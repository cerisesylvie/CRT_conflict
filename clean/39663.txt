Classificazione
CONSIGLIO REGIONALE
Costituzione e funzionamento degli organi consiliari



Oggetto del Consiglio n. 2772 del 6 giugno 2017 - Resoconto
OGGETTO N. 2772/XIV - Accettazione delle dimissioni dalla
carica di Consigliere regionale rassegnate da Leonardo La Torre e
sua definitiva sostituzione.
Rosset (Presidente) -
Punto n. 4 dell'ordine del giorno.
Premesso che il Consiglio regionale, con provvedimento n. 2648 in
data 10 marzo 2017, ha preso atto della sospensione temporanea
dalla carica del Consigliere regionale La Torre Leonardo, ai sensi
dell'articolo 8 del decreto legislativo 31 dicembre 2012 n. 235,
come accertata dal decreto del Presidente del Consiglio dei
ministri in data 7 marzo 2017, che ha convalidato l'elezione del
Signor Norbiato Carlo in qualità di Consigliere regionale supplente
ai sensi dell'articolo 27 della legge 21 agosto 1995 n. 33.
Considerato che il Signor La Torre Leonardo con la
sottoriportata lettera in data 24 maggio 2017, indirizzata al
Presidente del Consiglio regionale, ha rassegnato le dimissioni
dalla carica di Consigliere regionale: "Illustre Presidente del
Consiglio regionale della Valle d'Aosta, con la presente il
sottoscritto Leonardo La Torre, nato il 6 aprile 1957 ad Aosta,
Consigliere regionale della Valle d'Aosta, eletto nella XIV
legislatura, dichiara di voler rassegnare le proprie dimissioni
dalla sopracitata carica elettiva a far tempo dal giorno 24 maggio
2017. Pregandola di avviare le opportune procedure di recepimento,
con l'occasione le porgo distinti saluti. 24 maggio 2017, Aosta.
Firmato Leonardo La Torre."; atteso che l'articolo 58 della legge
regionale 12 gennaio 1993 n. 3 stabilisce che è riservata al
Consiglio regionale la facoltà di ricevere e accettare le
dimissioni dei propri membri, è pertanto necessario che il
Consiglio regionale deliberi di accettare le dimissioni rassegnate
dal Signor La Torre Leonardo dalla carica di Consigliere regionale
e prenda atto della nomina quale Consigliere regionale a tutti gli
effetti, con decorrenza dalla data odierna, del Signor Norbiato
Carlo, la cui convalida e il cui giuramento sono già avvenuti in
data 10 marzo 2017, come risulta dal provvedimento consiliare n.
2648 di quel giorno. Ci sono richieste di intervento? Possiamo
mettere in votazione? Dichiaro aperta la votazione. La votazione è
chiusa.
Presenti: 34
Votanti           
: 34
Favorevoli: 34
Il Consiglio all'unanimità accetta le dimissioni del Consigliere
La Torre e prende atto della nomina quale Consigliere regionale a
tutti gli effetti del Signor Norbiato Carlo.
