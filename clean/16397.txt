Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 2762 del 24 settembre 1997 - Resoconto
SEDUTA POMERIDIANA DEL 24 SETTEMBRE 1997
OGGETTO N. 2762/X Concessione di un contributo di lire
15.000.000 alla Keltia Editrice di Aosta per l'organizzazione della
sesta edizione del premio letterario interlingue "Montagna
d'argento" ai sensi della legge regionale 20 agosto 1993, n. 69.
Impegno di spesa.
Deliberazione Il Consiglio
Premesso che:
La legge regionale 20 agosto 1993, n. 69 disciplina la
concessione di contributi a favore di associazioni ed enti pubblici
e privati per attività ed iniziative a carattere culturale,
scientifico ed artistico, ed in particolare l'articolo 3
regolamenta l'assegnazione di contributi per manifestazioni
culturali e scientifiche;
Il sig. Silvio Canavese, presidente della Keltia Editrice di
Aosta, ha presentato, con lettera pervenuta in data 18 giugno 1997,
una richiesta tendente ad ottenere un contributo per
l'organizzazione della sesta edizione del Premio letterario
interlingue "Montagne d'Argento", sul tema "Montagne nel cuore:
incanto e magia della natura";
Il Premio Speciale della Keltia Editrice "Montagne d'Argento" è
nato nel 1992 con la prima edizione dal titolo "Cento lettere
d'amore" alla quale sono seguite con costante e crescente successo,
forte dell'interesse per le minoranze linguistiche, altre edizioni
con la partecipazione di numerosi concorrenti provenienti da tutta
Italia;
La cerimonia di premiazione relativa al Premio 1997 si svolgerà
sabato 29 novembre 1997 presso il Salone delle Manifestazioni con
la partecipazione dei finalisti e della Giuria del Premio composta
da professori, scrittori, professionisti e giornalisti, e
presieduta dallo scrittore e giornalista RAI dottor Franco
Piccinelli;
Nella stessa occasione, sarà presentato al pubblico e alla
stampa il volume "Montagne nel cuore: incanto e magia della natura"
in cui verranno raccolte le opere culturalmente più significative
di questa sesta edizione (anno 1997). Cento copie del volume
"Montagne nel cuore: incanto e magia della natura" saranno
consegnate all'Assessorato dell'Istruzione e della Cultura per la
distribuzione nelle biblioteche della Regione;
Le spese previste per l'organizzazione della manifestazione
ammontano a Lire 33.900.000, così ripartite:
- premi in denaro Lire 1.200.000
- trofei, targhe e pergamene Lire 2.800.000
- rimborso spese per la Giuria e organizzatori Lire
2.500.000
- ospiti Lire 3.000.000
- comunicati stampa (telefonici e fax) Lire 1.300.000
- locandine e manifesti Lire 2.500.000
- stampa e invio 5.000 bandi di concorso
su Keltia News Lire 4.200.000
- spese di segreteria Lire 1.500.000
- preventivo stampa 2.000 copie antologia Lire 11.900.000
- fotocomposizioni Lire 3.000.000
Il Servizio Attività Culturali dell'Assessorato dell'Istruzione
e della Cultura ha provveduto all'istruttoria e alla valutazione
della domanda, ritenendola ammissibile a contributo, ai sensi
dell'articolo 3, comma 3 e dell'articolo 8 comma 1 della legge
regionale 20 agosto 1993, n. 69;
Tenuto conto della validità dell'iniziativa, la Giunta, su
proposta dell'Assessore all'Istruzione e alla Cultura, ritiene
pertanto opportuno aderire alla richiesta mediante la concessione,
ai sensi dell'articolo 3 comma 1 della legge regionale 20 agosto
1993, n. 69, di un contributo di Lire 15.000.000, corrispondente al
45 percento circa della spesa preventivata;
Visto l'obiettivo gestionale 110102 - gestione dei finanziamenti
a enti e privati per l'organizzazione di iniziative culturali e
scientifiche assegnato al Servizio Attività Culturali
dell'Assessorato dell'Istruzione e della Cultura;
Richiamate le deliberazioni della Giunta regionale n. 6162 in
data 30 dicembre 1996, n. 317 in data 3 febbraio 1997 e n. 2436 del
7 luglio 1997 concernenti il bilancio di gestione della Regione per
l'anno 1997 e per il triennio 1997/1999, nonché la circolare
applicativa n. 7 del 6 febbraio 1997 (prot. n. 320/SGT);
Visto il parere favorevole rilasciato dal Capo Servizio Attività
Culturali dell'Assessorato dell'Istruzione e della Cultura ai sensi
dell'articolo 72 della legge regionale n. 3/1956 e successive
modificazioni e del combinato disposto degli articoli 13 - comma 1
- lett. e) e 59 - comma 2 della legge regionale n. 45/1995, in
ordine alla legittimità della presente deliberazione;
Delibera
1) di approvare, ai sensi dell'articolo 3 comma 1 della legge
regionale 20 agosto 1993, n. 69, la concessione alla Keltia
Editrice di Aosta (P. IVA 00553610072) di un contributo di Lire
15.000.000 (quindicimilioni), pari al 45 percento circa delle spese
preventivate per l'organizzazione della sesta edizione del Premio
interlingue "Montagne d'argento", la cui cerimonia di premiazione
si terrà sabato 29 novembre 1997 presso il Salone delle
Manifestazioni del Palazzo regionale in Aosta;
2) di approvare ed impegnare la spesa di Lire 15.000.000
(quindicimilioni) con imputazione al capitolo 57260 del bilancio
della Regione per l'anno 1997 ("Contributi ad enti e ad
associazioni culturali ed educative per manifestazioni ed
iniziative culturali e scientifiche") richiesta n. 3510, che
presenta la necessaria disponibilità di fondi;
3) di provvedere alla liquidazione della spesa ai sensi
dell'articolo 58 della legge regionale 27 dicembre 1989, n. 90 e
successive modificazioni in applicazione dell'articolo 9 della
legge regionale 20 agosto 1993, n. 69;
4) di stabilire che il contributo in questione è soggetto alla
ritenuta d'acconto del 4 percento prevista dal DPR n. 600 del 29
settembre 1973;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente È aperta la discussione generale. Chi chiede la
parola?
Pongo in votazione la delibera in oggetto:
Presenti, votanti e favorevoli: 28
Il Consiglio approva all'unanimità
