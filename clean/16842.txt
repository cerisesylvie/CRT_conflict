Classificazione
ACQUE
Acque pubbliche
ENERGIA
Energia idroelettrica


Resoconto integrale del dibattito dell'aula
Oggetto del Consiglio n. 138 del 7 ottobre 1998 - Resoconto
SÉANCE DU 8 OCTOBRE 1998 (APRÈS-MIDI)
OGGETTO N. 138/XI Subconcessione, per la durata di anni trenta
decorrenti dalla data del decreto di subconcessione, alla
Cooperativa "Haut-Charvensod" di derivazione d'acqua dal torrente
Arbolle, in Comune di Charvensod, ad uso idroelettrico.
Deliberazione Il Consiglio
Premesso che:
- con domanda in data 06.04.1989 la Cooperativa Haut-Charvensod
aveva chiesto all'Amministrazione regionale la subconcessione di
derivazione d'acqua dal Lago dell'Echo, in comune di Charvensod,
per produzione di energia elettrica a servizio del costruendo
rifugio di Arbolle;
- nelle more di istruttoria, con domanda in data 13.10.1997,
corredata dal relativo progetto a firma dott. Ing. Silvano Meroi,
la Cooperativa Haut-Charvensod ha chiesto all'Amministrazione
regionale la revoca della precedente domanda del 06.04.1989 e la
subconcessione di derivare dal torrente Arbolle, in comune di
Charvensod, nel periodo dal 1° giugno al 30 settembre, moduli
costanti e continui 0,65 di acqua per produrre, sul salto di mt.
61, la potenza nominale media annua di Kw. 12,99.
Tenuto presente che:
- Il Magistrato per il Po, di Parma, con nota prot. n. 19185 in
data 06.11.1997, ha rilasciato il proprio nulla-osta nei riguardi
idraulici per l'ammissione ad istruttoria della domanda di cui si
tratta;
- l'Autorità di Bacino del fiume Po, con nota prot. n. 5036 in
data 05.12.1997, ha dichiarato di non aver osservazioni o rilievi
da esprimere in merito;
- con nota prot. 532 in data 27.02.1998 l'ENEL - Compartimento
di Torino, ha espresso il proprio parere, ai sensi dell'articolo 18
del D.P.R. 342/1965;
- l'avviso di presentazione della domanda 13.10.1997 è stato
pubblicato sul Foglio Annunzi Legali della Valle d'Aosta n. 31 in
data 15.11.1997 e riprodotto nel n. 295 della Gazzetta Ufficiale
della Repubblica Italiana (foglio inserzioni) in data 19.12.1997
senza dar luogo alla presentazione di domande incompatibili e
concorrenti;
- con ordinanza n. 223 in data 12.02.1998 dell'Assessore ai
Lavori Pubblici è stato disposto il deposito della domanda e del
relativo progetto presso l'Ufficio Concessioni Acque
dell'Assessorato dei Lavori Pubblici della Regione per 15 giorni
consecutivi, decorrenti dal 26.02.1998 a disposizione di chiunque
intendesse prenderne visione nelle ore d'ufficio;
- copia dell'ordinanza è stata affissa per il predetto periodo
di 15 giorni all'Albo Pretorio del Comune di Charvensod e copia
della medesima è stata inviata al Consorzio per la Tutela,
l'Incremento e l'Esercizio della Pesca in Valle d'Aosta; al
Magistrato per il Po di Parma; al Ministero dei LL.PP.; alla
Sezione Idrografica del Po di Torino; all'Associazione
d'Irrigazione Est-Sesia di Novara; all'Associazione d'Irrigazione
dell'Agro all'Ovest del Sesia di Vercelli; all'Assessorato
dell'Agricoltura e Risorse Naturali, Coordinamento Risorse Naturali
- Corpo Forestale Valdostano e Direzione Bacini montani e Difesa
del Suolo; all'Assessorato dell'Ambiente, Direzione Ambiente e
Direzione Urbanistica e Tutela Paesaggio; alla Prima Direzione del
Genio Militare di Torino; all'E.N.E.L. - Compartimento di Torino;
all'Autorità di Bacino del fiume Po, di Parma; all'Assessorato
dell'Industria e Commercio, Servizio Energia ed alla cooperativa
Haut-Charvensod;
- la pubblicazione presso il Comune di Charvensod, come risulta
dal referto in calce all'ordinanza è avvenuta regolarmente ed ha
dato luogo alla presentazione, da parte dell'Associazione di
Irrigazione dell'Agro all'Ovest del Sesia di Vercelli, di un
esposto datato 17.02.1998 con il quale chiede che nel disciplinare
di subconcessione vengano inserite le seguenti prescrizioni:
a) la derivazione della portata concessa dovrà essere sospesa
nei periodi in cui viene a mancare la competenza del Naviglio
d'Ivrea, del Depretis e del Farini;
b) le manovre di invaso e di svaso del canale di carico della
centrale dovranno essere attuate con una gradualità tale da evitare
turbamenti del regime idraulico del corso d'acqua pubblica.
Rilevato che trattandosi della richiesta di una derivazione
d'acqua a scopo idroelettrico, quindi con totale restituzione dei
quantitativi d'acqua prelevati, la medesima non può assolutamente
influire sulle competenze dei canali sopra menzionati e di
conseguenza non si ritiene di dover inserire, nel disciplinare di
subconcessione alcuna prescrizione in merito al punto a)
dell'esposto. Inoltre, poiché l'impianto è del tipo ad acqua
fluente, in quanto la vasca di carico serve esclusivamente alla
regolazione della portata ed è di dimensioni modeste, non sono da
temere turbamenti al regime idraulico del corso d'acqua. Comunque,
a maggior tutela delle dotazioni idriche preesistenti, poste a
valle della derivazione, le precisazioni di cui al punto b)
dell'esposto sopra citato, sono state inserite nel disciplinare di
subconcessione.
Visto altresì che la visita locale d'istruttoria è regolarmente
avvenuta il 01.04.1998 ed alla medesima, oltre ai funzionari
dell'Ufficio Concessioni Acque della Regione, sono intervenuti i
signori: geom. Larosa Salvatore del Coordinamento Risorse Naturali,
geom. Milani Sergio dell'Ufficio V.I.A. della Direzione Ambiente,
M.llo Clos Silvio, del Corpo Forestale Valdostano, Cerise Roberto e
Ottin Giorgio, della Stazione Forestale di Aosta e Marcoz Lorenzo,
Presidente della Cooperativa Haut-Charvensod. Nel corso della
riunione non sono state presentate opposizioni ed il geom. Larosa
ed il Maresciallo Clos hanno fatto presente che ritengono opportuno
che il progetto venga integrato da una tavola che rappresenti il
sistema di controllo e di rilascio del MDV. Inoltre, nel caso in
cui si accertasse la presenza di fauna ittica nel torrente, dovrà
essere valutata l'eventualità della costruzione della scala di
risalita e, prima dell'inizio dei lavori, dovrà essere avvisato il
Consorzio Pesca per il recupero dell'eventuale fauna ittica
presente. Il geom. Milani ha fatto presente che l'impianto, non
raggiungendo la potenza di 220 Kw. Non è soggetto alla valutazione
di impatto ambientale. I convenuti, di comune accordo, hanno
rinunciato ad effettuare il sopralluogo alle località interessate
dalla derivazione, a causa dell'abbondante manto nevoso, comunque,
da sopralluoghi precedentemente effettuati da un tecnico
dell'Ufficio Concessioni Acque in data 30 e 31.07.1997 (nel corso
dei quali sono stati redatti appositi verbali di visita di
sopralluogo) si è accertato che le rappresentazioni grafiche di
progetto corrispondono, di massima, alle località interessate.
Tenuto presente che:
- l'opera di presa risulta essere posizionata a quota 2565
m.s.m. e l'alveo del torrente interessato dalla costruzione di una
platea per 3,00 mt. a monte e 2,00 a valle della traversa di
derivazione, che avrà una larghezza di cm. 60 e fondo inclinato,
con altezza variabile da cm. 50 a cm. 170, con griglia in ferro
sovrastante;
- l'acqua verrà convogliata in una vasca che funge anche da
dissabbiatore, delle dimensioni in pianta di mt. 4,00 x 3,00 e
altezza mt. 2,70 da cui si diparte la condotta forzata costituita
da una tubazione in PEAD DN 250 PN10, della lunghezza di circa 448
mt.;
- l'edificio di produzione, delle dimensioni in pianta di mt.
4,00 x 5,00, sarà costruito in cls. armato con muratura di
rivestimento in pietrame e malta, ed al suo interno verranno
installate tutte le apparecchiature di generazione e di
controllo;
- un elettrodotto interrato porterà l'energia al rifugio, dove
un sistema di dissipazione in acqua provvederà a mantenere il
carico costante, per la parte regolabile dalla spina
sull'alternatore, al variare delle esigenze dell'utenza;
- dopo l'utilizzazione, l'acqua viene integralmente restituita
nel lago di Arbolle;
- il dislivello fra il pelo morto dell'acqua nella vasca di
carico, a quota 2565 m.s.m., e quello del canale di restituzione, a
valle dei meccanismi motore, a quota 2504 m.s.m. è di mt. 61. In
conseguenza la potenza nominale media annua dell'impianto, per la
portata di moduli 0,65, per il periodo dal 1° giugno al 30
settembre, che corrispondono a moduli medi annui 0,65 x 122 giorni:
365 giorni = 0,2173 risulta: 21,73 x 61: 102 = Kw 12,99.
Rilevato, quindi, in considerazione di quanto sopra esposto
che:
1) la derivazione appare tecnicamente ed economicamente
ammissibile;
2) la quantità d'acqua da derivare, nel periodo dal 1° giugno al
30 settembre, nella misura di moduli costanti e continui 0,65, si
può subconcedere, avendo riguardo delle condizioni locali, delle
utenze preesistenti e della specie di derivazione realizzata;
3) l'opera di presa e le successive condotte, tenuto conto delle
clausole imposte nel disciplinare di subconcessione a tutela dei
diritti dei terzi sono tecnicamente approvabili e sono innocue agli
interessi pubblici;
4) la restituzione delle acque avviene integralmente senza
pregiudizio dei diritti dei terzi;
5) il minimo deflusso vitale è stato correttamente calcolato
secondo i criteri stabiliti dalla deliberazione consiliare n.
1193/X in data 22.02.1995 ed ammonta a 11 litri/secondo;
6) la derivazione corrisponde alla razionale utilizzazione del
torrente Arbolle ed è compatibile con il buon regime idraulico,
senza che occorrano, oltre a quelle inserite nel disciplinare di
subconcessione, speciali garanzie a tutela di detto regime;
7) per l'uso della derivazione non sono temibili inquinamenti
delle acque e quindi non occorrono particolari cautele al
riguardo.
Visto infine che il Magistrato per il Po di Parma ha rilevato
che l'istruttoria è stata regolarmente espletata ed ha espresso
parere favorevole all'accoglimento della richiesta di
subconcessione, sotto l'osservanza delle condizioni espresse nel
sottoriportato schema di disciplinare;
Visto lo Statuto Speciale per la Valle d'Aosta, promulgato con
legge Costituzionale n. 4 del 26.02.1948 e successive norme di
attuazione;
Vista la Legge regionale n. 4 del 08.11.1956;
Vista la Legge n. 36 del 05.01.1994;
Vista la deliberazione del Consiglio regionale n. 1193/X in data
22.02.1995 ed in esecuzione della medesima;
Richiamata la deliberazione della Giunta regionale n. 4853 in
data 30.12.1997 concernente l'approvazione del bilancio di gestione
per l'anno 1998 e per il triennio 1998/2000, con attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative, nonché la
circolare n. 2 in data 15.01.1998 (prot. n. 861/5FIN);
Richiamati i decreti legislativi n. 320/94 e n. 44/98;
Visto il parere favorevole rilasciato dal direttore dell'Assetto
del Territorio e Infrastrutture di Rete nell'ambito
dell'Assessorato Territorio, Ambiente e Opere Pubbliche, ai sensi
del combinato disposto degli articoli 13 comma l, lettera e) e 59,
comma 2 della L.R. 45/1995, in ordine alla legittimità della
presente deliberazione;
Visti i pareri delle Commissioni consiliari permanenti III e
IV;
Delibera
1) di subconcedere alla Cooperativa Haut-Charvensod, giusta la
domanda presentata in data 13.10.1997, di derivare dal torrente
Arbolle, in Comune di Charvensod, a quota 2565 m.s.m., nel periodo
dal 1° giugno al 30 settembre di ogni anno, moduli costanti e
continui 0,65 di acqua per produrre, sul salto di metri 61,00, la
potenza nominale media annua di Kw.12,99, da utilizzarsi a servizio
del Rifugio Arbolle;
2) di approvare l'allegato schema di disciplinare di
subconcessione;
3) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante della
Cooperativa Haut-Charvensod;
4) di ordinare ed accertare l'introito delle seguenti somme, da
versare presso la tesoreria dell'Amministrazione regionale:
a) lire 138.715 (centotrentottomilasettecentoquindici) pari a
mezza annualità del canone, ai sensi dell'art. 11 del T.U.
11.12.1933 n. 1775, a titolo di cauzione, somma che verrà
restituita, ove nulla-osti, al termine della subconcessione;
b) lire 10.000 (diecimila) pari al minimo fissato dall'articolo
3 della legge 21.12.1961 n. 1501 e per gli scopi di cui all'art. 7
del T.U. 11.12.1933 n. 1775, somma da introitare al capitolo 08800
della parte ENTRATE del bilancio preventivo della regione per il
corrente esercizio finanziario (Canoni per concessioni e
subconcessioni di acque pubbliche e miniere);
c) lire 2.500.000 (duemilionecinquecentomila) quale somma a
disposizione dell'Amministrazione regionale (Ufficio Concessioni
Acque dell'Assessorato Territorio, Ambiente e Opere Pubbliche) per
spese di sorveglianza, esperimenti di portata, collaudo,
registrazioni di atti, eccetera somma da introitare al Capitolo
13500 della parte ENTRATE del bilancio preventivo della Regione per
il corrente anno finanziario (Gestione fondi per conto terzi per
istruttoria domande e pratiche varie);
5) di stabilire, come specificato nell'art. 11 del disciplinare
di subconcessione, in lire 277.430
(duecentosettantasettemilaquattrocentotrenta) il canone annuo da
versare anticipatamente alla Regione, a decorrere dalla data del
decreto di subconcessione, in ragione di lire 21.357 per Kw., sulla
potenza nominale media di Kw. 12,99, aumentato di lire 281.585
(duecentottantunomilacinquecentottantacinque) per l'anno 1999, in
ragione di lire 21.677 per Kw, in applicazione del D.M. 20.03.1998,
somma da introitare al Capitolo 08800 della parte ENTRATE del
bilancio preventivo della Regione per il corrente esercizio
finanziario (Canoni per concessioni e subconcessioni di acque
pubbliche e miniere);
Disciplinare di subconcessione
(Omissis)
Président L'acte en question a reçu l'avis favorable unanime de
la IIIème et de la IVème Commission. Le texte en votation contient
l'amendement déjà inséré au point n° 1 de la délibération. Y a-t-il
des interventions? Les Conseillers sont invités à voter:
Conseillers présents et votants: 28
Pour: 28
Le Conseil approuve à l'unanimité.
