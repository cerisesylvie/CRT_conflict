Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3681 del 23 settembre 1992 - Resoconto
OGGETTO N. 3681/IX Richiesta di iscrizione all'ordine del
giorno del nuovo oggetto: "Iniziative per mantenere le rendite da
malattie professionali acquisite dai lavoratori
valdostani".
Presidente
Siamo al punto 8 dell'ordine del
giorno, ma il Consigliere Agnesod chiede la parola per l'iscrizione
di un nuovo punto.
La parola al Consigliere Agnesod.
Agnesod (UV)
Chiedo l'iscrizione di una
risoluzione firmata dal sottoscritto, dal Consigliere Chenuil e da
tutti i Capigruppo, sulla questione dell'INAIL e delle rendite
della silicosi.
Chiedo che sia messa ai voti per l'iscrizione d'urgenza, poi
discussa magari domani o dopodomani, alla fine dei lavori
dell'ordine del giorno regolare.
Presidente
Facciamo distribuire il testo della
risoluzione. Se i consiglieri prendono posto possiamo votare
l'iscrizione con maggioranza qualificata come è previsto dal
Regolamento.
Pongo in votazione la richiesta di iscrizione.
Ha chiesto la parola il Consigliere Bondaz.
Bondaz (DC)
Mi consenta, noi non vogliamo fare
delle difficoltà, ma ci dia almeno il tempo di leggere questa
risoluzione, e poi vediamo.
Presidente
Se tutti sono d'accordo voteremo oggi
al rientro.
I lavori del Consiglio sono sospesi, riprenderanno alle ore
16.00.
Pregherei i colleghi Capigruppo di partecipare alla Conferenza
dei Capigruppo alle ore 15.45.
La seduta è tolta.
