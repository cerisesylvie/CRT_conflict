Classificazione
EDILIZIA
Edilizia pubblica
ENTI LOCALI
Comunità montane - Unité des communes



Oggetto del Consiglio n. 1072 del 11 marzo 2015 - Resoconto
OGGETTO N. 1072/XIV - Interpellanza: "Individuazione di nuove
fonti di finanziamento per la ristrutturazione del Palazzo Cogne di
Villeneuve da adibire a sede della Comunità montana Grand
Paradis".
Presidente
- Per l'illustrazione, chiede la parola al
Consigliere Viérin Laurent, ne ha la facoltà.
Viérin L. (UVP) -
Merci Monsieur le Président.
Questa è una vicenda che è giunta alla ribalta delle cronache
soprattutto a seguito dell'incontro tra i Sindaci della Comunità
montana della zona della Grand Paradis con il Governo regionale. Si
parte da una deliberazione della Giunta di agosto...
(interruzione di un Consigliere, fuori microfono)
...non so, Presidente, chi...Assessore Baccega...solo per sapere
a chi rivolgersi. Di questa delibera che avete approvato come
Governo il 29 agosto del 2014, con la quale si è stabilito di
revocare il finanziamento di circa 4 milioni, 3.863.000 euro,
concesso a valere sui fondi FOSPI della 48 del 1995 alla Comunità
montana Grand Paradis per la realizzazione del progetto concernente
la ristrutturazione dell'ex Palazzo Cogne, da destinare a sede
della Comunità montana. Questo programma era stato comunicato con
una delibera antecedente, che finanziava...quindi tutte le
procedure erano state portate avanti e le motivazioni che sono
contenute nella delibera che ho citato partivano da due
presupposti: uno è il mutato quadro normativo a seguito dell'idea
di sopprimere le Comunità montane e la riforma che poi è entrata in
vigore è quella delle
Unités des Communes
,
è una
nuova forma di assetto istituzionale per gli Enti locali,
anche...tra l'altro, un finanziamento per cui era già stato
liquidato un primo acconto di circa 680 mila euro. Nonostante il
finanziamento concesso per l'intervento, l'anticipazione erogata
già nel 2011 e malgrado le richieste da parte dell'Amministrazione
regionale intese a richiamare il puntuale rispetto dei termini
previsti, si decideva di non erogare più questo finanziamento, in
parte appunto per il quadro normativo e in parte per altri motivi
probabilmente che noi le chiediamo. Gli Enti locali hanno risposto
attraverso atti, prendendo atto della soppressione effettivamente
delle Comunità montane, ma adducendo come invece volontà di
proseguire questo progetto il fatto che l'
Unité des Communes
non solo non...cioè mutava il quadro, ma di fatto continuava ad
aumentare questa gestione dei servizi associati e una sinergia di
collaborazione tra gli Enti territoriali, in questo caso della
Comunità montana Grand Paradis, che giustificavano la volontà di
proseguire con quest'investimento...al di là di questo ruolo, anche
un servizio di accertamento e riscossione volontaria delle entrate
tributarie, lo sportello unico, cioè altri servizi da inserire
all'interno di questa struttura.
Il Consiglio dei Sindaci poi a settembre ha in qualche modo
agito attraverso degli atti per confermare la volontà di dotare la
costituenda
Unité des Communes
, che subentrerà appunto alla
Comunità montana Grand Paradis, di una sede in sostituzione di
quella provvisoria presso le scuole e di far fronte...a seguito
delle nuove funzioni attribuite, da un punto di vista fisico, di
questo luogo...e di contestare anche che fossero pervenute agli
Enti locali interessati da parte dell'Amministrazione...intese a
richiamare il puntuale rispetto dei tempi. Ci sono quindi discrasie
tra ciò che la delibera mette come fondamento della motivazione
della revoca del finanziamento e ciò che gli Enti locali dicono
essere invece una procedura che continuava e non solo nella...da un
punto di vista amministrativo, ma anche nei contenuti un'idea di
prosieguo di quello che era un progetto. Allora, c'è stato poi
anche un incontro - un incontro, da quanto abbiamo appreso dagli
organi di informazione, anche un po' burrascoso - tra la Giunta,
almeno una parte della Giunta abbastanza importante, cioè il
Presidente e questi Sindaci, che erano in qualche modo stati così
tranquillizzati, per usare un eufemismo, dicendo che questo
progetto non doveva... Allora, si è proceduto alla revoca di questo
finanziamento, semplicemente - visto che qui non ne abbiamo mai
parlato, ma è stata una questione che non è mai stata sollevata -
volevamo sapere le reali motivazioni, cioè di due cose l'una: se il
Governo ha revocato il finanziamento con delle motivazioni dicendo:
"benissimo, c'è un nuovo assetto, ci sono delle procedure, dei
richiami sulle procedure". I Sindaci deliberano, perché sono andato
a prendermi tutti gli atti, noi abbiamo costruito tutto il dossier
e negli atti, con delle delibere, vengono fissate invece delle
motivazioni che in qualche modo vanno nell'altra direzione, cioè
smentiscono la delibera di Giunta, noi vorremmo sapere...di due
cose l'una...chi dice quali sono le vere motivazioni e perché
questo è stato fatto, quindi quali siano le reali motivazioni a
seguito di queste obiezioni dei Sindaci e se sia intenzione
dell'Amministrazione per rispetto anche degli impegni
assunti...
Voi sapete e lei sa, Assessore Baccega, che ci sono stati Comuni
oggetto di finanziamento FOSPI, investimenti abbastanza importanti,
che hanno visto la delibera di finanziamento, dopodiché addirittura
i Comuni hanno anticipato delle spese, diciamo, tecniche e poi
l'Amministrazione ha detto: "benissimo, noi non finanziamo più
quest'opera". Questo è un caso, ma ce ne sono stati altri e, tra
l'altro, questi fondi poi sono stati ripartiti su altri Comuni,
quindi non è che era una mancanza di fondi, perché una mancanza di
fondi avrebbe avuto un altro impatto. In questo caso è stata una
scelta politica e con delle motivazioni tecniche che ha privato un
Ente che era già stato messo nelle condizioni di ricevere un
finanziamento...si è detto: "benissimo, non si finanzia più per
queste motivazioni e si stornano i fondi su altri Comuni".
La seconda domanda è: "se sia in qualche modo intenzione
dell'Amministrazione procedere attraverso altre fonti di
finanziamento", o comunque se sia allo studio una soluzione, perché
noi crediamo negli Enti locali, crediamo anche che il rispetto che
la Regione deve nei confronti degli Enti locali e che gli Enti
locali devono nei confronti della Regione debba essere non
unilaterale, ma un patto federativo come nella nostra concezione di
un federalismo valdostano in cui noi crediamo, in cui ci sia un
minimo di regole e di rispetto di queste regole, altrimenti diventa
difficile per gli Amministratori locali governare e amministrare.
In tanti in queste settimane ci hanno detto: "abbiamo difficoltà a
trovare Amministratori locali", ma è chiaro che questi sono esempi
che...tra l'altro, non so se sia un caso che poi il Sindaco di
Villeneuve non...dagli organi di informazione abbiamo saputo che
non sarà neanche più della partita nelle prossime elezioni
comunali, noi non sappiamo se questo sia legato a questa vicenda
che, comunque, noi riteniamo che sia stata una vicenda poco
rispettosa delle Amministrazioni locali, che, a parte qualche
eccezione, perché anche negli atti si legge di posizioni un po'
differenziate nella stessa, nella medesima...chiamiamola ancora
Comunità montana, comunque nella Grand Paradis, rispetto ad altri
Comuni, però diciamo in un territorio che aveva deciso di
ottemperare...di andare in una certa direzione, l'Amministrazione
aveva finanziato...l'Amministrazione aveva deciso di
procedere...questo non ci sembra molto rispettoso degli Enti
locali, chiunque sia la persona, l'Amministratore che conduce
questi Enti.
Presidente -
Grazie collega Viérin. Per la risposta, ha
chiesto la parola l'Assessore Baccega, ne ha la facoltà.
Baccega (SA) -
Grazie Presidente.
Grazie Consigliere Viérin, quest'interpellanza ci permette di
fare un po' di chiarezza rispetto ad una storia annosa che parte da
lontano e mi permette anche di sottolineare che questo è stato il
primo provvedimento che mi sono trovato ad affrontare al mio
insediamento all'Assessorato delle opere pubbliche, anche perché la
situazione era ormai da tempo delineata e tutto era pronto per
essere approvato e quindi, prima di apporre la firma sul
provvedimento, ho voluto approfondire e delineare quali erano stati
i passaggi. Sono passaggi che intendo ripercorrere qui in Consiglio
facendo brevemente la storia dei fatti. Era il dicembre 1997 quando
la Regione cedeva a titolo gratuito al Comune di Villeneuve il
Palazzo Cogne, il vincolo era di non alienare né a titolo oneroso,
né a titolo gratuito e di non mutarne la destinazione a biblioteca
e centro per attività sociali per la durata di 25 anni. Passiamo
all'aprile 2001, quando il Sindaco del Comune di Villeneuve e il
Presidente della Comunità montana Grand Paradis chiedono di
autorizzare la cessione della proprietà alla Comunità montana e di
autorizzare il cambio di destinazione da biblioteca e centro per
attività sociali ad uffici pubblici, da destinare a sede della
Comunità montana Grand Paradis; ma era il 2001 e i bilanci
probabilmente lo consentivano. Con deliberazione del 13 maggio 2002
la Giunta autorizzava il mutamento del vincolo di destinazione e
l'utilizzo del bene di proprietà comunale da parte della Comunità
montana Grand Paradis a titolo di locazione, quindi non cessione,
per un periodo di 30 anni con l'obbligo da parte della Comunità
montana di assumersi l'onere delle spese di progettazione e di
realizzazione delle opere non coperte da finanziamento FOSPI in
luogo del pagamento del canone. Nel 2003, quindi dopo due anni, il
Comune di Villeneuve stipula la convenzione con la Comunità montana
Grand Paradis per cedere in locazione il Palazzo. La Comunità
montana a partire dal 2003 approva il progetto preliminare per la
ristrutturazione del Palazzo, che viene poi inserito tra i progetti
FOSPI per il triennio 2011-2013 con deliberazione della Giunta
regionale del giugno 2010. Ottobre 2011, il Collegio dei Sindaci
approva il progetto definitivo ed esecutivo dei lavori di
ristrutturazione del Palazzo Cogne. Nel dicembre 2011, la Giunta
regionale approva il finanziamento di 3 milioni e 8 - che poi
diventano i 4 milioni indicati da lei - e eroga un primo anticipo
di 677.124 euro sulle somme destinate alla realizzazione
dell'intervento. Nel gennaio 2012 viene trasmesso alla Comunità
montana il provvedimento deliberativo, che indica chiaramente il
termine massimo di 150 giorni, quindi fino al 4 giugno 2012, per la
pubblicazione del bando per l'appalto dei lavori, ribadendo il
rischio di revoca del finanziamento da parte della Regione nel caso
in cui l'Ente non avesse ottemperato alle attività predisposte per
la realizzazione dell'opera. Il 4 luglio 2012, quindi 30 giorni
dopo il termine di 150 giorni previsto, la Comunità montana
richiede formalmente la proroga dei termini di indizione della gara
d'appalto, in attesa che la Regione individui il ruolo futuro della
Comunità montane nella prevista riforma degli Enti locali. La
Regione risponde, ottobre 2012, informando che le norme che
regolano la procedura FOSPI non prevedono la possibilità di
proroghe generiche per l'avvio dei lavori e invita la Comunità
montana a comunicare se intende procedere con la realizzazione dei
lavori o rinunciare al finanziamento. La Comunità montana, nel
novembre 2012, dichiara di voler procedere ai lavori.
Nell'agosto 2014, ovviamente, la Regione, trascorsi 20 mesi da
quella comunicazione della Comunità montana che dichiarava
l'intento di proseguire nell'opera e dopo diversi incontri a
livello politico, delibera di revocare il finanziamento concesso.
Viene trasmessa alla Comunità montana la revoca del finanziamento
in applicazione della delibera di Giunta 1205 n. 14, quindi vengono
revocati gli impegni di spesa e viene chiesta alla Comunità montana
la restituzione del primo anticipo di 677 mila che era stato già
erogato, invitando la Comunità montana a versare la somma a favore
della Tesoreria regionale. Ovviamente c'è stata l'opposizione da
lei indicata da parte della Comunità montana alla richiesta di
restituzione delle somme, perché si riteneva di poterle utilizzare
per coprire integralmente le spese sostenute per la progettazione,
che si dichiarava fossero di 377 mila euro, a fronte degli impegni
a suo tempo rendicontati pari ad euro 325 mila. Il 16 dicembre 2014
la Regione chiede alla Comunità montana di trasmettere la
rendicontazione progettuale mancante per capire che tipo di spese
sono rimaste escluse dalla rendicontazione iniziale. Viene
trasmessa un'ulteriore rendicontazione, ma, dall'analisi delle
pezze giustificative inviate, gli uffici competenti confermano che
tali spese, ai sensi della normativa FOSPI, non possono essere
riconosciute ai fini del contributo progettuale, in quanto in parte
trattasi di spese mai ritenute ammissibili a contributo ai sensi
dell'articolo 21 della legge 48, in parte trattasi di spese
sostenute successivamente alla trasmissione del progetto esecutivo
e quindi oltre il termine previsto dalla legge ai fini della loro
ammissibilità.
Entrando nel merito delle domande poste dall'interpellanza, alla
domanda n. 1, come risulta chiaramente dalla deliberazione n. 1205,
assunta il 29 agosto dalla Giunta regionale, il presupposto per la
revoca del finanziamento è dato dal mancato avvio da parte della
Comunità montana delle attività oggetto di finanziamento e a tale
proposito ricordo che, con la deliberazione della Giunta regionale
n. 3290 del 14 novembre 2008, sono state adottate le modalità di
controllo da parte dell'Amministrazione regionale sulla
realizzazione degli interventi finanziati dal FOSPI, questa
deliberazione è poi stata modificata successivamente nel luglio
2011. Con una nota del 26 luglio 2011 il Direttore della struttura
competente ha comunicato a tutti i Comuni e alle Comunità montane
le modifiche introdotte alla deliberazione di cui sopra. Solo per
riepilogare la tempistica, ricordo che la comunicazione di
approvazione del finanziamento del progetto per cui scattavano i
150 giorni è datata 4 gennaio 2012. Gli Enti in argomento dovevano
essere ben consci delle tempistiche da rispettare e delle relative
conseguenze.
Seconda cosa: è mutato il contesto normativo, che imponeva di
rivalutare nella situazione contingente l'opportunità del
finanziamento e la necessità di ottimizzare le risorse
disponibili...a tale proposito bisogna evidenziare che la legge
regionale n. 6, recante: "Nuova disciplina dell'esercizio associato
di funzioni e servizi comunali, soppressione delle Comunità
montane", ma lo ha già evidenziato anche lei...prevede
esplicitamente (articolo 14, comma 2, dello statuto) che lo statuto
della nuova
Unité
disciplina la sede
"da individuare
nell'ambito di quelle esistenti nei Comuni associati"
. Le
motivazioni pertanto erano quelle per giustificare la revoca del
finanziamento per l'oggettivo ritardo, dal febbraio 2011 all'agosto
2014 contiamo tre anni, a fronte delle disposizioni che
stabiliscono 150 giorni. Voglio peraltro sottolineare che, a
seguito della revoca, non sono più finanziate le attività che sono
state e che verranno effettuate successivamente: appalto,
realizzazione, collaudo, relativamente alle quali si chiede la
restituzione di spesa. Concludo Presidente...Per le progettazioni
invece, attività effettivamente espletata dalla Comunità montana,
si è provveduto a liquidare la somma di 260.029 euro a titolo di
contributo a copertura dell'80 percento delle spese quantificate
dall'ente e realmente certificate come ammissibili.
"Se sia intenzione dell'Amministrazione procedere con altre
forme di finanziamento in merito"
: ebbene, non si può più
attraverso il FOSPI com'è stato detto, però si può avviare un
confronto per individuare, se ne era già parlato con la Comunità
montana, eventualmente ulteriori uffici, ma al momento non ci sono
forme di finanziamento che possano intervenire...relativamente ad
altre destinazioni, ma non certo alla destinazione come sede delle
Unités des Communes
. Grazie.
Presidente -
Grazie. Per la replica, ha chiesto la parola
il Consigliere Viérin Laurent, ne ha facoltà.
Viérin L. (UVP) -
Grazie Presidente.
Vede, Assessore, lei ha ripercorso dal punto di vista tecnico
tutta questa vicenda, che effettivamente è complessa...negli atti,
che sono stati da noi puntualmente ripresi, questa vicenda era
effettivamente così tracciata in tutte le sue sfumature. Intanto
abbiamo capito che tra l'Amministrazione regionale e una decina di
Sindaci c'è stato qualche problema di comunicazione, perché se
l'Amministrazione regionale dice oggi...ma dice nella delibera di
agosto che non sono state rispettate le procedure dal punto di
vista dei tempi e se i Sindaci scrivono in una delibera di
contestare che siano pervenute a quest'Ente richieste da parte
dell'Amministrazione regionale intese a richiamare il puntuale
rispetto dei termini, c'è qualche problema di comunicazione per
Amministratori, che, tra l'altro, sono anche funzionari regionali,
che quindi spesso si interfacciano con i funzionari di altri
Assessorati, nella fattispecie quello dei lavori pubblici.
Allora, ci sono due questioni: una è che c'è stato, da un punto
di vista burocratico e da un punto di vista dell'iter, una
lungaggine che ha provocato spreco di soldi, spreco di tempo, e
questa è la burocrazia che voi dite di voler eliminare! Non lo dico
a lei, Assessore, eh, lo dico a voi, in quanto siete voi che oggi
siete seduti sui banchi del Governo! Ora, anche in questo caso non
è un esempio di come l'Amministrazione dovrebbe risolvere i
problemi dei cittadini inteso come...effettivamente, al di là delle
scelte, autonomia comunale significa che i Comuni scelgono
autonomamente - in questo caso più Comuni uniti in un'ex Comunità
montana, oggi
Unité des Communes
- di destinare un certo
luogo, che, fra l'altro, era stato destinato e passato
dall'Amministrazione regionale al Comune, con tutta una serie di
vincoli, quindi creando tutto un percorso ad imbuto e da un giorno
all'altro un iter viene cancellato, lasciando a metà del guado le
amministrazioni locali.
Allora, noi non entriamo nel merito dell'incomprensione che c'è
stata tra l'Amministrazione regionale e i dieci Sindaci, ma noi
lamentiamo in questo caso intanto che questi fondi sono stati fermi
lì e derivano da un periodo in cui fondi ce n'erano e arrivano in
un periodo in cui fondi, purtroppo, ce ne sono meno, quindi anche
questa è una questione. Noi però crediamo che oggi questo tavolo,
che, fra l'altro, è richiesto anche nelle delibere sia delle
Unités des Communes
che del Comune di Villeneuve, viene
sollecitato e richiesto, e ormai sono passati i mesi e non ci
risulta che ci siano stati tavoli tecnici o tavoli tecnico-politici
instaurati...la nostra sollecitazione oggi è magari di cercare di
instaurare così una possibilità di risolvere una questione che non
può essere sbolognata o delegata completamente al Comune, o alla
Comunità montana, o all'
Unité des Communes
, perché quella
nasce da un trasferimento dall'Amministrazione al Comune e quindi
nasce già come una sinergia tra Amministrazione regionale e Enti
locali, o Ente locale interessato. È un peccato, perché la mancanza
di dialogo e di confronto...poi spesso non è nei confronti di tutte
le Amministrazioni, perché nei confronti di certe Amministrazioni,
quando si vuole trovare la soluzione, si trova e si ha spesso un
po' l'impressione che non ci sia lo stesso atteggiamento nei
confronti di tutti gli Enti, però questo è a margine. Noi torneremo
su questa vicenda per seguire l'evoluzione della stessa appunto,
lamentando che le Amministrazioni locali, nell'autonomia e avendo
partecipato ad un bando che dava loro l'illusione di avere un
finanziamento, avendo sostenuto delle scelte, sostenuto delle spese
e degli iter...così all'ultimo minuto si vede revocare un
finanziamento che era destinato ad una specifica opera, lamentando
delle questioni tecniche che vengono smentite. La questione quindi
rimane in qualche modo fumosa e noi le chiediamo, Assessore, in
prossimità anche del rinnovo dei Consigli comunali, quindi la
prossima legislatura...nel senso che fra circa due mesi ci saranno
queste elezioni e quindi sapremo anche nelle varie
Unités des
Communes
come si delineeranno le nuove o di continuità figure
amministrative...che questo dossier sia ripreso, che ci sia
attenzione da parte dell'Amministrazione regionale. Grazie.
Presidente -
Grazie. Passiamo al punto 23.
