Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 188 del 22 luglio 1971 - Resoconto
OGGETTO N. 188/71 - Aumento dell'indennità mensile
forfettaria di trasferta da corrispondere agli autisti, ai vigili
sanitari e ai capi cantonieri regionali.
Dujany
(D.P.)
- Ma direi un atto deliberativo
normale che prevede l'aumento dell'indennità mensile forfettaria di
trasferta a favore degli autisti, dei vigili sanitari e dei capi
cantonieri stradali dipendenti dell'Amministrazione regionale.
Mi pare che nel deliberato c'è stato un errore nella prima riga
"Deliberi di determinare con decorrenza 1.7.71" era "1.6.71".
Germano (P.C.I.)
- Volevo fare osservare questo: facciamo
un pochino una sperequazione, non la chiamo discriminazione,
sperequazione, perché per tutto il personale le indennità sono
aumentate dal 30.8.70 per tutto il personale, per queste due
categorie comincia dal 1.7.71...
(Voce:
non si capisce)
...Ah, è proposto 1.6. perché non mettiamo 1.1?
Dujany
(D.P.)
- Dobbiamo anticipare la delibera di
Giunta. Anticipare la delibera di Giunta che fa questa proposta è
per questo che proponevo 1.6. che sono i termini limiti.
Balestri (P.S.I.)
- Attualmente proporrei, dal momento
che hanno fatto questa domanda, quindi da marzo del 71 e anch'io
sarei di questo parere.
Bordon (D.C.)
- Qui stiamo facendo il solito gioco fra i
Consiglieri migliori cioè quelli più bravi e quelli meno bravi,
questa è la verità allora uno parte dalla proposta del 1° giugno,
arriva l'altro e dice io dal 1° gennaio e arriva un altro e dice
almeno da marzo, io credo che siano tutti favorevoli a dare il più
possibile però bisogna vedere se attuabile o meno, perché allora se
voi credete invece dal 1° gennaio per dire una boutade del 1971, io
partirei dal 1° luglio del 1970, anche se non c'era la domanda
fatta, ma... io non so se vogliamo continuare a scherzare in quel
sistema lì... che sia messo agli atti questa piccola contestazione
modesta e fuori luogo, ma è necessario che ci sia, sennò
scherziamo.
Montesano (P.S.D.I.)
- Quindi approviamo la proposta
della Giunta. Accogliamo la proposta della Giunta per non far
questo scavalcamento, questa fuga in avanti, o indietro.
Bordon (D.C.)
- Devo poi fare notare che è la Giunta che
è cattiva, perché non ha fatto la delibera prima allora andiamo
avanti così.
Adesso poi che le elezioni sono ancora rinviate di un anno,
credo che possiamo calmarci un momentino e aspettare il momento
opportuno.
Montesano (P.S.D.I.)
- Allora, chi approva la delibera
alzi la mano: contrari, astenuti, il Consiglio approva.
Ai Signori Consiglieri io voglio ricordare, desidero ricordare
che sono stati inseriti a questo punto, con 8 bis, 8 ter e 8 quater
tre disegni di legge per i quali è stato richiesto il rinvio da
parte del Presidente della Giunta e del Gruppo comunista che ne
proponeva una. Il Presidente della Giunta d'accordo con il Gruppo
comunista ha sciolto la riserva e quindi viene sottoposto, vengono
anzi sottoposti all'approvazione, alla discussione e
all'approvazione del Consiglio, le tre leggi che sono state già
rinviate dall'ultima seduta. 8 bis.
