Classificazione
TRASPORTI E VIABILITÀ
Trasporti



Oggetto del Consiglio n. 134 del 25 settembre 2013 - Resoconto
OGGETTO N. 134/XIV - Interpellanza: "Iniziative per garantire
la sicurezza dei voli Aosta-Roma".
Président
- La parole à la collègue Certan pour
l'illustration.
Certan (ALPE)
- Grazie Presidente.
Beh, intanto riguardo a quest'interpellanza, devo
segnalare...chiedo alla Segreteria di provvedere a correggere un
numero: il numero di DGR che cito in premessa non è il 7462, ma il
742, c'è stato un refuso di un 6, chiedo scusa, insomma, me ne sono
accorta, ma ormai avevo già firmato...
(interruzione del Presidente della Regione, fuori
microfono)
...ma le è andata bene perché così non ho io "
je n'ai pas
ouvert le cahier des doléances, Monsieur le Président"
, anch'io
ho ricevuto qualche sua lettera...ma oggi ho lasciato perdere
questo, ero anch'io un po' in difetto...
Il tema dell'aeroporto è vasto e può essere visto da diverse
angolazioni, l'abbiamo visto oggi, in particolare con
quest'interpellanza vorremmo capire quali sono le intenzioni della
Giunta riguardo ad un aspetto, a nostro avviso, fondamentale per
l'avvio dei voli, o il riinizio dei voli. L'Assessore Marguerettaz
ha chiarito questa mattina la situazione riguardo all'aerostazione,
però ci sembra che, per poter volare, una compagnia aerea debba
avere, oltre all'aerostazione funzionante, anche un piano di
sicurezza ed un aeroporto con le caratteristiche di classificazione
adeguate.
Vado quindi diretta all'interpellanza senza soffermarmi su
quanto ho letto nella rassegna stampa di 10 giorni fa. In
particolare, dai dati che abbiamo - chiedo chiaramente conferma di
questi dati, però mi pare che sia così - il nostro aeroporto è
ancora attualmente in classe 2, classificato come classe 2 secondo
la classificazione ICAO e, per poter permettere il volo alla Darwin
Airlines con l'aereo della compagnia Saab 2000, dovrebbe essere
almeno in quinta categoria, perché la legge regionale 37 del 2009
e, in particolare l'articolo 13, prevedono proprio questo:
"il
Presidente della Regione, nel rispetto delle disposizioni vigenti
in materia: a) istituisce i servizi antincendi aeroportuali; b)
stabilisce la classificazione degli aeroporti ai fini del servizio
antincendi"
e poi, di conseguenza, il comandante dei vigili del
fuoco individua poi il piano e le persone. In particolare, quindi,
considerate queste disposizioni di legge...mi pare che debbano
essere in qualche modo istituite queste disposizioni.
Ai punti 1 e 2 chiediamo quindi se è confermato intanto l'inizio
per i primi di novembre così come, insomma, abbiamo appreso dagli
organi di stampa...e comunque anche dal sito della Darwin Airlines
mi pareva che si potesse fare la prenotazione dei voli per il mese
di novembre, mentre fino a qualche giorno prima, prima di quel
venerdì famoso si potevano prenotare i voli aerei, poi è stato
tutto sospeso e... Chiediamo quindi se è confermato l'inizio per i
primi di novembre e poi quali saranno le azioni previste a tutela
dei cittadini nel caso in cui essi acquistino il biglietto e se è
intenzione e secondo quali tempi quindi si pensa di procedere...noi
abbiamo indicato: se si prevedono anche altri voli, insomma, di
istituire altri voli oltre a quello previsto con la Darwin
Airlines.
Al punto 3 invece chiediamo quali siano gli intendimenti che
assicurano la correttezza del volo.
Al punto 4 - e su questo siamo certi che in maggioranza sarete
afferratissimi, in quanto avete un Consigliere competente in
materia, quindi ne avrete sicuramente discusso col Consigliere
Borrello - chiediamo in che modo la Giunta, o comunque
l'Amministrazione pensa di garantire il servizio antincendio
aeroportuale, se con il personale dei vigili del fuoco
professionisti, oppure con ditte esterne. Grazie.
Si dà atto che alle ore 19,49 assume la presidenza il
Vicepresidente Lanièce.
Lanièce (Presidente)
- Grazie. Ha chiesto la parola
l'Assessore Marguerettaz per la risposta da parte del Governo, ne
ha la facoltà.
Marguerettaz (UV)
- Sì, grazie Presidente.
Credo che quest'interpellanza dia un seguito a quanto abbiamo
già avuto modo di affrontare sull'aerostazione, con la collega
Fontana e sul futuro dell'aeroporto Corrado Gex e credo che anche
questo potrà essere affrontato nell'incontro che andremo a fare in
commissione. Ora, lei mi chiede se è confermato il 1° novembre, il
1° novembre è quello che è inserito sul sito della Darwin. Io mi
augurerei addirittura prima, perché noi l'unica data ufficiale che
abbiamo è quella dell'ENAC, che ha dato indicazioni per il 29 di
settembre, dopodiché informalmente abbiamo vissuto quello che lei
ha avuto modo di vivere dalle notizie stampa apparse, noi abbiamo
subito tempestivamente attivato sia i canali ufficiali, scrivendo
al Ministero, sia i rapporti che abbiamo coi funzionari, abbiamo
chiesto chiarimenti e che questa situazione si risolvesse nel più
breve tempo possibile. Noi, quindi, in assenza di dichiarazioni
formali, manteniamo il 29 settembre e speriamo che la risposta da
Bruxelles arrivi anche prima. Io quindi non sono nella condizione
di dirle, anche perché non è una data nostra, se il 1° novembre: me
lo auspico, ma auspico addirittura che questa cosa venga fatta per
tempo, anche perché, come abbiamo avuto modo di scrivere al
Ministro, questo è un volo che ha soprattutto una valenza
turistica, per cui, se dobbiamo fare dei ragionamenti con dei tour
operator, con una serie di agenzie, è importante avere una
programmazione che consenta ai turisti di prendere il volo, quindi
tutto questo va in quella direzione.
Le azioni che ho intrapreso sono ovviamente quelle che le ho
detto, lei poi nella sua presentazione ha parlato anche di tutela
dei consumatori che hanno già acquistato, la Darwin ha già
dichiarato che rimborserà tutto quello, però l'obiettivo della
Darwin non è tanto quello di rimborsare, è una società seria,
quindi non c'è problema in quella direzione, ma è di fare i
voli.
"Quali misure di sicurezza si intendono prendere..."
,
ecco, questa è una domanda che credo sia particolarmente
interessante, perché l'aeroporto Corrado Gex è un aeroporto
commerciale che è aperto al traffico aereo nazionale ed
internazionale e oggi è classificato nella seconda classe. Qualche
anno fa l'avrebbe trovato classificato in quarta classe, quindi
quello che ovviamente induce a classificare in un modo è sia la
parte infrastrutturale, sia la parte dei servizi che vengono dati.
Giustamente lei ha parlato dei vigili del fuoco, quindi una
determinata classe richiede un certo numero di vigili del fuoco,
un'altra classe ne richiede un altro, quindi, per evitare di
buttare via dei quattrini, non essendoci il volo, giustamente è
stato messo in classe seconda, classe seconda che, tuttavia, non
blocca l'aeroporto, che è idoneo per gli elicotteri, per aeromobili
ad ala fissa, quindi ha tutta una serie requisiti. Gli interventi
sono degli interventi per la sicurezza che fanno parte del master
plan che è stato approvato nel 2004, un complesso sistema di
radioassistenze e la relativa procedura strumentale di
avvicinamento, associato agli aiuti visivi luminosi, quindi le luci
sulla pista, i
gates
luminosi lungo la rotta di
avvicinamento da Saint-Vincent. La pista si è allungata, l'aumento
delle zone di rispetto alle due testate, quindi tutte quelle
caratteristiche che consentono, per esempio, nel caso della Darwin,
al Saab 2000 da 50 posti di atterrare. Ovviamente atterra presso
gli hangar sul piazzale, sono ricoverati anche i mezzi antincendio
e i veicoli di supporto idonei a coprire la sesta categoria
antincendio, quindi ben al di sopra di quella richiesta, ad
esempio, per il velivolo Saab come ho detto, che richiede la
quinta. A fronte di questo, con l'attivazione del volo commerciale
Aosta-Roma, verrà emesso l'apposito decreto del Presidente della
Regione per riclassificare il servizio antincendio presso lo scalo
in quinta categoria tenuto conto delle dimensioni, quindi potremmo
arrivare anche al sesto, ma ovviamente arriviamo al quinto.
Per il servizio antincendio, fino ad oggi è stato esercitato dai
vigili del fuoco, potrà essere effettuato dai vigili del fuoco,
ovviamente è una facoltà. Se dovessero nascere delle altre
valutazioni, verranno fatte, ma ad oggi la previsione è questa,
quindi lei, come può ben immaginare, in attesa del 29, tutto il
sistema era già ben organizzato per far fare il servizio ai vigili
del fuoco, quindi, da quel punto di vista c'era già tutta
un'attività fatta dal comandante dei vigili del fuoco, quindi era
assicurato dal corpo, in futuro poi ovviamente si vedrà.
Si dà atto che alle ore 19,57 riassume la presidenza il
Presidente Emily Rini.
Rini (Président)
- Merci. Pour la réplique, la parole à
la collègue Certan.
Certan (ALPE)
- Sì, è una replica ad una risposta in
parte, nel senso che lei ci ha detto: "fino al 19 sappiamo che è
così, poi se partiranno i voli, faremo il decreto, poi vedremo, se
cambiano...per ora le nostre valutazioni sono queste, poi
vedremo"...
(interruzione di un Consigliere, fuori microfono)
...no, non è una questione di buttare via i soldi, è una
questione di...noi avevamo fatto una domanda molto puntuale proprio
anche per capire lei mi viene a dire che l'aeroporto è pronto anche
per la sesta categoria", quindi...benissimo! Noi vigiliamo a questo
punto pur non essendo dei vigili del fuoco...
(nuova interruzione di un Consigliere, fuori
microfono)
...no, ma...Borrello vigilerà voi e noi controlleremo la vostra
coerenza...e aspettiamo di vedere se cambiate le valutazioni...però
sicuramente non sono proprio completamente...non siamo soddisfatti
della risposta, Assessore, poiché non ha risposto.
Président
- Point 46 à l'ordre du jour.
