Classificazione
EDILIZIA
Edilizia residenziale
FINANZA REGIONALE E LOCALE
Finaosta



Oggetto del Consiglio n. 1476 del 7 ottobre 2015 - Resoconto
OGGETTO N. 1476/XIV - Interpellanza: "Situazione dei
finanziamenti per l'erogazione del mutuo per la prima
casa".
Presidente
- La parola al collega Gerandin.
Gerandin (UVP)
- Merci Président.
Penso che l'interpellanza sia molto chiara, in quanto noi
riteniamo che la legge n. 76 del 1984 sia un volano per quel che
riguarda sicuramente il sogno delle famiglie valdostane: quello di
possedere un'abitazione, una casa. Nello stesso tempo noi crediamo
veramente che questa legge negli anni abbia avuto anche un effetto
altamente positivo per quel che riguarda una crisi, che, dicevo già
prima, è stata denunciata in tutta la sua drammaticità nella
Conferenza degli edili di ieri, in cui si è parlato di numeri da
Caporetto. Allora, siamo preoccupati, perché vorremmo capire qual è
l'evolversi per quel che riguarda il 2015 di questa legge. Io,
prima di scrivere quest'interpellanza, ho sentito un po' quello che
era già il segnale, vale a dire la decrescita negli anni. Noi
abbiamo avuto degli anni in cui - gli anni d'oro - le domande
superavano abbondantemente le domande finanziate, superavano
abbondantemente le 400. Nel 2013 ne abbiamo avute 315, nel 2014 256
e, dati aggiornati al 25 agosto del 2015, noi abbiamo 91 domande
presentate, 89 regolari, finanziate 23. Dico questo perché negli
anni d'oro noi finanziavamo con 38 milioni di euro, questi
chiaramente sono dei fondi di rotazione, lo sappiamo tutti, sono
dei fondi che devono essere restituiti, che si autoalimentano. Noi
nel 2014 ne abbiamo finanziati per 24 milioni, al 25 agosto ne
erano finanziati per 1.915.000 euro. Ora, noi vorremmo capire quali
sono i motivi per cui c'è stato questo tracollo di domande.
Vorremmo anche, se possibile, capire perché almeno le domande
regolari non sono state finanziate a tutt'oggi, tenuto conto di
quello che dicevo prima già nell'interpellanza all'Assessore Rini:
che noi abbiamo avuto ampie rassicurazioni che queste
disponibilità, per quel che riguarda le assegnazioni ai vari
dirigenti, erano state tutte assegnate, così ci ha detto
l'Assessore, per quel che riguarda il bilancio 2015, per cui o c'è
stato qualche intoppo, oppure c'è stata una scelta che non sappiamo
quale e gradiremmo saperla.
"
Se è intenzione del Governo analizzare le cause e porre
rimedio ad un crollo verticale di richieste
": è chiaro che non
è...probabilmente c'è qualche cosa che non funziona in tutto questo
contesto, perché non possiamo avere dei crolli verticali di questo
genere...e quali saranno le economie che deriveranno da
quest'eventuale mancata assegnazione di risorse e come verranno
utilizzate. Grazie.
Presidente
- La parola all'Assessore Baccega.
Baccega (SA)
- Sì, grazie Presidente.
I motivi del calo delle domande sono diversi, coincidenti. Io
preferisco parlare di calo, piuttosto che di crollo, perché le
cause principali che si può pensare abbiano influenzato il fenomeno
sono differenti, vado a citarne almeno tre: un elevato numero di
famiglie valdostane che hanno già la prima casa di proprietà, siamo
ad una percentuale che sfiora l'85 percento, è una percentuale
altissima e soltanto negli ultimi sette anni circa 2.200 nuclei
hanno beneficiato del mutuo prima casa.
Un'altra problematica è sicuramente la crisi economica che negli
ultimi anni si è fatta sempre più grave e posso sottolineare
l'incremento dell'emergenza abitativa, che ha determinato
ovviamente tutta una serie di problematiche, disincentivando le
famiglie con una minor solidità economica ad intraprendere
l'acquisto della prima casa.
Terza problematica: le condizioni bancarie che negli ultimi due
anni sono diventate anche quelle particolarmente favorevoli e cioè
da quando c'è l'obbligo da parte delle banche di investire in
capitali concessi dalla BCE evidentemente per quei nuclei familiari
con indicatore ISEE sopra i 30.000 euro diventa più conveniente il
mutuo bancario per ragioni di tasso di interesse, per ragioni di
importo complessivo e per vantaggio sulle garanzie con un'unica
ipoteca.
"
Perché non siano state finanziate le domande regolari
":
tutte le domande regolari sono state finanziate fino a quelle
presentate entro il 31 marzo 2015. Le restanti domande regolari
presentate sempre nell'anno 2015, quindi fino a metà settembre, che
sono circa 80, saranno finanziate in questo mese con le
disponibilità del fondo di rotazione che saranno rendicontate con i
rientri del primo semestre 2015. Vorrei evidenziare, Consigliere,
che il tempo medio di finanziamento, esclusi i tempi di erogazione
della Finaosta, è sceso dai 20 mesi del 2008 ai 3 mesi e mezzo
attuali, mentre la certezza per il richiedente di poter accedere al
finanziamento è comunicato, di norma, entro i 40 giorni.
Terzo quesito: "
se è intenzione del Governo analizzare le
cause e porre rimedio ad un crollo verticale di richieste
",
ribadisco che preferisco parlare di calo e che è sempre positivo
fare delle analisi, degli approfondimenti sui fenomeni che si
evolvono. Ritengo che sarebbe sbagliato cercare di contrastare un
fenomeno contingente, con misure che non sarebbero, nei tempi in
cui si potrebbero applicare, funzionali. Rischiano di non essere
più attuali, anche perché non si sa bene quanto i tassi bancari
possano essere così bassi: ad esempio, tentare di favorire
l'accesso al mutuo prima casa in competizione con le banche non
incrementerebbe significativamente il numero degli acquisti o di
costruzione di prime case, perché non aiuterebbe comunque quei
nuclei che oggi non sono ancora in grado di acquistare la prima
casa, ma agevolerebbe soltanto ulteriormente chi può già farlo;
analogo discorso si può fare per gli importi di spesa e per le
superfici ammesse dalla legge, di fatto sarebbe iniquo far
rientrare nei mutui regionali chi può già permettersi il mutuo
bancario: questa era la filosofia per cui era nata la legge in quel
senso. Infatti, ridurre i tassi e modificare importi e superfici
non solo produrrebbe l'effetto di favorire solo chi già può farsi
la prima casa, ma andrebbe ad accelerare l'erosione delle somme che
potrebbero essere a disposizione di quei nuclei che realmente hanno
bisogno.
"
Come sono e come saranno utilizzate le economie di risorse
derivanti dal minor utilizzo
": al momento non ci sono economie
di risorse sul fondo di rotazione e non ne sono ancora derivate.
Tutte le somme disponibili sono state utilizzate e anche nei
prossimi rientri dalle contabilità speciali nel corrente mese
saranno interamente utilizzate per finanziare le domande di mutuo
del corrente anno: parlo di quelle 80 che sono in questo momento in
sospeso. Ipotizziamo alcune disponibilità nei rientri nel secondo
semestre del 2015 e riteniamo si possano utilizzare efficacemente
per incentivare con finanziamenti agevolati la realizzazione di
alloggi da destinare alla locazione agevolata pluriennale;
un'operazione che consentirebbe, da una parte, di sostenere quei
nuclei familiari che sono collocati in una fascia tra l'edilizia
residenziale e l'accesso al mutuo e darebbe un po' di respiro al
settore edile valdostano. Grazie.
Presidente
- La parola al collega Gerandin.
Gerandin (UVP)
- La ringrazio Presidente.
La ringrazio Assessore per la sua risposta, poi è chiaro che
possiamo anche non essere d'accordo su quella che è la chiave di
lettura, ma io, quando vedo certi numeri impietosi e sento parlare
di calo e non crollo, viene un po' difficile...comunque è una
disquisizione di lana caprina, perché non toglie quello che è il
vero problema di questo. Le tre chiavi di lettura che lei ha dato,
vale a dire l'elevato numero di case dei valdostani...noi sappiamo
che è nella cultura valdostana quella di cercare di avere una casa,
un'abitazione. È chiaro che poi tutta una serie di imposizioni
legate alla tassazione della casa non hanno sicuramente favorito il
titolo di proprietà, su questo non c'è ombra di dubbio. La sua
chiave di lettura però mi preoccupa un po', nel senso che, per la
carità, è vero che in questo momento ci sono delle condizioni
bancarie particolarmente favorevoli, ma mi pare che questa sia nata
nel passato anche per cercare di creare anche uno sviluppo dal
punto di vista economico. Nel momento in cui abbiamo - l'ho detto
prima - una situazione per quel che riguarda l'edilizia al limite
del tracollo, mi viene difficile capire una serie di remore a
modificare quelle che sono le regole e ne dico semplicemente
qualcuna. Allora, in questo momento chi vuol chiedere - e l'ha
detto anche lei molto correttamente - e soprattutto chi ha un
determinato reddito non ha nessuna convenienza a fare il mutuo con
la Regione, va in banca spende meno. Io dico se effettivamente
questo era nato per essere un aiuto ai valdostani, io non vedo dove
sia la difficoltà eventualmente a rivedere...per la carità, magari
in termini non così sostanziosi, ma essere almeno sotto quello che
è il discorso delle banche. Quelli che comunque possono accedere ai
120 milioni, quello che è il mutuo, io non penso che siano delle
persone così ricche da essere agevolate, come dice lei. "Agevoliamo
i ricchi", non penso proprio che agevoliamo i ricchi, ma non lo
penso veramente, agevoliamo i valdostani, è diverso!
Guardi che abbiamo una chiave di lettura assolutamente diversa,
io penso che far ripartire il settore dell'edilizia e agevolare i
valdostani sia un obbligo, un dovere, non per chi ha i soldi
cash
. Tenete conto che, torno a dire, il limite è 120 mila
euro, se poi ci sono eventualmente dei familiari aggiunti, mi pare
che sale qualcosa. Io però non penso che si possano fare
speculazioni con 120 mila euro...ma nessuno fa speculazioni con 120
mila euro, Assessore! A mio parere, sarebbe invece un segnale
diverso...tra quelli che in questo momento dicono: "io perché devo
fare sacrifici? Perché devo impegnare la mia famiglia e magari i
miei figli per 20 o 30 anni? È molto più comodo fare la domanda per
l'edilizia popolare, tanto poi se non posso pagare l'affitto, me lo
paga magari qualcun altro"...affitti d'oro, non saliamo poi su
quelli che sono...e i dati li abbiamo tutti...ecco, non voglio
riprendere la discussione che è già stata fatta al Consiglio di
Aosta, ma vediamo affitti da 1.000 euro al mese sono affitti da
edilizia popolare. Torno a dire, Assessore, che è una chiave di
lettura del tutto personale.
Le dico altri aspetti che, a mio parere, sono preoccupanti sul
fatto di dire: "non cambiamo nulla per non incentivare nessuno". Un
aspetto è quello legato al famoso discorso "piano casa". Bene, il
piano casa...qualcuno deve rinunciare perché ci sono dei limiti
volumetrici per cui magari uno fa un progetto, deve rimanere nei
120 metri? Dico giusto? Perché se supero i 120 metri, non ha più
diritto, per cui a volte andiamo ad invalidare quelle che sono
delle misure legate al piano casa, alla possibilità di
fare...almeno nelle ristrutturazioni, sto parlando in questo caso
non dell'edilizia nuova.
Mi pare però che sia una chiave di lettura del tutto personale,
Assessore, e, se mi permette, su questo non sono assolutamente
d'accordo, perché abbiamo una visione diametralmente opposta. Noi
crediamo ancora nei valdostani che investono nella casa, fanno
sacrifici per i figli, che cercano in parte di creare un futuro per
i figli e non nell'edilizia assistenziale che lei in questo momento
ci ha magnificato. Grazie.
Presidente
- Grazie collega. Punto 29 all'ordine del
giorno.
