Classificazione
TRASPORTI E VIABILITÀ
Aeroporti



Oggetto del Consiglio n. 3120 del 10 gennaio 2018 - Resoconto
OGGETTO N. 3120/XIV - Interrogazione: "Notizie in merito
all'aeroporto regionale".
Farcoz (Président) -
Point n° 9 à l'ordre du jour. Pour
la réponse,
la parole à l'assesseur Marguerettaz.
Marguerettaz (UV) -
Come tutti gli anni, il collega
Bertin ci pone una serie di questioni per fare il punto sulle
attività dell'anno precedente. Sul punto n. 1," il numero di
passeggeri transitati nello scalo aeroportuale di Aosta nell'anno
appena trascorso riconducibili ai voli commerciali, eccetera", dai
dati forniti dal gestore aeroportuale risulta per il 2017 un totale
di 1.673 passeggeri con origine e destinazione diversa dallo scalo
regionale. Di questi, 1.510 unità sono riconducibili a voli
privati. I dati forniti non consentono di discriminare al loro
interno quelli di tipo commerciale (ad esempio aerotaxi). Quanto ai
voli locali, i dati forniti dal gestore aeroportuale indicano per
il 2017 un totale di 2.265 passeggeri, dei quali 1.863 per il volo
a vela e 303 per attività di trasporto turistico che è
riconducibile ad attività commerciali. Rispetto all'attività di
paracadutismo, risultano sedici movimenti (decolli più atterraggi),
ma non sono noti i numeri dei paracadutisti lanciati.
I dati rispetto al 2016 denotano un incremento di circa il 40
percento di passeggeri con origine o destinazione diversa dallo
scalo regionale e del 5 percento circa di quelli relativi ai voli
locali.
Sulla seconda domanda, nel corso del 2017 per l'aeroporto
regionale sono stati impegnati sui capitoli di competenza
dell'Assessorato 2,768 milioni circa, di cui 1,959 milioni circa
per il corrispettivo di gestione e relativi oneri Iva; 697 mila per
il pagamento delle somme riconosciute a favore della società AVDA
dal lodo arbitrale del 25 settembre 2014, divenuto esecutivo nel
2016 a titolo di adeguamento del corrispettivo di gestione
aeroportuale per il periodo 2010/14 e di compenso per
l'interruzione dell'agibilità dello scalo nell'inverno 2010; 34.770
euro per l'aggiornamento del
master plan
; 20 mila per
l'aerostazione; 40.180 per l'aggiornamento del sistema meteo e i
restanti 16.105 per interventi minori.
Sono invece stati liquidati - prima vi ho parlato dell'impegnato
- in totale, sempre sui capitoli di competenza dell'Assessorato,
2,542 milioni, 738,66 riferiti agli stanziamenti 2017 e 278.265
euro relativi a residui di impegni degli anni precedenti. Anche in
questo caso la maggior parte delle somme, per un totale di
2.047.067, sono riferite al corrispettivo per la gestione dello
scalo e relativi oneri Iva, mentre un importo di 697.780 - quello
di cui ho parlato prima - riguarda il pagamento delle somme
derivanti dal lodo arbitrale. La somma restante di 76.166 è stata
pagata a copertura di specifici investimenti, per la precisione:
40.180 per l'aggiornamento meteo; 22.200 per la fornitura di un
bancone per la torre di controllo e 2.500 per l'adeguamento dei
locali in uso alla Polizia di frontiera. Tutti interventi di
manutenzione a carico della Regione.
Come si evince, le spese del 2017 sono state sostanzialmente
correlate, per il 96 percento degli impegni e per il 97 percento
delle liquidazioni, alle spese di gestione e al pagamento dei
corrispettivi contrattuali della somma riconosciuta dal lodo
arbitrale. È opportuno precisare che il lodo arbitrale ha
riconosciuto a favore di AVDA un indennizzo di circa 572 mila euro,
Iva esclusa, a fronte di una richiesta da parte del gestore che
ammontava a 10,5 milioni.
Sulla base di una ricognizione effettuata presso altre strutture
della Regione, si possono aggiungere le seguenti spese: un importo
di 6.492 euro per le manutenzioni dei mezzi antincendio
aeroportuali e un importo di 8.245 per le attività propedeutiche
alla revisione della progettazione esecutiva per il completamento
della nuova aerostazione, che è stato imputato sui capitoli di
competenza dell'Assessorato delle opere pubbliche. Si aggiunge un
totale di circa 2,8 milioni, in cui non sono compresi i costi
legati all'elisoccorso e quelli del personale dei Vigili del fuoco.
Il servizio antincendio è stato espletato nel 2017 con 20.919,75
ore/uomo totale.
Al punto n. 3: nel corso del 2017 sono stati assunti
provvedimenti conseguenti alla DGR n. 271/2016, con la quale il
Governo regionale ha stabilito di procedere al completamento del
nuovo
terminal
mediante un unico lotto di lavori e ha
individuato le necessarie coperture finanziarie. In particolare,
con provvedimento dirigenziale n. 687/2017, dall'Assessorato delle
opere pubbliche è stato approvato l'affidamento del servizio
complementare per la revisione della progettazione esecutiva, la
direzione lavori, nonché il coordinamento della sicurezza per il
completamento delle opere a favore del raggruppamento tra Tecno
Engineering 2G, studio GAE Aulenti Architetti Associati,
Tecnoservice Valle d'Aosta e il geologo Davide Bolognini.
In proposito, si conferma la destinazione dell'opera
coerentemente con le indicazioni di Stato ed ENAC e con gli impegni
assunti dalla Regione con il relativo APQ (Atto integrativo
dell'accordo di programma-quadro per il miglioramento
dell'accessibilità del sistema aeroportuale). Nel 2017 è stato
effettuato un rilievo dello stato di fatto ed è iniziata l'attività
di revisione del progetto esecutivo. Sulla base dei dati forniti
dall'Assessorato delle opere pubbliche, si prevede di poter
iniziare i lavori nel 2019 e completarli nel 2020.
Président -
Pour la réplique, la parole au collègue
Bertin.
Bertin (GM) -
Come sottolineava anche l'assessore
Marguerettaz, questa è un'interrogazione ormai tradizionale che
presento ogni anno per mettere l'attenzione sull'aeroporto
regionale, questa emorragia di danaro pubblico che ormai dal 2004
continua inesorabilmente.
Domande retoriche, lo sappiamo, le risposte purtroppo le
conosciamo: di passeggeri ce ne sono pochissimi e i costi, al
contrario, sono sempre elevati. Mediamente negli ultimi anni per
questo aeroporto, pur in assenza sostanziale di un'attività
aeroportuale - poiché di aerei ce ne sono ben pochi (come i
risultati testimoniano) - si spendono circa 3,5 milioni di euro
all'anno, una cifra enorme che continua a essere spesa anche di
fronte a dei risultati inesistenti.
Come sottolineava qualche tempo fa anche la sezione di controllo
della Corte dei Conti, la gestione dell'aeroporto paralizza
l'economia della Valle d'Aosta. Lo ricordiamo, sono risorse
bloccate, abbiamo speso decine di milioni di euro per realizzare
questo aeroporto commerciale, questo grande aeroporto che non
funziona. Ma lo si sapeva già all'inizio che non poteva funzionare
un aeroporto di questo genere ad Aosta, con un bacino così piccolo
e, nonostante questo, è ormai dal 2004 che continuiamo a spendere
ogni anno una cifra enorme per la gestione e il funzionamento di un
aeroporto che non porta niente. Ricordo che ogni giorno per
l'aeroporto i contribuenti valdostani pagano 9 mila euro circa, una
cifra enorme. Questo indipendentemente dal fatto che ci siano o no
aerei e, nel caso specifico, non si vedono aerei ormai da
tantissimo tempo.
Questa dell'aeroporto commerciale, del "grande aeroporto di
Aosta" - lo ripeto da tempo! - è ed è stata un'idea folle e
megalomane che ci è costata, e continua a costarci, una cifra
esagerata. Un bagno di sangue, un'emorragia continua di denaro
pubblico improduttivo. Una grave responsabilità per una Regione che
ormai non ha più la possibilità di mantenere strutture e queste
idee megalomani che in un certo periodo hanno accompagnato la
nostra Regione.
Siamo veramente in una situazione grave, sono ormai anni e anni
che sollecito una "
exit strategy
" da questa follia, da
questa spesa di denaro pubblico incontrollata, ma nonostante ciò i
tempi si allungano e non si ferma l'emorragia. Si vuole oltretutto
continuare anche con la realizzazione del
terminal
dell'aerostazione, pur sapendo che quel
terminal
non sarà
mai utilizzato come tale, poiché con il numero di passeggeri che ci
sono quel
terminal
è inutile. Nonostante questo, spenderemo
ancora milioni di euro in questa direzione. A soldi buttati via
aggiungeremo altri soldi buttati via. È semplicemente uno scandalo
che prosegue e uno sperpero di denaro pubblico oltre ogni
limite.
Presidente -
Consigliere Cognetta, per? Prego.
Cognetta (M5S) -
Visto che abbiamo presentato come gruppi
di opposizione una risoluzione, volevo chiedere se era possibile
votare la sua iscrizione in questo momento, in maniera da procedere
più celermente.
Presidente -
Deve ancora arrivare al Protocollo. Nel
momento in cui arriverà, sarà messa in votazione.
