Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 192 del 7 aprile 1982 - Resoconto
OGGETTO N. 192/VII - ADEGUAMENTO DELL'AMMONTARE DEI PREMI E
DEI CONTRIBUTI PER IL FUNZIONAMENTO DELLE SOCIETA' DI ALLEVAMENTO
DI BESTIAME BOVINO.
IL CONSIGLIO REGIONALE
DELIBERA
1) di determinare nelle seguenti nuove misure i premi e
contributi da erogare annualmente alle Società di Allevamento della
Regione in occasione delle rassegne periodiche che vengono
effettuate a cura dell'Assessorato Agricoltura e Foreste;
a)
- Lire 5.000 per ogni bovina iscritta e
controllata;
b) - Lire 10.000 per ogni bovina iscritta, coperta da tori capo
- nucleo classificati di la categoria al Mercato Concorso, sia che
questi siano di proprietà delle Società o di privati allevatori che
garantiscono il servizio di monta per la durata necessaria;
c) - Lire 25.000 per ogni torello selezionato allevato dalla
nascita alla visita di approvazione;
d) - Lire 150.000 quale contributo di funzionamento annuo per
ogni Società di Allevamento con un numero di bovine controllate
fino a 150; Lire 250.000 per le Società con un numero di bovine
controllate superiore a 150;
2) di stabilire che i premi nella misura sopraspecificata
abbiano decorrenza dal 1°.1.1982;
3) di stabilire che all'approvazione al finanziamento ed alla
liquidazione delle spese per la concessione dei premi e dei
contributi di cui sopra, previste in 100.000.000 annui,
complessivi, si provveda con deliberazione della Giunta regionale,
dando atto che le spese stesse graveranno sul capitolo 33860 del
bilancio preventivo della Regione per l'anno 1982 ("Spese per
partecipazione a mostre, convegni, rassegne del bestiame,
esposizioni e fiere agricole e per attività zootecniche") che
presenta la necessaria disponibilità, nonché sui corrispondenti
capitoli di spesa dei bilanci preventivi per gli anni
successivi.
PRESIDENTE
: La parola all'Assessore all'Agricoltura e
Foreste Marcoz.
MARCOZ - (U.V.):
Su interessamento delle varie
associazioni che si interessano di agricoltura, dell'A.R.E.V. e
della Coldiretti si è richiesto, giustamente, l'adeguamento dei
contributi previsti nella deliberazione del Consiglio regionale in
data 12 novembre 1976.
Come i Consiglieri possono vedere c'è stato un sensibile
aumento, contrattato con le varie Associazioni sindacali; la Giunta
prega quindi il Consiglio di approvare questa delibera che va
incontro alle esigenze ed alle richieste dei singoli allevatori e
delle società di allevamento che esistono in Valle d'Aosta.
PRESIDENTE
: E' aperta la discussione. Qualcuno chiede la
parola? Ci sono dichiarazioni di voto?
Metto in approvazione la deliberazione in oggetto:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
PRESIDENTE
: Passiamo alla trattazione dell'oggetto
iscritto al n. 26 dell'ordine del giorno.
