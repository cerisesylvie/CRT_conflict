Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2595 del 2 ottobre 1991 - Resoconto
OGGETTO N. 2595/IX Revisione dell'impostazione della legge
finanziaria per l'anno 1992
(Approvazione di
risoluzione)
.
Presidente
Do lettura della risoluzione presentata
dai Consiglieri Rollandin, Viérin, Andrione, Faval, Mostacchi,
Vallet, Louvin, Marcoz, Perrin, Voyat, Agnesod, Stévenin, Bich,
Lanivi, Maquignaz e Gremmo:
Risoluzione Il Consiglio regionale della Valle
d'Aosta
Rilevato che la Finanziaria varata dal Consiglio dei Ministri
presenta una serie di iniziative ingiustificate ed inique;
Considerato che il condono fiscale rappresenta un elemento
distruttivo per la credibilità delle istituzioni con il miraggio di
vantaggi incerti per la finanza pubblica;
Sottolineato come le tasse sulla casa prevedano aumenti che
vanno a penalizzare la piccola proprietà e disincentivare
l'acquisto della prima casa, a penalizzare la politica regionale
tendente a recuperare il patrimonio edilizio esistente;
Ricordato come il provvedimento in oggetto penalizza le regioni
e le proprie capacità di autogoverno;
Rilevato come gli aumenti previsti, in campo sanitario, per i
tickets per le analisi e per la ricetta vanno a penalizzare le
fasce più deboli della nostra società;
Sottolineato come solo una impostazione programmatica seria può
ridare allo Stato e alle Regioni una speranza reale di
partecipazione alla costruzione dell'Europa delle regioni
invita
Il Governo a rivedere radicalmente l'impostazione della
finanziaria per il 1992 stabilendo criteri che prevedano
l'eliminazione delle spese inutili e una politica fiscale più
attenta alle fasce più deboli della nostra società.
decide
di inviare copia della presente risoluzione al Presidente del
Consiglio dei Ministri; ai Capigruppo della Camera dei Deputati e
del Senato della Repubblica, ai Parlamentari della Valle
d'Aosta.
Presidente
Ha chiesto di illustrare la risoluzione
il Consigliere Rollandin, ne ha facoltà.
Rollandin (UV)
Compte tenu des observations qui
ont déjà été faites, je crois de ne pas prendre du temps pour
illustrer cette motion.
Elle est tellement claire et compte tenu qu'on a déjà entendu
qu'il y a le vote favorable de la majorité, on ne peut que demander
au Président du Conseil la bienveillance d'ajouter sur la motion
d'envoyer l'ordre du jour aux parlementaires de la Vallée d'Aoste,
comme pour l'autre résolution.
Presidente
Pongo in votazione la risoluzione in
oggetto:
Esito della votazione
Presenti, votanti e favorevoli: 32
Il Consiglio approva all'unanimità
