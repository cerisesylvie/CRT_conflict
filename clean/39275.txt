Classificazione
INDUSTRIA



Oggetto del Consiglio n. 2539 del 11 gennaio 2017 - Resoconto
OGGETTO N. 2539/XIV - Interpellanza: "Accordo per
l'insediamento di società nell'area ex Tecdis di
Châtillon".
Rosset (Presidente) -
Punto n. 14 dell'ordine del giorno.
Per l'illustrazione, ha chiesto la parola il collega Chatrian, ne
ha facoltà.
Chatrian (ALPE) -
Qualche mese fa abbiamo chiesto
informazioni al Governo regionale, al collega Donzel, sulla
situazione di uno stabilimento importante nella Media Valle,
stabilimento che ormai da 12 anni non è più sfruttato, utilizzato;
è un'area ritenuta strategica dal punto di vista logistico, ma
anche dal punto di vista di impatto urbanistico e di disponibilità
legata ad un fabbricato che sì ha avuto in questi 12 anni un non
utilizzo, ma che ha grandi potenzialità. Con il collega vogliamo
tornare su questo argomento perché ci interessa conoscere, sapere
cosa l'Assessorato sta facendo, ma soprattutto ci interessa sapere
come si sta muovendo Vallée d'Aoste Structure. Più volte in
quest'aula abbiamo cercato di sollecitare, tramite il Governo
regionale, questa importante società al 100 percento pubblica;
abbiamo cercato di sollecitare che questa società cerchi di essere
al passo con i tempi, ma soprattutto che cerchi di dare delle
risposte puntuali se dall'altra parte del campo ci sono
imprenditori interessati all'utilizzo di questo fabbricato di
proprietà pubblica. Il ragionamento principale è, vista la
situazione - lo dicevo questa mattina quando abbiamo affrontato un
altro tema - di fame di lavoro, di occupazione che c'è in Valle
d'Aosta, non sprechiamo nessun tipo di iniziativa, volontà se ci
sono artigiani, imprenditori, magari imprenditori che si fanno
aiutare da altri imprenditori, nazionali o internazionali, e che
hanno voglia di investire in Valle d'Aosta e in questo caso a
Châtillon.
Apro una parentesi importante, secondo il nostro gruppo: in
questi anni l'Assessorato, la politica o la società
in house
Vallée d'Aoste Structure ha cercato di dare delle risposte nei due
siti principali: quelli di Pont-Saint-Martin e di Aosta. Quello di
Pont-Saint-Martin - e mi prendo la responsabilità di quello che
dico - mi sembra abbia avuto delle risposte che vanno in una
direzione positiva; Aosta tribola ancora un po' come
pépinière
per diversi ragioni, per diversi motivi
probabilmente legati alla progettualità, alla progettazione in
essere, legati anche ad un
layout
messo in campo diversi
anni fa e forse anche su questo è cambiato l'approccio. Châtillon,
questo importante sito, è stato un po' messo da parte; questa è un
po' la sensazione che abbiamo avuto in questi anni. La domanda che
poniamo all'Assessore Donzel è per sapere se sia stato concluso
l'accordo con la società di cui in premessa; in caso affermativo,
cosa prevede tale accordo, quale sia il valore dell'investimento,
le ricadute occupazionali; sennò quando si potrà giungere ad un
accordo tenendo ben saldo un principio - come noi pensiamo come
gruppo -: l'operatività della nostra società
in house
, la
tempestività della nostra società
in house
e non perdere
delle occasioni, se ci sono, non è il momento di perdere nessuna
occasione, valutiamolo, ma soprattutto è il momento di creare
quelle condizioni importanti.
Faccio ancora una considerazione, anche se non è stata inserita
nell'interpellanza, ma gradirei, se ci sono le condizioni da parte
dell'Assessore, ci fosse una risposta su questa domanda: se
l'Assessorato sta valutando anche altre forme di investimento.
L'avevamo detto durante la finanziaria, l'avevamo detto con il
collega Donzel anche durante il dibattito quando abbiamo affrontato
il bilancio 2015 di Vallée d'Aoste Structure, se si sta mettendo in
atto anche all'interno dell'Assessorato e della società la
possibilità che i potenziali imprenditori possano investire loro
direttamente sulle proprietà pubbliche, a fronte di un rientro
dell'affitto dovuto al fatto che uno fa
ad hoc
certi
investimenti, uno mette in campo delle proprie risorse finalizzate
al suo progetto, al suo
business plan
, al suo
layout
,
magari possiamo essere più rapidi spendendo meno, spendendo meglio;
l'imprenditore è contento di aver messo in campo le proprie
risorse, dall'altra parte non sottovalutiamo la ricaduta
occupazionale perché questi elementi in un'ottica di visione
generale vanno comunque messi uno dopo l'altro, ma tutti hanno una
loro grande importanza.
Ascolteremo attentamente le risposte dell'Assessore.
Dalle ore 11:09 assume la presidenza il Vicepresidente
Farcoz
.
Farcoz (Président) -
Pour la réponse, la parole à
l'Assesseur Donzel.
Donzel (PD-SIN.VDA) -
Intanto grazie collega per aver
correttamente inserito questo ragionamento sull'area di Châtillon,
sulla Tecdis in un quadro più generale. Condivido le sue premesse e
condivido che quel sito sia assolutamente strategico e meriti la
massima attenzione. Il fatto che siano stati fatti specifici
investimenti sulle grandi aree di Aosta e Pont-Saint-Martin è
semplicemente legato al fatto che si trattava di aree che venivano
dismesse da importanti stabilimenti siderurgici e c'erano
ovviamente dei finanziamenti importanti anche a livello europeo,
che sono stati giocati su quei siti. Non dobbiamo però perdere di
vista lo sviluppo complessivo della Regione, che è un po' lo sforzo
che stiamo facendo proprio alla luce del fatto che le risposte che
una volta dava l'amministrazione pubblica attraverso il sostegno
all'occupazione, attraverso la creazione di posti pubblici, o
parapubblici, il venir meno di questo tipo di sistema, proprio un
modello di sviluppo che sta cambiando, ci ha trovati a lavorare
intensamente su un'idea in cui lo sviluppo industriale, non più
quello del passato ma molto più attento all'ambiente e sostenibile,
potesse essere una risposta e non inventandoci un modello per conto
nostro, ma andando a guardare quello che, per esempio, è un modello
sudtirolese, che in questi anni ha dimostrato che, anche in periodi
di crisi, si può vedere anche un pezzo industriale a supporto di
una Regione, a sviluppo principalmente turistico, come uno degli
elementi che può permettere di rispondere meglio ai momenti di
crisi, sapendo che comunque ci confronteremo ogni giorno con
imprese che possono entrare in difficoltà, altre che aprono, che
nascono ma accettando questa dinamica del mercato.
Per venire alla questione in essere, sullo stabilimento Tecdis
che da subito avevo preso a cuore andando sul terreno, rendendoci
conto di quella che era la realtà, che ci ha fatto capire i motivi
per cui, come dice lei, da più di dieci anni lo stabilimento non è
oggetto di interesse, perché è uno stabilimento molto rigido
strutturalmente, che era stato fatto su misura per uno specifico
tipo di produzione, quindi o si riusciva subito a far ripartire una
situazione analoga, altrimenti andare ad intervenire con altri tipi
di produzione comporta comunque degli interventi non marginali. Qui
vengo all'attenzione che lei ha posto sul fatto, non presente nella
domanda, a cui sento di dover assolutamente rispondere, del ruolo
che gioca VdA Structure. Io penso che la società abbia capito
l'impostazione data dal Governo regionale della necessità di un
maggiore dinamismo, di un approccio diverso alla soluzione dei
problemi. Rispetto alle tempistiche, sono stati fatti dei grossi
sforzi che vanno riconosciuti a VdA Structure, ma ovviamente ci
sono ancora dei ritardi, delle tempistiche di cui io non è che vado
entusiasta e ogni giorno sollecito. A giustificazione di questo
però vorrei ricordare che c'è stata una grande operazione giocata
all'interno di VdA Structure, che è quella del trasferimento di
tutti quei beni: una partita non indifferente a fronte del
mantenimento dello stesso personale. Questo non vada ad essere
preso come una giustificazione del "non faccio una cosa perché non
ho altro da fare", però implica che, nel momento in cui ti chiedo
di accelerare e di muoverti in modo diverso, bisogna tenere conto
anche dello scenario in cui questo è accaduto. Quest'azione che
abbiamo fatto a 360 gradi sulla Valle ha attirato l'attenzione
anche sull'ex Tecdis, tant'è che una serie di imprenditori ha
deciso di visitare personalmente il sito, alcuni si sono resi conto
che, relativamente alle loro attività, era un sito veramente
imponente che richiedeva interventi notevoli prima di poter essere
utilizzato; altri invece hanno cominciato a riflettere sul
possibile utilizzo di questo sito.
Ad oggi presso VdA Structure quindi non è ancora partita una
vera e propria procedura di insediamento che si attiva attraverso
la delibera regionale, che prevede la domanda presso i nostri
uffici, c'è una manifestazione di interesse che ovviamente va
perfezionata, come vuole la delibera: devono essere chiari quali
sono eventualmente gli interventi che devono essere fatti da parte
del soggetto VdA Structure, deve essere in qualche modo esplicitato
un ipotetico canone d'affitto, perché non andiamo a fare una
domanda di insediamento che poi si trasforma in un nulla di fatto.
Se noi autorizziamo VdA Structure a fare l'insediamento, poi però
non si trova l'accordo sul contratto d'affitto, torniamo di nuovo
indietro come in passato avveniva attraverso la doppia procedura:
la pre-domanda di insediamento, poi la domanda definitiva di
insediamento, poi dopo otto mesi si diceva che non c'erano le
condizioni. Ecco perché c'è una fase di "trattativa" che non è
segreta, ma che deve mettere in conto le esigenze, anche perché
sulle ipotesi che io le confermo sono sempre prese in
considerazione...alcuni interventi fatti direttamente da VdA
Structure potrebbero essere decurtati eventualmente da affitti,
questi ragionamenti sono tutti presi in considerazione ma bisogna
valutare che questi affitti, pur essendo tarati al minimo e
rispondendo alla regola del mercato, alle volte sono molto distanti
dalle cifre di investimento, anche lì non si può dire che per 20
anni la società non paga più l'affitto, perché tale è
l'investimento che viene fatto dalla società stessa; è molto
delicato questo passaggio, ma sicuramente viene preso in
considerazione.
La cosa che posso dire è che un sito che per 10 anni era finito
quasi in un buco nero sta suscitando dell'attenzione e lo sforzo
che stiamo facendo di non agire individualmente, di non lasciare
l'Assessorato da una parte, VdA Structure da sola, ma di
collaborare tra tutti i soggetti, di essere aperti anche alla
collaborazione con le istituzioni locali, tant'è che addirittura,
su sollecitazione dell'Amministrazione comunale, e devo ringraziare
il Sindaco per l'attenzione che sta dando al tema...siamo andati
sul sito, ci sono state anche delle segnalazioni da parte di alcuni
Consiglieri regionali, che io ringrazio, che mi hanno invitato ad
ascoltare questi imprenditori. Il giorno dopo essere stati
contattati siamo sul sito a permettere agli imprenditori di farsi
una valutazione. Paradossalmente quindi in questo momento c'è
un'attenzione sul sito, è stata anche esplicitata in modo aperto da
qualche imprenditore; naturalmente aspettiamo dei veri e propri
business plan
, che abbiamo chiesto, per poter dire se ci
sono le condizioni di arrivare ad un accordo. Mi sembra di poter
dire che gli imprenditori, ma siamo sempre in una situazione molto
delicata, si siano presi un impegno in tempi stretti di redigere
dei business plan e quindi vedremo se effettivamente questi
business plan sono solo dei sogni, o se concretamente prevedono
quelle condizioni che io in questi anni ho cercato di dire, per cui
non può più essere fatto un investimento alla cieca da parte della
Regione se non c'è un investimento molto forte da parte
dell'imprenditore che si traduce naturalmente anche in
un'attenzione rivolta all'occupazione, in particolare
all'occupazione nel nostro territorio. Ci tengo molto al territorio
di Châtillon perché lo sforzo che abbiamo fatto anche di lavorare a
360 gradi rispetto allo sviluppo della professionalità, di
collegare - quel lavoro che sta facendo anche l'Istruzione -
alternanza scuola/lavoro in un contesto dove ci sono delle scuole
professionali molto performanti...sarebbe molto interessante che
ripartisse un'attività imprenditoriale e che si potesse creare quel
collegamento, di nuovo quel motore positivo tra, da una parte,
investimenti che sono fatti per creare professionalità tra i
giovani, dall'altra, la possibilità di vedere ripartire questo
stabilimento. L'unica cosa che non posso darle è la certezza dei
tempi, ma io penso di poter dire in modo ragionevole che prima
della primavera, quindi, entro la fine dell'inverno, dovrebbero
arrivare questi business plan e quindi essere in grado di dire se
questo lavoro che stiamo facendo nel 2017 si concretizza
nell'insediamento auspicato.
Président -
Pour la réplique, la parole au collègue
Chatrian.
Chatrian (ALPE) -
Abbiamo ascoltato attentamente le
risposte che ci ha fornito il collega Donzel. Parliamoci chiaro su
questo importante dossier, com'è stato detto oggi in Consiglio: il
momento è capitale, perché forse per la prima volta dopo 10-11 anni
c'è un reale interessamento di questo involucro così importante che
era stato fatto su misura per una determinata azienda, quindi
conosciamo perfettamente la difficoltà per una potenziale
ristrutturazione. Qui mi vorrei soffermare, mettendo in evidenza
due concetti: noi non vogliamo entrare nel discorso gestionale, nel
discorso valutativo anche di Vallée d'Aoste Structure e io penso
neanche lei: abbiamo tutti un altro ruolo, ma quello che noi
vorremmo mettere in evidenza al Governo regionale tutto...io
capisco che Vallée d'Aoste Structure in questo momento sia un po'
ingolfata come società, anche a seguito di quella scelta di
conferire tutti i beni dell'agricoltura a tale società, però è il
momento dove se ci sono degli interessamenti strutturati, se ci
sono degli interessamenti dalle istituzioni varie - lo diceva lei -
anche dal territorio locale; se ci sono tutte queste condizioni che
vanno in una certa direzione, questa società deve essere più
efficiente, deve essere più rapida. Non possiamo permettere che i
vertici di questa società ci mettano settimane per rispondere
all'esigenza primaria: iniziare un percorso; poi, come dice lei,
bisognerà valutare i
business plan
, bisognerà entrare nel
merito, capire se l'imprenditore ha voglia di investire, creare le
condizioni di poter investire e poi eventualmente rientrare su un
discorso di affitto. Ci sono diverse soluzioni, ma sono sempre le
stesse. Dipende se la macchina amministrativa, in questo caso
Vallée d'Aoste Structure, è efficiente ed efficace. Quello che
vorremmo con questa iniziativa è mettere in evidenza e sollecitare,
pungolare, stimolare l'Assessore competente, è che stia con il
fiato sul collo alla società Vallée d'Aoste Structure; che se ci
sono domande, ci devono essere delle risposte; che se ci sono
e-mail
, ci devono essere delle risposte; che se ci sono
delle sollecitazioni, a maggior ragione se abbiamo diversi
imprenditori che hanno voglia di investire su questo fabbricato di
proprietà, io penso che dobbiamo essere rapidi mettendo dei
paletti, valutando attentamente le soluzioni, le proposte, le
governance
e i progetti che vengono messi in campo. In
questo momento la società è lenta, i tempi sono lenti, la rapidità
non esiste, le risposte purtroppo ci mettono settimane prima di
arrivare ad un termine: questa macchina non è performante,
Assessore Donzel, glielo dico francamente. L'obiettivo di questa
iniziativa è andare in quella direzione. Non vogliamo entrare nel
discorso gestionale perché non è nostro compito, non vogliamo
entrare nelle valutazioni che saranno fatte nelle prossime
settimane, c'è però un
modus operandi
che deve essere più
veloce, più rapido, più performante, perché poi non vorremmo - e
questo è il dato politico - che gli imprenditori interessati a
questa zona così importante scelgano altre Regioni italiane o,
peggio ancora, magari altre Nazioni perché la nostra società
in
house
si sta occupando di altre cose e non può rispondere a
delle esigenze, soprattutto a delle proposte che vengono fatte. Le
assicuro che quella zona io la conosco bene, è affamata di posti di
lavoro più di altri su questo settore, lei lo sa. Come le dicevo
prima, per aiuti comunitari probabilmente si è investito di più
nella
pépinière
di Aosta e nella pépinière di
Pont-Saint-Martin, ma la Media Valle in questo momento è orfana per
quanto riguarda le zone industriali. Abbiamo un potenziale enorme
poco sfruttato, quindi chiedo proprio a lei, in quanto incaricato
politicamente, di mettere fiato sul collo alla società perché ad
oggi questa società non sta dando il meglio di sé per poter creare
le condizioni a chi vuole investire, a chi vuole mettere del
proprio denaro e fare imprenditorialità, imprenditoria e, di
conseguenza, creare posti di lavoro di cui abbiamo bisogno.
