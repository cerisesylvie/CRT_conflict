Classificazione
ASSISTENZA SOCIALE
Assistenza socio-sanitaria



Oggetto del Consiglio n. 1107 del 21 novembre 2019 - Resoconto
OGGETTO N. 1107/XV - Interrogazione: "Tempistica per la
programmazione di un nuovo corso per operatori socio
sanitari".
Farcoz (Président) -
Point 13 à l'ordre du jour. Pour la
réponse, la parole à l'assesseur Baccega.
Baccega (UV) -
Grazie collega Gerandin, io concordo con
lei quando sostiene che l'operatore sociosanitario in Valle d'Aosta
e molto richiesto e vi è continua necessità di figure di questo
tipo. Credo che, sia da parte dell'azienda USL che da parte delle
Unités des Communes, spetti al momento la gestione delle residenze
socioassistenziali. A questo proposito segnalo che oltre al
reclutamento di nuovi OSS attraverso il recente corso per giovani
disoccupati, l'azienda USL ha da poco terminato l'espletamento di
un concorso pubblico per titoli ed esami per l'assunzione a tempo
indeterminato di operatori sociosanitari di categoria B. È
attualmente in corso di formazione la graduatoria ufficiale, ma
comunque è stato pubblicato l'elenco dei candidati idonei che si
compone di ben 103 persone idonee. L'azienda prevede che nel
prossimo futuro, a brevissimo, possano essere assunte almeno 83
OSS, che rientrano anche nel piano di stabilizzazione; poi ci dice
anche che arriverà ad assumerle tutte.
Per quanto di competenza dell'Assessorato le posso dire che, in
riferimento all'avviso pubblico per il finanziamento di iniziative
formative finalizzate all'occupazione e promosse dagli organismi di
formazione accreditati per il 2019-2020, ho recentemente scritto
alla società Projet Formation, segnalando che si condividono gli
obiettivi e le finalità presenti nella proposta progettuale
denominata "Formazione di base OSS 2020" e esprimendo la nostra
adesione, ovvero quella dell'Assessorato in qualità di promotori
dell'iniziativa, sosteniamo la realizzazione e in caso di
ammissione a finanziamento. È un progetto che è in fase di
valutazione da parte del Dipartimento delle politiche del lavoro,
che prevede l'organizzazione di un corso di formazione di base OSS
2020, rivolto a 16 soggetti adulti disoccupati di età compresa fra
i 25 e i 67 anni non compiuti, della durata di 1000 ore. In caso di
approvazione si prevede che il progetto avrà inizio nel mese di
marzo 2020 e la chiusura nel mese di aprile 2021. Le risorse
prenotate sono a valere sul Fondo sociale europeo e attualmente in
capo alla Struttura politiche della formazione, dell'occupazione e
dell'inclusione sociale. In caso di approvazione i fondi saranno
trasferiti alla Struttura assistenza economica, trasferimenti
finanziari e servizi esternalizzati del nostro Assessorato, in caso
di non approvazione invece il progetto potrebbe essere ripresentato
in successive finestre dell'avviso pubblico per l'occupabilità,
avviso pubblico per il finanziamento di iniziative formative
finalizzate all'occupabilità e promosse dagli organismi di
formazione accreditati. Quindi, nel fare un sunto e una sintesi,
stiamo lavorando affinché si incrementi nella nostra regione il
numero delle OSS.
Président -
Pour la réplique, la parole au collègue
Gerandin.
Gerandin (MOUV') -
Grazie, Assessore Baccega. Guardi, le
dico in tutta sincerità che forse su questo argomento continuiamo a
non capirci! Continuiamo a non capirci, perché io trovo
paradossale, assurdo che una regione come la Valle d'Aosta, in un
settore dove fortunatamente c'è una richiesta, dove basta avere la
qualifica OSS per trovare occupazione, io trovo folle che in una
regione come la nostra non siamo in grado di fare dei percorsi
formativi mettendo risorse proprie a bilancio. Assessore, è questa
la differenza: mettendo risorse proprie a bilancio! Io sono stufo
di sentirmi ripetere che fate riferimento ai fondi europei. I fondi
europei vanno benissimo, ma oltre ai fondi europei bisogna avere il
coraggio una volta per tutte di mettere risorse proprie a
bilancio.
Fateli questi corsi! Perché non è vero che non ci sono persone
che sono disponibili a fare i percorsi formativi da ADEST in OSS e
la dimostrazione è il corso che avete fatto. Tra l'altro, facciamo
sempre riferimento ai disoccupati, ma non potremmo fare una volta
dei corsi mettendo risorse nostre? Sappiamo che i fondi europei
finanziano solo corsi per disoccupati...
Voce fuori microfono.
Anche occupati? Perfetto. Allora, se sono anche per occupati,
motivo in più. Considerato che gli ultimi li avete fatti per
disoccupati e avete addirittura obbligato gente che magari aveva un
lavoro a part-time di licenziarsi, io trovo non utile, ma
indispensabile mettere risorse regionali per fare corsi per
operatori di riqualifica di ADEST in OSS. I numeri lo dimostrano,
Assessore!
Voce fuori microfono.
Se non sono ADEST, tutti quelli che escono fuori da un percorso,
mi scusi. Tutti quelli che escono fuori da un percorso che in
questo momento non li riconosce la qualifica OSS, questi sono tutti
da riqualificare. Noi li abbiamo fatti per gli ultimi due anni di
quelli che sono gli istituti tecnici dove danno questo tipo di
qualifica, per cui è assolutamente incomprensibile, lo ripeto per
l'ennesima volta, che non mettiamo risorse. I numeri lo dimostrano,
perché all'ultimo corso che avete bandito per disoccupati c'erano
53 domande, ne abbiamo avviati 25. Significa che ce ne sono 28 che
sono disponibili a un percorso del genere.
Quando lei mi dice che l'azienda USL ha bandito un concorso e
che ci sono oltre 100 adesioni, io mi immagino che siano adesioni
soprattutto di fuori valle, per cui noi continuiamo a dare
occupazione a gente di fuori valle, piuttosto che fare corsi di
qualifica per i nostri operatori. Io trovo questo davvero
inspiegabile, ma davvero inspiegabile! Perché non ha senso, non ha
logica. In un momento in cui c'è una crisi occupazionale, c'è la
gente che cerca lavoro, abbiamo un settore che è alla sofferenza.
Io lo leggo qua, di turni massacranti e che si rischia il collasso:
parlano di infermieri e di OSS. Siamo in questa situazione, ma cosa
si dice? No, noi faremo ricorso ai fondi europei, se saranno
finanziati partiranno nel marzo del 2020. Ma non ha senso, non ha
veramente senso! Fateli partire, ma mettete risorse a bilancio. Per
fare un corso da 25-50 persone, dove non ci siano limiti e non ci
sia l'obbligatorietà di chiedere di essere disoccupati, basta avere
la volontà politica, perché io non posso credere che tra le risorse
aggiuntive che avete messo anche a bilancio dell'azienda USL, ma
soprattutto quelle risorse aggiuntive di cui l'assessore Testolin
ci ha parlato, dicendo di avere fortunatamente quest'anno una
finanziaria regionale con risorse certe, non possiamo trovare delle
risorse per fare corsi indipendentemente dai finanziamenti dei
fondi europei.
