Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.



Oggetto del Consiglio n. 2677 del 13 novembre 2012 - Resoconto
OGGETTO N. 2677/XIII - Interpellanza: "Problematiche per
l'effettuazione dei trattamenti di "infiltrazione" presso la
struttura di regione Borgnalle".
Interpellanza
Venuta a conoscenza, da segnalazioni degli utenti, di
frequenti disagi per i pazienti sottoposti a trattamenti di
"infiltrazione" presso le strutture sanitarie dell'Azienda Usl
della Valle d'Aosta;
Sottolineato che tali disagi derivano essenzialmente dalla
decisione dell'azienda sanitaria di spostare la sede dove si
effettuano le infiltrazioni dall'Ospedale Parini alla struttura di
regione Borgnalle, lasciando tuttavia presso il CUP dell'Ospedale
Parini tutta la parte relativa alla prenotazione di tali
trattamenti;
Considerato che l'utenza interessata da trattamento di
infiltrazione è per la maggior parte anziana e con difficoltà di
spostamento, e che quindi i necessari trasferimenti in due diverse
sedi per le procedure di prenotazione e successivamente per le cure
aumentano il disagio per i pazienti;
Sottolineato inoltre come la struttura di regione Borgnalle
non sia collegata in maniera diretta a diverse zone della città di
Aosta con servizi di autobus pubblici, e che si rende invece
necessario almeno un cambio di mezzo per poter raggiungere tale
destinazione;
la sottoscritta Consigliera regionale
Interpella
la Giunta regionale per conoscere:
1) quali siano le motivazioni alla base della decisione
dell'azienda Usl di spostare i trattamenti di "infiltrazione"
dall'Ospedale Parini alla struttura di regione Borgnalle;
2) se intende attivare un meccanismo per rendere almeno
possibile la prenotazione del trattamento nella stessa sede dove si
somministra l'infiltrazione, per evitare diversi spostamenti e
disagi ai pazienti.
F.to: Carmela Fontana
Président
- La parole à la Conseillère Carmela
Fontana.
Fontana (PD)
- Grazie Presidente.
Venuta a conoscenza, da segnalazioni degli utenti, di frequenti
disagi per i pazienti sottoposti a trattamenti di "infiltrazione"
presso le strutture sanitarie dell'Azienda USL della Valle d'Aosta;
sottolineato che tali disagi derivano essenzialmente dalla
decisione dell'Azienda sanitaria di spostare la sede dove si
effettuano le infiltrazioni dall'Ospedale Parini alla struttura di
regione Borgnalle, lasciando tuttavia presso il CUP dell'Ospedale
Parini tutta la parte relativa alla prenotazione di tali
trattamenti; considerato che l'utenza interessata da trattamento di
infiltrazione è per la maggior parte anziana e con difficoltà di
spostamento, e che quindi i necessari trasferimenti in due diverse
sedi per le procedure di prenotazione e successivamente per le cure
aumentano il disagio per i pazienti; sottolineato inoltre come la
struttura di regione Borgnalle non sia collegata in maniera diretta
a diverse zone della città di Aosta con servizi di autobus
pubblici, e che si rende invece necessario almeno un cambio di
mezzo per poter raggiungere tale destinazione, volevamo sapere:
"quali siano le motivazioni alla base della decisione
dell'Azienda USL di spostare i trattamenti di "infiltrazione"
dall'Ospedale Parini alla struttura di regione Borgnalle"
, che
provoca tutti questi disagi alle persone anziane. Grazie.
Si dà atto che dalle ore 16,30 assume la presidenza il
Vicepresidente André Lanièce.
Presidente
- La parola all'Assessore alla sanità, salute
e politiche sociali, Albert Lanièce.
Lanièce A.
- Grazie Presidente.
In merito alle questioni sollevate dalla collega Fontana, si
ribadisce che l'idea di collocare presso la regione Borgnalle tutto
il Servizio di terapia antalgica, peraltro richiesto anche dal
responsabile, perché c'è una maggiore disponibilità di spazi,
quindi non solo per i trattamenti di infiltrazione, va in una
logica di razionalizzazione degli spazi ospedalieri e di un
ottimale utilizzo degli spazi ambulatoriali. Inoltre lo spostamento
del Servizio di terapia antalgica renderà possibile l'ampliamento
degli spazi dedicati dal pronto soccorso ortopedico, che era una
questione già sollevata in Consiglio.
"Se intende attivare un meccanismo per rendere almeno
possibile almeno la prenotazione del trattamento nella stessa
sede..."
: assicuro che in tempi brevi vi sarà la possibilità di
eseguire le prenotazioni recandosi direttamente presso la sede di
Borgnalle o per via telefonica.
Inoltre si sta valutando la questione della viabilità per
permettere di raggiungere in modo facile, soprattutto da parte
degli anziani, la regione Borgnalle, dove poi si è deciso di
mettere il
day hospital
. Eravamo a conoscenza di questi
disservizi dovuti all'iniziale organizzazione della struttura di
day hospital
, cerchiamo di risolvere al più presto perché si
tratta per lo più di pazienti anziani.
Presidente
- La parola alla Consigliera Carmela
Fontana.
Fontana (PD)
- Non condivido assolutamente questa scelta
che ha fatto l'USL e spiego perché. Quando abbiamo fatto la
discussione ospedale nuovo, Ospedale Parini...quello che ci era
stato detto allora era che l'ospedale...preferibilmente quello
perché raggiungibile a piedi, abbiamo un'utenza che è anziana, che
può andare a piedi senza difficoltà. A distanza di qualche anno si
decide di portare questi servizi fuori Aosta, creando non poche
problematiche alla gente. Chi non ha i figli o qualche parente che
li porta deve cambiare, quindi mi chiedo che senso hanno queste
scelte. È possibile che in ospedale non ci sia uno spazio per fare
le infiltrazioni? Mi è stato anche detto che, quando c'è
un'infiltrazione particolare che deve essere fatta dall'ortopedico,
devono prendere la macchina del "118" da regione Borgnalle e
portare il paziente in ospedale a fare l'infiltrazione, ma ha senso
questo? Perché dobbiamo creare queste problematiche? Non si può
rivedere la situazione e lasciare tale servizio in ospedale? Penso
che sia possibile, Assessore, ci lavori sopra e vedrà che si trova.
È assurdo, perché dobbiamo complicare la vita alle persone? Mi
sembra che facciamo di tutto per complicarci la vita, invece di
risolvere i problemi! Ad inizio legislatura mi sembrava che ci
fosse la volontà da parte della maggioranza di semplificare le
cose, sono a fine legislatura e sinceramente sono disorientata. Ci
ripensi, non per la richiesta che le faccio io, ma perché questi
anziani sono disperati. Anche la Dirigente Riccardi dice che non ci
sono collegamenti, che non si sposta questo servizio e che non ci
sono parcheggi. C'è una marea di problematiche, cercate di
risolverle in funzione di queste persone che se sono all'Ospedale
Parini, vanno a piedi e non devono essere accompagnate, invece lì
c'è chi deve prendere il taxi, poi deve richiamare il secondo taxi
per farsi portare...è veramente un disagio notevole. Grazie.
