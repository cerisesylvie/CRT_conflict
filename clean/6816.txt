Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1319 del 2 maggio 1985 - Resoconto
OGGETTO N. 1319/VIII - DIMISSIONI DALLA COMMISSIONE AFFARI
GENERALI RASSEGNATE DAL CONSIGLIERE BALDASSARRE GAETANO
(Ritiro).
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Prendo brevemente la parola su
questo provvedimento che il Presidente del Consiglio ha ritenuto di
portare con la massima urgenza in Consiglio Regionale. Io non
capisco l'interpretazione che la Presidenza del Consiglio ha voluto
dare ad una mia volontà politica espressa con le dimissioni dalla
Commissione Affari Generali, allargata al Casinò...
(.... INTERRUZIONE ....)
...cioè allargata ai Capigruppo. Per carità, non è successo
niente di strano, ma ciò dipende dal fatto che da questa mattina
stiamo parlando appunto del Casinò. Si tratta dicevo di una
interpretazione del Presidente del Consiglio e con la quale io non
mi trovo d'accordo.
Bisogna individuare due fattori: se esistono delle Commissioni
istituzionali, e queste esistono e sono un dato di fatto presente
anche nel regolamento, non può esistere una Commissione allargata
ai Capigruppo. Quando c'è una Commissione d'indagine è necessario
che vi sia una Commissione "ad hoc", cosa che non è successa in
questo Consiglio, nel quale invece, forse perché faceva piace re
all'allora Presidente Andrione, si è detto: "Allarghiamo la
Commissione Affari Generali anche ai Capigruppo". Ma
istituzionalmente non può esistere una Commissione di indagine
allargata ai Capigruppo e bisognava quindi costituire una
Commissione specifica. Purtroppo il Presidente del Consiglio non si
è preoccupato di ristabilire quest'ordine necessario e si è invece
andati avanti con questa Commissione.
Quando io ho presentato le mie dimissioni dalla Commissione sul
Casinò, ho inteso esprimere una forma di protesta nei confronti di
una Commissione che, secondo il mio parere, non svolgeva il compito
che le era stato assegnato. Ecco perché, nella mia lettera, ho
scritto chiaramente che le mie dimissioni erano solo da quella
Commissione che si interessava del problema del Casinò. Oggi
invece, il Presidente del Consiglio, che è anche un esponente
piuttosto in vista di un partito democratico come la Democrazia
Cristiana e questo è il fatto che mi preoccupa di più, ci porta in
Consiglio un provvedimento sul quale è difficile poter dare un
giudizio sulla sua interpretazione. Forse si pensava di aver
finalmente trovato un modo per colpire il Consigliere Baldassarre
per la sua opposizione corretta e costruttiva da due anni a questa
parte? Che cosa succederà allora dopo le elezioni, quando la mia
opposizione sarà quadruplicata? A che cosa andremo incontro? Mi
chiederete forse le dimissioni dal Consiglio Regionale? Mi sembra
certamente assurda questa interpretazione.
TORRIONE
(fuori microfono): Pensa a Minuzzo in quel
caso!
BALDASSARRE (P.S.D.I.):
Io sostengo que sta tesi.
Stamattina il Presidente Bene forti ci ha indicato una strada,
dando a noi la possibilità di capire che il 22 di questo mese
porterà in Consiglio una relazione sulla occultazione di somme, che
egli ci ha confermato in circa 19 miliardi, operata dalla Società
SAI-SET. Questo è un momento particolare che mi conforta e quindi,
dopo queste affermazioni del Presidente Beneforti, io ritiro le mie
dimissioni...
(... ilarità dell'assemblea ...)
... ma io le ritiro perché il Presidente Beneforti ha preso un
impegno certo. Per non fare un piacere alla Democrazia Cristiana,
per venire in possesso dei documenti che ci consegnerà il
Presidente Beneforti e, tenendo presente che il Presidente del
Consiglio ha detto che tutto dipende dalle dichiarazioni del
Consigliere Baldassarre, io ritengo di ritirare le mie
dimissioni.
PRESIDENTE
: Credo di aver reso un ottimo servizio al
Consiglio mettendo all'ordine del giorno la presa d'atto delle
dimissione del Consigliere Baldassarre, così egli ha avuto la
possibilità di dire che le ritirava. Nella lettera che gli ho
inviato, ma che lui non ha ritenuto di eleggere al Consiglio, io
gli scrivevo: "...pertanto sarà mia cura sottoporre la questione al
Consiglio Regionale nella sua prossima adunanza, affinché
l'Assemblea, salvo diversa manifestazione di volontà da parte
dell'interessato..". Così già preannunciavo la possibilità che il
Consigliere Baldassarre ritirasse le proprie dimissioni. Il
Presidente della Commissione, Beneforti, ha dato un aiuto
considerevole affinché la Commissione conservasse il suo
plenum.
Il Consiglio prende atto.
