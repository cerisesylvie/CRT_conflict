Classificazione
ORDINE PUBBLICO - FORZE ARMATE
Pubblica sicurezza



Oggetto del Consiglio n. 2040 del 30 novembre 2022 - Resoconto
OGGETTO N. 2040/XVI - Sostituzione di un componente
dell'Osservatorio regionale permanente sulla legalità e sulla
criminalità organizzata e di tipo mafioso.
Bertin (Presidente) -
Punto n. 5 all'ordine del giorno.
La legge regionale n. 1 del 2 febbraio 2022 prevede l'istituzione
dell'Osservatorio permanente sulla legalità e criminalità
organizzata di tipo mafioso, costituito con deliberazione del
Consiglio regionale e composto, tra gli altri, anche dal Presidente
del Consiglio permanente degli Enti locali o un suo delegato. Il
Consiglio regionale il 27 aprile 2022 con sua deliberazione ha
approvato la costituzione dell'Osservatorio nominando tra i suoi
componenti il presidente del CPEL, il signor Franco Manes. A
seguito delle dimissioni del signor Manes dalla carica di
presidente del CPEL, con nota dell'8 novembre scorso, il neo eletto
Presidente del Consiglio permanente degli Enti locali ha comunicato
il nome del signor Ronny Borbey quale proprio delegato presso
l'Osservatorio, pertanto propongo al Consiglio regionale di
procedere alla nomina del signor Ronny Borbey quale componente
dell'Osservatorio in sostituzione del dimissionario Franco Manes.
Non vedo richieste di intervento, metto in votazione. La votazione
è aperta. La votazione è chiusa.
Presenti, votanti e favorevoli: 34
La sostituzione è approvata all'unanimità.
