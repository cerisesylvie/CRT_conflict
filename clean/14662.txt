Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 1080 del 21 dicembre 1994 - Resoconto
SEDUTA ANTIMERIDIANA DEL 21 DICEMBRE 1994
OGGETTO N. 1080/X Sostituzione di un rappresentante della
Regione in seno al Consiglio di amministrazione della Fondazione
Cassa di Risparmio di Torino.
Presidente Ha chiesto la parola il Consigliere Perron.
Perron (UV) Au nom de la majorité je propose M. Piaggio
Giuseppe.
Presidente Si procede alla distribuzione delle schede.
- Consiglieri presenti e votanti: 28
- Schede nulle: 3
- Schede valide: 25
- Schede bianche: 7
Hanno riportato voti:
- Piaggio Giuseppe: 18
Presidente In base all'esito della votazione risulta eletto
quale rappresentante della Regione in seno al Consiglio di
amministrazione della Fondazione Cassa di Risparmio di Torino, per
il quinquennio in corso che scadrà l'11 luglio 1995, il sig.
Piaggio Giuseppe, residente in Aosta, Via San Anselmo n. 4, in
sostituzione del sig. Renghi Marino.
Deliberazione Il Consiglio
Premesso che
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- l'articolo 7 dello Statuto della Fondazione Cassa di Risparmio
di Torino stabilisce che un componente del Consiglio di
amministrazione è nominato dalla Regione;
- con deliberazione n. 5753 in data 11 luglio 1990, la Giunta
regionale ha nominato il sig. Renghi Marino quale rappresentante
della Regione in seno al Consiglio di amministrazione della Cassa
di Risparmio di Torino per il quinquennio 1990/1995;
Considerato che il sig. Renghi Marino, con lettera in data 20
giugno 1994, ai sensi e per gli effetti del Decreto del Ministro
del Tesoro del 30 maggio 1994, ha esercitato l'opzione a favore
della carica ricoperta nella Banca Cassa di Risparmio di Torino
S.p.A.;
Atteso che la Commissione per le nomine, a seguito della
pubblicazione nel Bollettino ufficiale della Regione n. 33 del 2
agosto 1994 dell'elenco delle nomine in scadenza nel secondo
semestre dell'anno 1994, nella riunione del 25 novembre 1994, a
norma dell'articolo 6 della legge regionale 27 marzo 1991, n. 12,
ha ritenuto formalmente ammissibili le proposte di candidatura di
cui all'allegato prospetto;
Ritenuto opportuno procedere alla sostituzione del sig. Renghi
Marino, con la nomina di un altro rappresentante della Regione in
seno al Consiglio di amministrazione della summenzionata Fondazione
per il quinquennio in corso che scadrà 1'11 luglio 1995;
Visto il parere favorevole rilasciato dal Dirigente del Servizio
Affari Generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamata la legge regionale e 27 marzo 1991, n. 12;
Delibera
1) di nominare quale rappresentante della Regione in seno al
Consiglio di amministrazione della Fondazione Cassa di Risparmio di
Torino, per il quinquennio in corso che scadrà I'11 luglio 1995, il
sig. Piaggio Giuseppe, residente in Aosta, Via San Anselmo n. 4, in
sostituzione del sig. Renghi Marino;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
