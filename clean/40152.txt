Classificazione
CASA DA GIOCO



Oggetto del Consiglio n. 3026 del 22 novembre 2017 - Resoconto
OGGETTO N. 3026/XIV - Interpellanza: "Individuazione delle
modalità di selezione di personale per assunzioni nei reparti
tecnici del Casino de la Vallée".
Morelli (Présidente) -
Point n° 9 de l'ordre du jour. A
demandé la parole pour l'illustration le collègue Cognetta.
Cognetta (M5S) -
Sempre nello stesso documento (Linee
guida del piano di ristrutturazione aziendale) ad un certo punto si
scopre che, mandando via i dipendenti con la "Fornero", c'è un
calcolo per il quale si capisce che alcune risorse verrebbero a
mancare: ci sarebbero meno impiegati tecnici rispetto a quella che
dovrebbe essere la normale attività lavorativa. La Casa da gioco
quindi dice: "prendiamo innanzitutto quelli che sono negli uffici e
li portiamo all'interno della sala, quindi li facciamo diventare
impiegati tecnici; se poi non li troviamo, ci rivolgiamo verso
l'esterno". È stato fatto un calcolo che sostanzialmente dice che
alla fine bisognerebbe avere 210 persone come impiegati tecnici, ma
non ce ne saranno abbastanza, ce ne saranno di meno e quindi
bisogna in qualche modo integrare, ripeto: o spostandoli dagli
uffici, o assumendoli dall'esterno.
Con questa interpellanza io chiedo una cosa molto semplice:
innanzitutto vorrei sapere quanti alla fine, fatta la ricerca
all'interno degli uffici, restano quelli che bisogna ancora
chiamare da fuori; tanti, pochi, li abbiamo trovati tutti dagli
uffici, non c'è bisogno di chiamare nessuno da fuori... insomma che
cosa succederà. Chiedo questo perché vorrei poi capire, se
dovessero essere fatte delle assunzioni, come verranno fatte queste
assunzioni, perché se si fanno delle assunzioni, forse bisognerebbe
fare un corso/concorso: prendere delle persone, formarle e poi
assumerle. So benissimo che ci sono già persone formate, ma che non
hanno fatto attualmente nessun tipo di selezione, allora mi chiedo:
che cosa pensate di fare?
Alle ore 19:11 riassume la presidenza il Presidente
Rosset
.
Rosset (Président) -
Pour la réponse, la parole au
Président de la Région Viérin.
Viérin (UV) -
Alla domanda che cosa pensiamo di fare le
rispondo nuovamente che dobbiamo distinguere bene i ruoli. Anche
questo è un modo diverso - e non lo dico rispetto al Casinò, ma in
generale - di ragionare nel rispetto dei ruoli e delle funzioni:
dico questo perché, per quanto riguarda la questione dei nuovi
ingressi e della sua domanda - nel caso in cui, a seguito della
ricerca interna, non si trovasse nessuna risorsa disponibile agli
ingressi -, la risposta è che, su richiesta da parte nostra, la
società ha comunicato che, con avviso pubblicato nelle bacheche
aziendali in data 20 ottobre, ha avviato una ricerca interna di
personale amministrativo da formare e impiegare nel settore dei
giochi francesi e americani. I crismi, intesi come indirizzi
dell'Amministrazione ad usare la trasparenza negli avanzamenti e
nel reclutamento, quindi sono stati rispettati per quanto ci
riguarda, questi sono gli indirizzi e l'applicazione compete
all'azienda.
Alla data dell'11 novembre, giorno di scadenza per la
presentazione delle domande, sono pervenute alla Direzione
aziendale 15 candidature di dipendenti per diversi reparti di
gioco. Appena possibile sarà avviato il corso interno di
addestramento/aggiornamento al termine del quale il candidato, se
avrà superato l'esame di idoneità, sarà ammesso alla nuova
mansione. Il percorso formativo potrebbe durare anche un semestre e
dipende da quanti giochi il candidato si renderà disponibile ad
acquisire in termini di formazione, dalla sua capacità di
acquisirli e dall'eventuale possesso di professionalità già
acquisite. Dopo circa un mese dall'inizio della formazione, quindi
sarà effettuato un primo esame per verificare il livello di
manualità minimo acquisito dagli inesperti e per verificare
l'idoneità del candidato alla prosecuzione della formazione, solo
quelli che supereranno tale
step
passeranno alle fasi
successive. Allo stato, quindi, non è possibile indicare con
sicurezza quanti saranno i nuovi ingressi, perché bisogna vedere
quanti di questi arriveranno alla fine della selezione.
La seconda questione, invece, è quella del contratto: "con quale
contratto si pensa di assumere gli eventuali nuovi ingressi...",
intanto se non ci sarà necessità, se il personale interno sarà
selezionato e arriverà alla capienza delle necessità, non si
tratterà di nuovi ingressi, ma di un processo di mobilità interna.
Al dipendente verrà in questo caso applicato, acquisita l'idoneità,
il contratto in essere nel reparto al quale verrà assegnato, invece
se ci fossero - visto che la domanda è questa - nuovi ingressi,
sarà applicato il nuovo salario d'ingresso frutto dell'accordo del
10 luglio: è un salario che prevede la riduzione del 25 percento
rispetto al salario dei dipendenti attuali, quello fa parte del
famoso accordo.
Terza domanda: "se è intenzione della proprietà dare indicazioni
all'Amministratore unico Di Matteo, affinché, nel caso in cui a
seguito della ricerca interna non si trovasse nessuna risorsa
disponibile..." per fare quello che lei dice un concorso pubblico.
Anche qui le regole sono codificate, essendo la
Casino de la
Vallée
una società controllata direttamente dalla Regione, nel
caso in cui si dovesse rendere necessaria una ricerca di personale
esterno, la società dovrà procedere ad indire un bando con
requisiti di selezione pubblica, così com'è previsto dall'articolo
5 della legge n. 20/2016, che è la famosa legge sulla trasparenza
nelle partecipate.
Presidente -
Per la replica, ha chiesto la parola il
collega Cognetta, ne ha facoltà.
Cognetta (M5S) -
La ringrazio, Presidente, per i dati che
non avevo. A quanto ho capito, 15 dipendenti passeranno dagli
uffici a cominciare a fare il percorso per diventare impiegati
tecnici, se non saranno abbastanza, verrà comunque attivata una
selezione pubblica, spero trasparente, chiara e univoca per tutti.
Speriamo vivamente che sia una selezione fatta come si deve e che
comunque queste nuove assunzioni subiranno una decurtazione del 25
percento del salario rispetto ai loro colleghi che troveranno
all'interno della Casa da gioco, speriamo che questo basti per
risollevare le sorti della Casa da gioco.
