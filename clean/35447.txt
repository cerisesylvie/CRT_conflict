Classificazione
PARTECIPAZIONE E INIZIATIVA POPOLARE
Diritto di accesso



Oggetto del Consiglio n. 2935 del 8 aprile 2013 - Resoconto
OGGETTO N. 2935/XIII - Reiezione della proposta di legge:
"Disposizioni in materia di trasparenza e pubblicità dell'attività
politica e amministrativa".
Président -
Merci. Pour l'illustration, la parole au
collègue Bertin.
Bertin (ALPE)
- Grazie Presidente.
La trasparenza ha sempre una maggiore importanza nelle
democrazie moderne come l'accessibilità agli atti e in generale
all'informazione sull'attività delle pubbliche amministrazioni. Vi
è un rapporto stretto tra la trasparenza e la democrazia, conoscere
quello che succede ed informarsi facilmente è un elemento
fondamentale per poter esprimere un giudizio con cognizione di
causa sull'attività amministrativa di un ente politico e poi poter
esprimere il proprio voto. È anche un elemento di partecipazione
alla vita politica ed amministrativa dei cittadini: permettere di
accedere facilmente agli atti facilita in ogni caso la
partecipazione. In questi ultimi anni le nuove tecnologie
forniscono a costi relativamente bassi nuovi strumenti in questa
direzione e questa proposta di legge, che, tra l'altro, nasce dalla
sollecitazione dall'alleanza autonomista progressista, da tutte le
sue componenti ha appunto, anche in ragione delle nuove tecnologie,
creduto opportuno affrontare la questione. Come detto, le nuove
tecnologie permettono a costi decisamente bassi di raggiungere
degli obiettivi e una certa efficacia in materia di trasparenza. Vi
sono dottrine in questo ambito come
l'open government
, che
si sta sviluppando in molte democrazie occidentali, in particolar
modo nell'Amministrazione Obama sta dando un certo seguito e
prevede l'apertura appunto ad ogni fase del processo decisionale
della partecipazione e dell'informazione da parte dei cittadini
all'attività degli enti o delle istituzioni.
Questa legge si pone poi anche l'obiettivo di allargare l'ambito
di azione anche alle società controllate e partecipate. Questo
progetto di legge si inserisce in un contesto dove già vi sono
molte, diverse iniziative nell'ambito di trasparenza dell'azione
amministrativa, mi ricordo, ad esempio, per quanto riguarda la
Giunta regionale, il fatto che in questa legislatura, dopo diverse
sollecitazioni, si sono rese pubbliche con accesso diretto le
delibere di Giunta come i provvedimenti amministrativi dei
dirigenti. Come detto, ci si inserisce in un...la volontà di questa
legge è anche dare un quadro normativo generale ad iniziative già
presenti per fornire appunto una cornice nella quale inserire
un'azione più efficace nell'ambito della trasparenza e di andare
anche a riguardare settori che finora non sono stati in nessun modo
coinvolti, come la parte che riguarda le società controllate
dall'Amministrazione regionale, fornendo anche da questo punto di
vista nuovi strumenti ed elementi in questa direzione. La
trasparenza, come dicevamo, è un elemento fondamentale, vediamo
spesso che la mancanza di trasparenza è causa di scandali e di
situazioni che poi determinano una certa sfiducia della
cittadinanza nei confronti della politica: l'ultimo caso quello del
Ministro francese dell'economia, che ha dovuto dimettersi per aver
non dichiarato un suo conto corrente e poi, in seguito a diverse
smentite, ha dovuto dimettersi, provocando, come detto, da parte
dell'opinione pubblica una contestazione, una disaffezione rispetto
alla politica in termini generali. La trasparenza deve essere da
questo punto di vista un aspetto fondamentale dell'azione politica,
amministrativa degli enti pubblici; per questa ragione abbiamo
presentato questa legge che, come detto, è il risultato anche del
lavoro di tutta la coalizione dell'alleanza autonomista
progressista e che ha come finalità quella di dare maggiore
trasparenza e indirettamente strumenti di partecipazione ed
informazione ai cittadini sull'attività degli Enti pubblici e delle
partecipate e controllate dell'Amministrazione regionale.
Presidente
- Grazie collega. Possiamo aprire la
discussione generale. Ci sono richieste di intervento? Nessuno? Se
nessuno si iscrive...chiudiamo la discussione? La parola al collega
Donzel.
Donzel (Pd-Sin.VdA)
- Speravo in un intervento della
maggioranza prima della replica del Presidente, va beh... Per
ribadire l'importanza di questo provvedimento di legge che ha
illustrato il collega: si tratta di un disegno di legge che, com'è
avvenuto per alcuni provvedimenti che sono passati oggi, diciamo a
fine legislatura, ma assolutamente opportuni, necessari...qualora
non venisse approvato, perché naturalmente, quando qualcosa lo
propone la minoranza, è piuttosto improbabile che la maggioranza
faccia un ragionamento di buon senso e dica: "beh, mettiamoci un
po' di buon senso anche noi", è piuttosto probabile che dica: "ma
no, è da rivedere, c'è da pensare...", eccetera. Il buon senso
sembra patrimonio assoluto di chi ha il potere, gli altri invece
possono esprimere solo opinioni, che generalmente vengono dipinte
come demagogiche, come volontà ostruzionistiche, invece questa
legge, se non verrà approvata, sarà uno dei primi provvedimenti che
saranno in capo ai prossimi Governi regionali che verranno, perché
è un'esigenza imprescindibile da parte della cittadinanza avere più
trasparenza, avere più contatto diretto soprattutto grazie alle
nuove tecnologie, soprattutto da parte di chi promette
tablet
per tutti, i cittadini chiedono di poter avere
informazioni puntuali e quindi questa è la strada per fornire
queste informazioni.
Non aggiungo altro alla presentazione chiarissima del collega,
salvo che a questo disegno di legge ha fortemente contribuito anche
un pezzo, diciamo, di quella società che non è rappresentata in
questo Consiglio regionale, che ha anche originato il cambio del
nome Pd-Sinistra VdA, quindi come a dire: lo sentiamo proprio forte
il bisogno che sia approvata una legge di questo tipo, per questo
mi sarebbe piaciuto sentire prima del Presidente l'intervento della
maggioranza nel merito per capire come sono orientate rispetto a
questa esigenza sempre più forte da parte della popolazione non
solo valdostana, ma dei cittadini di una società sempre più
tecnologica e che vuole sempre più partecipare attivamente con
consapevolezza alla vita pubblica, quindi noi siamo per sostenere
con forza questo disegno di legge, anche se arriva al
fotofinish
di una legislatura.
Presidente
- Grazie. La discussione generale è chiusa. La
parola al Presidente Rollandin.
Rollandin (UV)
- Non è in discussione il tema della
trasparenza e non è con l'accesso gratuito ad internet che aumenta
la trasparenza. Le tematiche sono state affrontate e, se questo
disegno di legge non è stato discusso nelle commissioni competenti,
una ragione c'è ed è perché ci sono dei contenuti, delle situazioni
che vanno chiarite, ci sono anche degli obblighi a livello europeo
che sono in corso di approfondimento. Tutto questo quindi ci lascia
dire che oggi approvare un testo di questa portata all'ultimo
minuto, secondo noi, è un aspetto che dopo tutto, perché non è
stato nemmeno discusso, obiettivamente...adesso io non entro nel
merito della situazione, comunque arriva perché sono passati 90
giorni, diciamoci le cose come sono! Non vorrei quindi che venisse
equivocato un atteggiamento nei confronti del sistema trasparenza,
dati e tutto quello che è necessario, su questo non ci sono teli,
per cui non nelle modalità con cui deve essere sicuramente
affrontato e condivido il fatto che questo sarà un argomento
importante, ma non è stato...proprio perché la complessità della
materia è tale e tanta che non si può oggi dire: "siamo a favore" o
"contro", per cui, proprio per queste ragioni, noi ci asterremo su
questo disegno di legge.
Presidente
- Grazie. Possiamo mettere in votazione
l'articolo 1. La votazione è aperta. Tutti hanno votato? Colleghi,
siete invitati a rimanere in aula durante le votazioni. Possiamo
chiudere la votazione? La votazione è chiusa.
Presenti: 31
Votanti: 10
Favorevoli: 10
Astenuti: 21 (Agostino, Benin, Bieler, Comé, Crétaz, Empereur,
Hélène Impérial, Isabellon, Lanièce, La Torre, Maquignaz,
Marguerettaz, Pastoret, Praduroux, Prola, Emily Rini, Rollandin,
Salzone, Tibaldi, Manuela Zublena, Zucchi)
L'articolo 1 quindi non è approvato e decade l'intera proposta
di legge.
Passiamo ora al punto 17.8.
