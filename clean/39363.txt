Classificazione
AMMINISTRAZIONE REGIONALE
Amministrazione della giustizia
CONSIGLIO REGIONALE
Costituzione e funzionamento degli organi consiliari



Oggetto del Consiglio n. 2605 del 17 febbraio 2017 - Resoconto
OGGETTO N. 2605/XIV - Dibattito sulla situazione
politica.
Rosset (Presidente) -
Siamo al punto concordato con la
Conferenza dei Capigruppo. Ci sono richieste? Ha chiesto la parola
il collega Cognetta, ne ha facoltà. Ricordo che sono cinque minuti
di intervento per ogni gruppo.
Cognetta (M5S) -
Cinque minuti per parlare un attimo
della situazione politica e magari fare il punto su quello che sta
accadendo in Regione. Prima di cominciare, vorrei dare lettura di
una parte del verbale di quanto dichiarato dal mio collega Ferrero
nel 2013 quando ci fu l'insediamento del nostro Presidente del
Governo...che poi si è modificato...ma comunque il primo intervento
che venne fatto in quest'aula. Lo rileggo pari pari, così stiamo
tranquilli che non abbiamo problemi. Questo per partire da un
assunto: se c'è un "partito degli onesti" in Valle d'Aosta, almeno
ricordiamo chi sono questi onesti: "...nel 1994, sentenza in via
definitiva della Corte di cassazione con condanna a 16 mesi di
reclusione e all'interdizione dai pubblici uffici, reato di abuso
d'ufficio per favoreggiamento in appalto; nel 1996,
"l'
affaire
trasporti", rinvio a giudizio sui contributi
irregolari erogati alle società di autolinee; nel 1996, inchiesta
sul risanamento del bestiame; nel 1998, inchiesta giudiziaria sul
voto di scambio, buste con 30 milioni di contanti - di lire
all'epoca - che giravano, assunzioni al Casinò e due Signori, un
certo Raso e Cosentino, coinvolti, condanna a dieci mesi e 100 mila
lire di multa per corruzione elettorale; nel 1999, inchiesta della
Corte dei conti sugli incassi dei giochi americani con danno
presunto di 4 miliardi di lire dell'epoca (estinta per citazione
tardiva); nel 2010, sentenza definitiva della Corte dei conti con
condanna a risarcire 480 mila euro per danni erariali causati da
contribuzioni non dovute alle società concessionarie di trasporti
pubblici di linea; 17 giugno 2013, avviso di garanzia per abuso
d'ufficio aggravato riguardante un filone dell'inchiesta sulla
realizzazione del nuovo parcheggio pluripiano dell'Ospedale
regionale Parini". Assoluzione con strascichi di altro tipo che già
sappiamo, ma comunque siamo in attesa della sentenza di secondo
grado. Già questo fa un quadro preciso di chi in qualche modo
governa il "partito degli onesti".
C'è un altro passaggio che mi preme annunciare, così mettiamo un
po' più di carne al fuoco rispetto a quello che stiamo dicendo. Il
fatto che il collega Perron abbia avuto qualche piccolo dispiacere,
anche se lui dichiara che è privato, non esime, secondo me, chi è
Consigliere di opposizione, in accordo con i gruppi di opposizione,
il fatto che presenteremo al più presto una mozione di sfiducia, ai
sensi dell'articolo del Regolamento, in maniera tale da discutere
in maniera compiuta - magari evita di andare in vacanza e resta
qui, così ne parliamo assieme - e evita di valutare solo quello che
lei ritiene più importante o meno importante, sempre per quanto
riguarda il "partito degli onesti".
Infine un ultimo passaggio. Io credo che la scelta fatta dai
colleghi di cominciare a lasciare le deleghe rispetto a ciò che
avevano - come ho già detto quando successe per il collega Lanièce
- è una scelta di coraggio, è una scelta giusta e corretta. Chi
invece pensa che con la filosofia si risolvono i problemi magari è
un po' meno coerente, ma facendo parte...diciamo così: aiutare il
"partito degli onesti"...è chiaro che, essendo onesto, non ci sono
problemi...qui siamo tutti onesti, io l'ho sempre detto: qui siamo
tutti onesti e immacolati. Nessuno qui ha problemi, giusto? Poi c'è
chi si comporta in un modo e chi in un altro. Politicamente magari
è irrilevante, ma riuscire a dire e a far passare dei concetti
talmente assurdi in contrasto con qualsiasi cosa successa fino ad
oggi...ma pensate che la gente fuori è stupida?
Pensate davvero che non capiscono? Riuscite a fare delle "tampe"
clamorose e pensate anche che la stampa vi aiuti, cioè che i
media
vi aiutino? Siamo troppo pochi per gestire le cose in
questo modo, le cose si sanno! Adesso io chiedo politicamente: chi
ha fatto un passo indietro è più o meno bravo di chi invece resta
al suo posto? Perlomeno con le deleghe. Domani magari al Congresso
ne parlerete visto che siete la "banda degli onesti", verificate
tutti quanti assieme quello che dovete fare. Poi anche la votazione
che è appena passata..."siccome va tutto bene, non entriamo in
commissione, lasciamo fare a voi". Io voglio davvero vedere, quando
verranno fuori le prove, cosa direte.
Presidente -
Ci sono altri interventi? Ha chiesto la
parola il collega Marquis, ne ha facoltà.
Marquis (SA) -
È del tutto evidente che la politica e
l'istituzione Regione sta vivendo un momento di grande difficoltà.
La fiducia e la credibilità della politica sono basse in questo
momento, un momento perlomeno in cui non si riesce a farsi
apprezzare a livello di operato dai cittadini. Le notizie di questi
giorni ci stanno portando all'attenzione del mondo esterno con
un'immagine a cui non eravamo abituati: eravamo abituati
all'immagine del luogo di villeggiatura, dove si respira aria
pulita e dove si viene a dimenticare dei problemi quotidiani della
vita che si vive in città. Sicuramente occorre fare qualche
riflessione a livello di sistema e a livello di modello, la
politica deve ritrovare la sua essenza, deve ritrovare il confronto
e deve riuscire a rinvigorire l'azione, a dare un nuovo impulso a
ridiscutere tutti insieme gli obiettivi da conseguire per la Valle
d'Aosta.
Vengo ora a dire due parole sulla sentenza che è stata emessa
negli scorsi giorni dal Tribunale di Torino. Innanzitutto mi
felicito con chi è uscito definitivamente assolto da questa vicenda
sia all'interno del nostro gruppo, sia per quanto riguarda i
colleghi Consiglieri e chi non è neanche più Consigliere regionale,
ma nel contempo esprimo tutta la mia vicinanza e solidarietà a chi
ha visto sovvertire in questi giorni l'assoluzione del primo grado
di giudizio in condanna. Io sono sicuro che tutti hanno sempre
agito nell'interesse della collettività, che non ci siano persone
qui dentro che abbiano messo dei soldi in tasca; auspico che tutti
coloro che sono ancora
sub judice
possano dimostrare la loro
estraneità alle accuse nel ricorso in Cassazione. Ritengo però che
questo porti anche sconcerto tra i cittadini perché è difficile da
capire, per la gente esiste la fiducia nella giustizia, ma, quando
ci sono delle situazioni come queste in cui si passa dal bianco al
nero, un po' di disorientamento credo che lo si provi; ritengo che
tutti assieme dovremo sapere riorientare la nostra azione.
Stiamo vivendo anche nella gestione di queste risorse pubbliche
delle grosse difficoltà nonostante la legge sia stata innovata in
questi anni. Chi ha la responsabilità di Capogruppo si trova a
dover gestire delle situazioni con grande incertezza. Mi ha
particolarmente colpito leggere alcune parole in questi giorni, si
dice: "va bene il rispetto della legge regionale, ma ci sono dei
principi della legislazione nazionale che risalgono a prima della
guerra mondiale, la legge del 1939, che andavano rispettati". Io
credo che anche chi fa politica abbia delle grosse difficoltà a
seguire gli indirizzi, perché tante volte si opera essendo sicuri
di essere nella legittimità e poi ci si trova in situazioni di
estrema difficoltà come in questa.
Io chiudo il mio intervento ringraziando coloro, il mio collega
Marco Viérin, più che collega, amico, con il quale abbiamo
condiviso tante battaglie all'interno del movimento per l'atto di
serietà che ha avuto oggi, dico il coraggio - sottolineo - insieme
al collega La Torre, di rimettere le dimissioni dal proprio ruolo,
dalla propria carica che ricoprivano all'interno di questo
Consiglio regionale. Mi auguro che tutti assieme sapremo riuscire a
dare un nuovo impulso per ridare credibilità all'azione della
politica nei confronti dei valdostani.
Presidente -
Ha chiesto la parola il Consigliere Restano,
ne ha facoltà.
Restano (PNV) -
Uno dei termini più utilizzati in questi
giorni è la parola "responsabilità", ma cosa significa questo
termine in politica, quale significato vogliamo e possiamo dare a
questo termine? Forse può voler dire il possedere una tessera di un
partito, forse vuol dire dare fedeltà incondizionata ad una o più
persone, o può voler dire avere un'ideologia politica, perseguirla
al di là delle persone, portando avanti le proprie idee
nell'interesse della collettività. Permettetemi, oggi significa
anche la responsabilità dimostrata da due colleghi verso una
sentenza di condanna, quindi la presa di posizione dei colleghi
Viérin e La Torre, che hanno dato una dimostrazione di badare ai
fatti e non agli annunci e per questo li ringrazio. La
responsabilità in politica assume anche un'altra veste: quella di
avere il coraggio di fare delle scelte, portare avanti dei
progetti, delle strategie, delle iniziative e mantenere queste
scelte, questi progetti nel tempo sapendoli adattare anche ad
eventuali variabili. Vuole anche dire responsabilità verso delle
scelte assunte che hanno portato ad una tragica situazione di
umiliazione l'agricoltura, verso dei contenziosi che abbiamo aperti
nei confronti delle Ferrovie, una responsabilità da assumersi - che
ci dobbiamo assumere tutti - verso la situazione del Casinò o verso
l'incapacità politica di gestire un gruppo: quattro maggioranze in
quattro anni. Noi crediamo che nel nostro piccolo la responsabilità
è anche saper andare controcorrente, assumersi delle scelte a volte
impopolari, ma sempre tese a migliorare il confronto, il dibattito
e portare quel poco che possiamo permetterci di portare in
quest'aula a favore della popolazione valdostana.
Presidente -
Ha chiesto la parola il collega Roscio, ne
ha facoltà.
Roscio (ALPE) -
Il gruppo ALPE immediatamente dopo le
sentenze d'appello ha ritenuto subito di voler chiarire la
posizione, per cui eventualmente è opportuno ribadire ufficialmente
anche in questa sede che nessun Consigliere è risultato colpevole
di peculato: nessun Consigliere di ALPE è stato riconosciuto
colpevole di aver utilizzato dei fondi pubblici per scopi privati.
Per quanto riguarda invece l'altra parte: quella del finanziamento
illecito ai partiti, di cui tralascio la piccolezza dell'ordine di
grandezza, perché potrebbe sembrare quasi una giustificazione che
intendiamo andare, ma noi riteniamo che nelle sedi opportune faremo
valere, così come altri, la nostra innocenza, e cercheremo di
ottenere la piena assoluzione.
Dall'altro lato non possiamo fare a meno di avere dei commenti
che giungono da fuori di questo Consiglio, che ergendosi a "chi è
senza peccato scagli la prima pietra", ma ci sembra che qualcuno
che qualche peccato ce l'ha scagli comunque le pietre, e l'elenco è
stato fatto dal collega Cognetta per cui tralascio, per pietà,
altri commenti. Al di là di questo, quello che più ci interessa in
questo momento non è tanto la vicenda giudiziaria, dove altri
faranno le valutazioni e altre sedi vedranno le difese e le
valutazioni, quello che ci interessa di più è la questione
politica. In questo momento, in questi mesi le analisi delle
commissioni di vario tipo hanno fatto emergere fatti ed elementi su
dossier enormi, uno è appena stato discusso: la commissione
d'inchiesta su CVA per i dubbi sulla legittimità di certe
questioni, vorrei ricordare anche il Casinò, elementi di gravi
responsabilità politiche sono emersi, tant'è vero che da lì poi
sono partite anche diverse inchieste che hanno risvolti giudiziari
ancora in atto. Comunque, dal punto di vista di quello che si andrà
a discutere tra pochi giorni: lo sviluppo, il
development
,
noi rileviamo che su molti dossier a livello politico vi è stato un
grande fallimento di questa maggioranza. Vorrei citare solo alcuni
temi, che vedono in grave difficoltà la comunità valdostana:
l'agricoltura, per esempio; tutta la questione degli operai e degli
impiegati forestali; la questione dei trasporti, sia per quanto
riguarda l'autostrada ma anche per quanto riguarda la ferrovia, che
è ancora lontana dal trovare una soluzione; ho già ricordato Casinò
e CVA, quindi tutta la parte delle partecipate; ricorderei ancora
l'edilizia. Sono tutti temi su cui negli anni il gruppo ALPE ha
cercato di portare anche proposte fattive, ma noi rileviamo che,
dal punto di vista politico e dei risultati, questa maggioranza ha
avuto un fallimento e quindi sul development sarebbe importante che
si prendesse atto e si passasse alla seconda parte: quella delle
responsabilité
, che sembrano essere evidenti e sotto gli
occhi di tutti. Di questo bisogna poi rendere conto ai valdostani,
così come vogliamo rendere conto ai valdostani anche noi in tutte
le sedi opportune.
Presidente -
Se non ci sono altri interventi, chiudiamo
la discussione e poniamo al prossimo Consiglio. Io vi chiedo, per
cortesia, un minimo di correttezza. Ha chiesto la parola il collega
Gerandin, ne ha facoltà.
Gerandin (GM) -
Chiedo scusa, pensavo che qualcuno magari
anche dal banco della maggioranza intervenisse. Semplicemente per
ribadire che, per quello che mi riguarda, non ho mai cavalcato la
questione derivante dal finanziamento dei gruppi: non l'ho fatto né
da quando sono in Gruppo Misto, né quando appartenevo all'UVP.
Posso dire tranquillamente che non l'abbiamo fatto per una serie di
motivi, in quanto riteniamo che fino all'ultimo grado di giudizio
ci siano tutti i presupposti per dichiararsi o comunque lottare per
ribadire l'innocenza, che penso tanti di voi hanno ribadito anche
oggi negli interventi e nelle dichiarazioni. Se non abbiamo mai
cavalcato questo, non significa che la preoccupazione non ci fosse.
Quello che per noi in questo momento, almeno per me, è
inaccettabile è che si pensi di chiudere la questione gestione e
legalità, e soprattutto trasparenza amministrativa in Valle, con
questo capitolo. Questo è un capitolo forse doloroso, ma è la
minima parte di una gestione che in Valle in questo momento è
improponibile e sentire dalla forza di maggioranza di riferimento
che l'immagine negativa della politica in questo momento deriva da
questa sentenza fa male a chi in questi anni ha denunciato in
quest'aula bilanci taroccati della Casino, ricapitalizzazioni che
poi hanno di fatto dilapidato risorse della collettività locale,
soprattutto uno schema che ho provato ad evidenziare nel mio
intervento, in cui Finaosta,
deus ex machina
della politica
valdostana e del Governo valdostano, dove i suoi dirigenti che in
parte gestiscono il discorso economico in Valle...in questo momento
ci sentiamo dire che queste persone, protette e nominate dalla
politica, devono essere fuori da questa malagestione in
Valle...beh, non ci stiamo. Semplicemente non ci si può stare a
queste prese di posizione, per cui chi in questo momento ha la
convinzione di essere innocente fa molto bene a difendersi fino
all'ultimo grado.
Nello stesso tempo ci tengo a ricordare che era l'8 luglio 2013
quando in quest'aula venne presentato un ordine del giorno, a firma
dell'intera minoranza, in cui si chiedeva al Presidente della
Giunta, che all'epoca aveva avuto un avviso di garanzia, di fare un
passo indietro. Io penso che, almeno da quello che è emerso dopo
questa sentenza, si abbia la volontà...dove i presupposti, scusate,
erano quelli dell'opportunità - si citava l'opportunità - io
ritengo che l'opportunità valga a maggior ragione quando ci sono
delle sentenze, per cui nessuno chiede di abbandonare i banchi di
questo Consiglio fino alla sentenza definitiva, ma ognuno ne tragga
le responsabilità e le conseguenze e faccia un passo indietro dai
posti di Governo, esattamente com'è stato fatto nei posti
dell'Ufficio di Presidenza, solo perché non possiamo avere due pesi
e due misure. Quello che abbiamo detto l'8 luglio vale a maggior
ragione. Non c'è bisogno di fare citazioni filosofiche o altro, è
solo necessario essere coerenti per dare un minimo di credibilità,
perché in quell'occasione qualcuno ha detto: "evitiamo di far
attaccare l'immagine dell'autonomia della Valle
d'Aosta...l'immagine sui quotidiani e le pagine intere dei
quotidiani". Fa male quando ricevi dei messaggi che ti dicono:
"leggo la pagina della Valle d'Aosta e sono convinto di leggere la
Gazzetta del Mezzogiorno
", questo è quello che pensano in
questo momento, con tutto il rispetto per la
Gazzetta del
Mezzogiorno
.
Presidente -
Ha chiesto la parola il collega Bertschy, ne
ha facoltà.
Bertschy (UVP) -
L'UVP ha scelto in questa settimana di
stare in silenzio rispetto a tutta una serie di vicende che hanno
prima di tutto dei risvolti di tipo personale e poi delle ricadute
di tipo politico. Anche oggi vogliamo evitare di entrare su un
piano che non ci compete se non nella misura di dare, in termini
proprio personali, tutto il nostro appoggio alle persone che
dovranno cercare ancora di difendere la legittimità del proprio
operato nelle sedi opportune e di dire che l'impegno che come
gruppi dobbiamo riprendere è quello di inizio legislatura. Quella
normativa va assolutamente ancora vista per permettere a tutti,
parte politica e parte giudicante, di poter essere alla fine più
efficaci in una situazione di difficoltà nonostante l'esiguo
utilizzo di denaro che ormai si fa, quindi ancora oggi alcune
difficoltà ci sono. A noi quindi non è piaciuto e il silenzio è
legato anche a questo: la gara che si è sviluppata tra i più bravi
e meno bravi...perché io credo che, a nome dell'UVP, la politica
debba traguardare e stare su un livello più alto, deve soprattutto
realizzare i suoi obiettivi senza bisogno di farsi influenzare da
vicende come queste. È vero però che la ricaduta politica in un
momento in cui è molto complessa la situazione politica, anche qui
in Consiglio regionale, ci sarà. Ci saranno gruppi che vedranno
rivisitata la loro composizione, ci saranno situazioni che ancora
una volta dovranno vedere come il senso di appartenenza ad un
movimento, piuttosto che l'ambiguità di certe scelte politiche
fatte per entrare in Consiglio regionale, vedrà questa
ricomposizione. Noi è su questo piano che vogliamo rimanere. Su
questo piano riprenderemo la prossima settimana insieme alle forze
politiche che vorranno sedersi al tavolo in forma congiunta, la
verifica politica che è in atto. Invitiamo, come abbiamo già
invitato, l'Union Valdôtaine e il PD a riprendere i contatti a
questo tavolo, nel quale dovremo discutere di dossier importanti;
tavolo a cui speriamo di portare tutte le grandi necessità, che
vengono fatte rilevare ogni volta, ma che non è sufficiente far
rilevare. Bisogna trovare per queste necessità delle risposte
chiare e avere il coraggio di affrontare tutti i problemi che oggi
vengono individuati, capendo anche che su un percorso che si sta
facendo degli obiettivi li stiamo raggiungendo.
L'UVP è entrata in questa maggioranza - mi permetta la battuta,
Presidente - accolta nell'anno della misericordia, abbiamo fatto
qualche mese insieme; noi per carattere abbiamo voglia di lavorare,
per lealtà abbiamo voglia di dire le cose sempre. Speriamo che si
trovi una forma di lavoro migliore nel futuro, però che si sappia
che la nostra volontà di stare in un progetto, è quella di poter
fare un percorso che ci permetta di raggiungere gli obiettivi per i
quali la gente ci ha dato il suo sostegno e non è arroganza, ma è
semplicemente testimoniare, in ogni situazione e in ogni posizione,
il lavoro che la gente ci ha chiesto di fare. Speriamo quindi che
ci sia la volontà di capirci, di capire meglio il futuro
nell'interesse del progetto politico, nell'interesse di questa
maggioranza, nell'interesse soprattutto dei cittadini che tutti
rappresentiamo.
Presidente -
Non ci sono altri interventi, quindi
possiamo chiudere la seduta. La seduta è chiusa.
---
La sessione straordinaria termina alle ore 13:21.
