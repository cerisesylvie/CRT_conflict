Classificazione
AMMINISTRAZIONE REGIONALE
ASSISTENZA SANITARIA E OSPEDALIERA
Azienda Regionale Sanitaria - U.S.L.
DEMANIO E PATRIMONIO REGIONALE



Oggetto del Consiglio n. 1587 del 18 novembre 2015 - Resoconto
OGGETTO N. 1587/XIV - Interpellanza: "Attivazione di
un'intesa tra Regione e Azienda USL per la razionalizzazione della
spesa per le locazioni di immobili".
Presidente
- La parola al Consigliere Gerandin.
Gerandin (UVP)
- Merci Président.
Nel prossimo Consiglio tra i vari argomenti all'ordine del
giorno ci troveremo sicuramente a discutere e condividere
eventualmente la scelta per quello che riguarda le dismissioni e la
rivalutazione del patrimonio immobiliare della Regione.
Quest'interpellanza va proprio nel senso di chiarire qual è stato
fino ad oggi il grado di collaborazione, chiamiamolo così o qual
era l'indicazione, se indicazioni c'erano da parte del Governo
regionale verso l'Azienda USL Valle d'Aosta in merito a quelli che
erano gli immobili utilizzati dall'Azienda in locazione, perché
dico questo? Perché è indubbio che - l'ho già sottolineato nella
precedente interpellanza - è importante quanto grava il bilancio
dell'azienda nel contesto del bilancio regionale e tenuto conto che
ormai si parla da più parti di necessità di razionalizzare...per
cui prendo in prestito le parole dell'Assessore Perron, che dice:
"nulla sarà più come prima", e sono assolutamente d'accordo su
questo, ci mancherebbe, volevo capire come era prima e come sarà il
futuro. A noi pare interessante capire: "
quali siano state le
indicazioni date dal Governo regionale all'Azienda USL in merito
agli immobili utilizzati dall'azienda in locazione; se vi siano
state delle verifiche sulla congruità degli affitti pagati
" e
"
se è intenzione di questo Governo regionale avviare una
sinergia con l'azienda al fine di una razionalizzazione della spesa
pubblica in materia di locazioni e procedere ad una verifica sulla
congruità degli affitti pagati
". Sono dati che sono
assolutamente per noi necessari al fine di poter valutare
serenamente anche quella che sarà l'operazione messa in campo e
voluta dal Governo regionale per quello che riguarda gli immobili,
ne parleremo nel prossimo bilancio, per cui, a nostro parere, è
quanto mai necessario avere queste indicazioni, questi dati.
Grazie.
Presidente -
Grazie. La parola all'Assessore Fosson.
Fosson (UV)
- Sì, grazie Presidente.
Sicuramente il contenimento dei costi dell'azienda è uno dei
nostri primi scopi da perseguire, in un momento non certo facile,
lo abbiamo detto prima, in cui la nostra Regione non sempre ha
quelle ampiezze di mercato con le possibilità di collaborazione con
altre aziende sanitarie confinanti.
"
Se vi siano e quali siano le indicazioni date al
Governo...
": il Governo regionale ha optato già da anni in
materia di patrimonio immobiliare di trasferire in proprietà
all'Azienda USL gli immobili aventi destinazione d'uso sanitario e
socio-sanitario, per cui ad oggi, ad eccezione dei locali
utilizzati dall'USL in comodato gratuito, tutti i beni immobili
regionali con finalità sanitaria sono trasferiti all'USL in
proprietà. Parallelamente alle procedure di cui sopra, la Regione
ha dato indicazione all'Azienda USL affinché riconducesse il più
possibile le proprie attività presso gli immobili di proprietà,
riducendo conseguentemente le spese per i canoni di affitto. In
quest'ottica si fa presente che l'ammontare delle spese di cui
trattasi ha fatto registrare una notevole flessione di circa il 30
percento, passando da 1.300.000 euro del 2013 ai 950.000 del 2015,
non solo a seguito della risoluzione di sei contratti avvenuta nel
2013 e di ulteriori tre contratti di affitto nel 2015, ma anche a
seguito delle procedure di rinegoziazione avviate ai sensi
dell'articolo 24, comma 4, del decreto-legge n. 66 dell'aprile
2014, convertito con modificazioni nella legge n. 89 e
dell'articolo 9 ter della legge n. 125, ad eccezione per quelle
sedi per le quali si è in procinto di dare comunque una disdetta.
Quest'anno, probabilmente vi sarà ancora una risoluzione
contrattuale.
Per effetto di quanto sopra, i contratti vigenti di affitto sono
ora in numero pari a nove e di questi il canone per l'affitto del
centro dialisi di Saint-Vincent, è pari a 645 mila euro, risultando
il più dispendioso incidendo quasi per il 70 percento. Faccio
notare come quest'affitto nel 2014 sia diminuito del 15 percento e
nel 2015, a seguito di una rinegoziazione con esito positivo, di un
ulteriore 5 percento. Ricordo comunque che il contratto sopracitato
non è un semplice contratto di affitto, ma è un contratto chiavi in
mano che prevede la manutenzione e la sostituzione delle
attrezzature.
"
Se vi siano verifiche sulla congruità...
": sì, sono in
corso delle verifiche soprattutto per quegli affitti più
significativi; in particolare è stata in quest'anno verificata la
congruità per la sede del magazzino di Saint-Christophe, per il
quale si evidenzia l'assoluta convenienza dell'operazione, dal
momento che presso la medesima struttura sono oggi confluite le
attività prima dislocate presso due altre sedi, per cui l'azienda
pagava un canone annuale di 240 mila euro e adesso ne paga 142
mila. Sempre a titolo esemplificativo per attestare questa
rinegoziazione per diminuire i costi su questi nove affitti, cito i
fatti più significativi: in tal senso per l'asilo aziendale di
Aosta si è passati da un canone di affitto di 27.900 euro dell'anno
scorso ad un canone di affitto quest'anno di 23.715, quindi con una
riduzione del 15 percento; per l'ambulatorio di medicina dello
sport, che è sempre uno di quei nove locali affittati, si è passati
da 19 mila a 16 mila euro, anche qui con una riduzione del 15
percento; per la guardia medica di Brusson, il cui affitto era di
11 mila euro all'anno, nel 2014 si è passati invece ad un canone di
9.350 euro. Un'attività quindi di riduzione delle locazioni sottesa
a riportare queste attività in sede di situazioni di proprietà.
"
Se è intenzione del Governo regionale di avviare una
sinergia con l'azienda al fine di una razionalizzazione della spesa
pubblica...
": è in corso un'attività di questo tipo non solo
per le sedi affittate, ma anche per le sedi concesse in comodato.
La razionalizzazione prevede proprio una riorganizzazione delle
sedi. Con quali criteri? È stato fatto un lavoro dal titolo:
"Proposta di revisioni delle sedi territoriali", che è stato
presentato nel mese di settembre al Direttivo del CELVA per una
prima analisi dei costi delle varie strutture, addirittura della
frequenza, delle attività e dei relativi costi delle singole
attività. Chiaramente questi dati dovranno essere coordinati e
visti alla luce del nostro territorio, alla luce di quella che è la
posizione geografica di questi ambulatori per farne poi oggetto di
razionalizzazioni conseguenti. Sappiamo tutti quanto sia difficile
quest'opera di revisione, perché togliere un ambulatorio,
accorpandolo ad altri è sempre molto difficile, però il programma
c'è, avrà una sua coerenza perché i costi vanno comunque
diminuiti.
Presidente
- Grazie. La parola al collega Gerandin.
Gerandin (UVP)
- Merci Président.
Ho ascoltato attentamente, poi, Assessore, eventualmente se mi
dice in che data è stata fatta quella riduzione di cui lei mi ha
parlato per il 2015, perché io ho un atto di giugno 2015, che dice
totalmente altri dati. Sono state fatte dopo giugno? Quelle
riduzioni di affitto che lei mi ha parlato, Assessore, tutte
quelle, perché vede, siccome gli atti sono pubblici e non è che si
possono raccontare quello che uno vuole qua...perché tra tutto
quello che lei ci ha esternato e detto, beh, io vorrei prima di
tutto capire se, tenuto conto che facciamo parte sempre della
stessa famiglia, e parlo di
Vallée d'Aoste Structure
, che ha
fior di immobili, stabilimenti e quant'altro, strutture vuote, io
mi chiedo, ma le chiedo veramente come si può pagare 146 mila euro
di affitto per un magazzino? Per la carità, sono oltre 3.000 metri
quadri, ci mancherebbe ancora! Io non sono entrato nel merito della
congruità o meno, ma, quando si dice che bisogna pensare di
razionalizzare, io penso che prima di tutto sia sfruttare i beni di
famiglia. Allora, un bravo amministratore la prima cosa che fa
sente tutti i componenti della famiglia e chiede se hanno degli
immobili simili. Io non posso immaginare che nel patrimonio gestito
in questo momento,
Vallée d'Aoste structure
non ci siano
3.500 metri quadri di struttura inutilizzata. Noi paghiamo 146
mila...ma c'è altro, Assessore: lei si è dimenticato in
quest'elenco, penso volutamente, di dire che l'azienda paga 63.000
euro per 267 metri di magazzino. Dicendo che abbiamo fatto un
affare perché sino al 2014 per 267 metri di magazzino pagavate
75.000 euro. Io penso che questo probabilmente debba fare meditare,
oltre che lei, Assessore, magari anche qualcuno di quelli che tra
poco dovranno mettere...e votare un bilancio di lacrime e sangue,
perché se questo è il sistema, se questo è il sistema di
amministrare, io non so dov'è la credibilità! Se lei interessa, io
non fatico molto, guardi, a metà di quest'affitto...probabilmente
con un affitto a riscatto in cinque anni lo trovi un locale, ma
dopo ne è proprietario... Pagare 75 mila euro fino al 2014 e 63
mila euro dal 2015 in avanti dicendo: "beh, abbiamo avuto anche una
congrua riduzione", beh, grida scandalo! Io non faccio mai nomi, ma
vada anche a vedere di chi è la proprietà, perché magari riuscirà
anche a capire il perché di tante cose.
Ora, noi le abbiamo veramente a sufficienza di queste
improvvisazioni, Assessore! Improvvisazione è dir
poco...superficialità, credibilità, ma dov'è la credibilità quando
ci sono queste cose e ci apprestiamo a parlare di un bilancio
lacrime e sangue, ma veramente non esiste! Io penso che in un
momento di particolare difficoltà la prima cosa da fare è guardare
come si può spendere meglio questi quattrini e non mi vada a
mettere in bocca che magari io voglio chiudere qualche ambulatorio,
perché questi ambulatori nel totale costano meno di 100.000 euro,
quelli che abbiamo su tutto il territorio della Valle, perché non
sono questi i problemi! I problemi sono valutare bene come si
spendono i soldi, lasciar da parte gli amici degli amici e
cominciar a fare una sana amministrazione. Se se la sente, vada
avanti, Assessore, ma non faccia i "piangini" quando si tratta di
chiedere soldi in più perché "siamo in difficoltà", perché "non
riusciamo a pagare questo e quant'altro". Allora, sì, siamo bravi,
poi, quando si tratta invece di mettere mano ad un processo
riorganizzativo che non può conoscere né parenti, né amici, perché
non si possono chiedere sacrifici magari a qualcuno che rischia il
posto di lavoro, come succederà - e ne riparleremo - nel breve
futuro, e nello stesso tempo avanti, qua qualcuno è intoccabile, è
questa la Valle d'Aosta che vogliamo? È questa la Valle d'Aosta che
insegniamo? Sono queste le responsabilità che la politica vuol
prendersi? Allora, se è giusto, adesso non può più far finta di
sapere. Come per l'altra volta prenda, agisca e scriva e denunci
queste cose! Le denunci anche alle sedi competenti!
Presidente
- Punto 18 all'ordine del giorno.
