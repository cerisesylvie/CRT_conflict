Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2103 del 25 giugno 1986 - Resoconto
OGGETTO N. 2103/VIII - NUOVA DISCIPLINA DELLE COMUNITÀ
MONTANE DELLA VALLE DI AOSTA. (Interpellanza).
PRESIDENTE:
Do lettura dell'interpellanza presentata dai
Consiglieri Mafrica e Tonino:
INTERPELLANZA
Ricordato
che nel febbraio scorso il Consiglio
aveva approvato una mozione, presentata dal Gruppo comunista, con
cui si impegnava la Giunta a presentare entro 60 giorni un disegno
di legge concernente la struttura, le competenze e la disponibilità
finanziaria delle Comunità Montane Valdostane;
Constatato
che nel frattempo le Comunità
Montane hanno dato evidenti segni di vitalità, capacità e volontà
politica, impegnandosi esse stesse nell'elaborazione di una
proposta di legge relativa alle proprie competenze;
i sottoscritti Consiglieri regionali
Interpellano
la Giunta regionale per conoscere i motivi che non hanno
finora consentito il rispetto della deliberazione del Consiglio e
per sapere quali sono le intenzioni dell'esecutivo in merito al
futuro delle Comunità Montane della Valle d'Aosta.
PRESIDENTE:
Ha chiesto di illustrare l'interpellanza il
Consigliere Tonino, ne ha facoltà.
TONINO (P.C.I.):
Questa vicenda della nuova legge che
dovrebbe disciplinare il funzionamento delle Comunità Montane,
dimostra la scarsa serietà di questa Giunta regionale o
probabilmente le divisioni interne alle forze di maggioranza su
questo tema.
A seguito di una mozione presentata dal nostro Gruppo nel mese
di febbraio, la Giunta si impegnò a presentare entro 60 giorni un
disegno di legge, concernente le strutture, le competenze e le
disponibilità finanziarie delle Comunità Montane. La scadenza
quindi è caduta al mese di aprile e nel frattempo c'è stata una
iniziativa di alcune Comunità Montane per un contributo a questa
discussione. Per quanto ci riguarda abbiamo valutato positivamente
questo sforzo fatto dalle Comunità Montane, non solo perchè in
alcune parti riprendeva impostazioni che avevamo presentato in
questo Consiglio regionale con appositi disegni di legge, ma perchè
nel complesso le linee di fondo che guidano quella proposta delle
Comunità Montane sono necessarie e essenziali per le funzioni
stesse di questo Consiglio regionale.
Le voglio qui brevemente accennare: si vuole con quel progetto
fare in modo che la Regione sia liberata da una serie di incombenze
di tipo amministrativo che per molti aspetti paralizzano,
rallentano l'attività più propria della Regione; l'altra
impostazione che a noi pare giusta e corretta è che attribuendo
alle Comunità Montane quelle funzioni, i Comuni potranno meglio
esercitare le funzioni che sono loro affidate dalla 616 ed altre
funzioni che potremmo affidare noi come Regione, perchè nella
Comunità Montana i Comuni trovano una dimensione ottimale per la
gestione di alcuni servizi e deleghe. È una impostazione quindi che
riteniamo giusta e corretta, su cui è necessario aprire al più
presto una discussione operativa.
La prima domanda della nostra interpellanza vuole conoscere le
ragioni per cui la Giunta regionale non ha rispettato l'impegno che
si era presa nei confronti del Consiglio regionale, e ne approfitto
per fare un'altra domanda: avendo visto che è stato consegnato
l'assestamento di bilancio relativo al 1986, ma non avendo ancora
avuto il tempo di controllarne i contenuti, chiedo se
nell'assestamento di bilancio c'è perlomeno la volontà di
ripristinare quel minimo di finanziamento che è stato tolto con
l'approvazione del bilancio del 1986. Si è trattato di un atto che
non aveva alcuna giustificazione, o meglio poteva averla se si
inquadrava nell'ipotesi di abolire le Comunità Montane, ma così non
mi sembra dopo l'approvazione della mozione in Consiglio regionale,
per cui chiediamo che, siccome i tempi della nuova legge si stanno
protraendo nel tempo, ci sia almeno la disponibilità a ripristinare
il finanziamento alle Comunità Montane.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
En effet, nous avions approuvé la
motion qui chargeait la Junte de prédisposer un projet de loi sur
les Communautés de Montagne. Là on avait prévu des rencontres avec
les représentants des Communautés de Montagne pour voir ensemble la
façon d'améliorer leur possibilité d'intervention et pour examiner
avec les Communes les exigences qu'elles-mêmes prévoyaient; on
était en train de préparer le projet, lorsque on a eu la
possibilité d'examiner le projet qui a été déjà approuvé d'une
Commission compétente au niveau de Parlement, sur la modification
de "Ordinamento delle Entità locali".
Justement là, sur le projet général qui prévoit l'intervention
au niveau de Commune, de Province, de Communauté de Montagne, il y
a toute une série de observations sur les finalités de la
Communauté de Montagne, et ce projet est en train d'être discuté au
niveau de Gouvernement. Comme je venais de dire, il y a eu là une
rencontre spécifique de la part des Présidents de la Junte sur le
thème des observations à faire vis-à-vis de cette
interprétation.
Au cours de la rencontre, chacun de nous a soulevé le problème
et à présent on attend les décisions de la part du Parlement au
sujet, avant de prévoir une loi régionale.
La raison, M. Tonino pourra se renseigner, est d'autant plus
évidente pour le fait qu'en général tout le monde a jugé
favorablement qu'on puisse engager les Communautés de Montagne sur
des programmes et non pas uniquement sur des compétences
génériques. Là je crois que c'est une observation valable, pour
qu'on puisse au moment où on aura les données de la discussion qui
se fera au niveau de Parlement, prévoir cette nouvelle loi qui ira
réglementer les Communautés de Montagne, et c'est pour la même
raison que on n'a pas encore prévu le financement dont parlait M.
Tonino dans son intervention.
PRESIDENTE:
Ha chiesto di parlare il Consigliere Tonino,
ne ha facoltà.
TONINO (P.C.I.):
È evidente la nostra più completa
insoddisfazione per questo tipo di risposta. Intanto è singolare e
non è affatto giustificata l'attesa di quanto emergerà dal
Parlamento che discute da 7-8 anni il nuovo ordinamento delle
autonomie locali. Ormai il ruolo che devono assumere le Comunità
Montane e la discussione sulle Comunità Montane è stata ampiamente
fatta, e non è certamente lì uno dei punti di discussione in quella
legge, nel senso che è ormai acquisito, come dice giustamente il
progetto di legge sul nuovo ordinamento delle autonomie locali, che
le Comunità Montane costituiranno la nuova dimensione operativa dei
Comuni per esercitare più propriamente le loro deleghe.
Sostengo che quella tesi minimale, delle Comunità Montane come
momento ottimale per l'esercizio della delega ai Comuni, è un fatto
acquisito; è singolare questo atteggiamento che è anche
rinunciatario rispetto ad una riflessione che dobbiamo fare noi. Al
limite, se anche lo Stato decidesse di abolire le Comunità Montane,
è un problema nostro quello di capire se quella dimensione
sovracomunale ci interessa, è funzionale al lavoro della Regione, è
funzionale al lavoro della Regione, è funzionale allo sviluppo
della democrazia e della partecipazione nei Comuni, è funzionale
all'autogoverno locale. Mi rifiuto di non fare questa riflessione,
noi che abbiamo questa grande tradizione di autonomia, aspettando
prima che sia il Parlamento a dire quanto debbono avere.
A noi pare pretestuoso il rinvio e naturalmente non possiamo
condividerlo, tanto meno a questo punto, visto che i tempi
rischiano di essere quelli che ha indicato il Presidente della
Giunta, cioè l'attesa che il Parlamento sciolga questo nodo; a
questo punto è essenziale che siano rifinanziate le Comunità
Montane per quel minimo di attività ordinaria che pure avevano
svolto.
Vuole il Presidente della Giunta collegare questi finanziamenti
anche alla redazione dei programmi? Siamo d'accordo, questo lo si
può fare, però oggi, se davvero si vuole e si crede che queste
Comunità Montane abbiano una funzione; se invece è ancora in
discussione questo, allora tutto il discorso cambia.
