Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 111 del 29 settembre 1993 - Resoconto
OGGETTO N. 111/X - Mantenimento della linea ferroviaria
Aosta/Pré-Saint-Didier (Interpellanze).
Interpellanza - Venuti a conoscenza dalla Stampa che l'Ente
Ferrovie dello Stato, contraddicendo gli indirizzi programmatici e
gli inter­venti conseguentemente assunti per l'ammodernamento della
linea Aosta/Pré-Saint-Didier, interventi che hanno comportato
pesanti oneri a carico dell'Azienda e l'impraticabilità della
tratta per un lungo periodo, ha deciso di smettere la tratta in
questione;i consiglieri regionaliinterpellanol'Assessore competente
per sapere:1) quali orientamenti strategici intende assumere
l'amministra­zione regionale per l'eventuale utilizzo di tale
linea;2) quali sono gli oneri finanziari a carico della Regione e
le condizioni di gestione dell'esercizio nel caso di un intervento
di­retto;3) come si prevede di inserire l'eventuale salvataggio
della linea Aosta/Pré-Saint-Didier nel quadro del piano regionale
dei tra­sporti e nella conseguente definizione del bacino di
utenza.F.to: Aloisi-Lavoyer-Bich-Piccolo.
Interpellanza - Premesso che la Regione ha più volte manifestato
con il consen­so convinto della stragrande maggioranza delle forze
politiche, il proprio interesse al mantenimento del tratto
ferroviario Ao­sta/Pré-Saint-Didier;Considerato che la ferrovia
Aosta/Pré-Saint-Didier ha subìto negli ultimi anni massicci
interventi strutturali con ingenti in­vestimenti;Tenuto conto che
in una logica più volte manifestata di una ri­duzione del trasporto
su gomma per una concreta azione di ri­duzione dell'inquinamento
ambientale, la ferrovia assume un ruolo importante;
- Avuto notizia dagli organi di informazione che tale tratto di
ferrovia dovrebbe cessare l'attività entro il 30 settembre
p.v.;interpellal'Assessore competente per sapere:1) se le notizie
diramate dagli organi di informazione rispec­chiano la reale
situazione;2) quali iniziative la Giunta ha assunto o intende
assumere per contrastare un provvedimento che se attuato creerebbe
gravi ri­percussioni non soltanto di immagine ma anche di carattere
so­cio-economico.F.to: Parisi.
Presidente -
Ha chiesto la parola il Consigliere
Parisi.
Parisi (VAP) -
L'interpellanza da me presentata ha
preso lo spunto da un articolo apparso sugli organi di stampa, con
il quale ancora una volta si paventava - e pare che forse sia
realtà - la chiusura del tratto di ferrovia
Aosta/Pré-Saint-Di­dier.
Non sto a ripetere tutto quello che è stato detto in questo
Consiglio, le iniziative assunte in merito a questo problema da
tantissimi anni. Mi preme inve­ce sapere dall'Assessore quali
iniziative sono state prese dopo l'ultimo convegno avvenuto l'anno
scorso, nel quale si parlava anche di un incarico dato all'ing.
Perotti.
Vorrei sapere se l'ing. Perotti ha consegnato le risultanze
dello studio che doveva ef­fettuare e inoltre quali sono stati gli
incontri effettuati dall'As­sessore, per evitare che questo
problema con scadenze cicliche appaia sempre come un qualcosa che
ci cade sulla testa.Questo problema - come dicevo nella
interpellanza - non è sol­tanto importante per la rilevanza di
carattere economico, ma anche per la rilevanza di carattere
ambientale, e siccome più volte in questo Consiglio è stata
espressa l'intenzione di ridurre al massimo l'inquinamento
atmosferico, quindi di trasferire ove possibile il trasporto da
gomma a rotaia, credo che questo pro­blema si possa inserire
correttamente in questo tipo di ragio­namento.C'è un altro aspetto
che riguarda tutte le popolazioni che vivo­no nell'alta Valle e che
almeno nel periodo invernale usufrui­scono di questo tratto di
ferrovia.L'ultima considerazione che vorrei fare è di carattere
economi­co.
Le ferrovie dello Stato hanno speso negli ultimi tempi circa 16
miliardi per ristrutturare questo tratto di ferrovia; mi par­rebbe
abbastanza assurdo che, una volta effettuati tutti questi
interventi che andavano nel senso del mantenimento di questo tratto
di ferrovia - anche se effettivamente presenta dei bilanci
deficitari -, adesso si parli di chiusura.Ringrazio fin da adesso
l'Assessore per quello che avrà da dire e per le soluzioni che
saranno prese in merito a questo proble­ma.
Presidente -
Ha chiesto la parola il Consigliere
Bich.
Bich (APA) -
Avrei voluto dire le stesse cose che
ha detto il collega Parisi, pertanto volendo esentare codesta
spettabile as­semblea di una ripetizione pedissequa degli
argomenti, lascio la parola all'Assessore.
Presidente -
Ha chiesto la parola l'Assessore
all'ambiente, territorio e trasporti, Riccarand.
Riccarand (VA) -
Effettivamente le ferrovie dello
Stato hanno comunicato durante l'estate l'intenzione di sospendere
il servizio ferroviario sulla tratta Aosta/Pré-Saint-Didier.La
motivazione di tale volontà delle ferrovie dello Stato è
es­senzialmente di carattere economico: lamentano un deficit
ele­vato sulla tratta, quantificabile annualmente in 4,2
miliardi.
La soppressione del servizio ferroviario sulla
Aosta/Pré-Saint-Didier è tuttavia inaccettabile, perché
rappresenterebbe la ri­nuncia a fare della ferrovia uno strumento
importante per il trasporto locale all'interno della nostra
Regione.
Sul ruolo del trasporto ferroviario c'è un preciso orientamento
contenuto nella proposta di piano territoriale paesistico, che
prevede un potenziamento del ruolo della ferrovia anche come
strumento di trasporto locale, e lo stesso programma di questa
maggioranza prevede un rafforzamento dell'impegno del ruolo del
trasporto su rotaia della ferrovia.
L'Assessorato ai trasporti ha quindi ripreso durante l'estate i
contatti con le ferrovie dello Stato, riprendendo il filo di una
trattativa che era già stata avviata alla fine della scorsa
legi­slatura dalla Giunta Lanivi e dall'Assessore Nicco, che aveva
portato a delineare un primo protocollo di intesa, su cui si stava
ancora discutendo.
La ripresa di tale trattativa ha permesso intanto di evitare la
sospensione del funziona­mento della linea, sospensione che le
ferrovie volevano far de­correre dall'inizio dell'orario invernale,
cioè dal 26 settembre, ed ha portato alla definizione di uno schema
di contratto di servizio il quale deve essere messo a punto e verrà
poi portato all'esame del Consiglio regionale. Questo contratto di
servizio prevede un intervento finanziario a carico della Regione a
favo­re delle ferrovie dello Stato, e da parte delle ferrovie dello
Stato una serie di impegni che riguardano sia la tratta
Aosta/Pré-Saint-Didier, sia un discorso complessivo sulla ferrovia
in Valle d'Aosta. Si configurerebbe cioè come un accordo
complessivo di carattere triennale fra la Regione Valle d'Aosta e
le ferrovie per un potenziamento complessivo della ferrovia, che
prevede il mantenimento in esercizio della Aosta/Pré-Saint-Didier,
il mantenimento a certi livelli del traffico sull'Aosta/Chivasso,
interventi strutturali sui passaggi a livello e sulle tecnologie, e
una serie di accordi su una serie di punti importanti, compresi
anche momenti di elaborazione comune fra Regione e ferrovie dello
Stato, per dei progetti di ulteriore potenziamento qualita­tivo e
quantitativo del servizio ferroviario.Questa è al momento la
situazione. Le ferrovie hanno accettato di evitare di sospen­dere
il servizio, proprio perché c'è una trattativa in corso e c'è una
volontà da parte della Regione di intervenire in modo
si­gnificativo su questo strumento di trasporto. L'orientamento
strategico quindi è quello di non chiudere la tratta
Aosta/Pré-Saint-Didier, anzi di potenziare il servizio ferroviario
comples­sivo con interventi che sono di carattere strutturale e
tecnologi­co, con interventi che vanno nella direzione di
incentivare ed agevolare l'utenza ferroviaria, con interventi che
sono anche di carattere urbanistico, nel senso che vanno fatte
scelte di tipo urbanistico le quali consentano alla ferrovia di
avere un ruolo significativo e più importante nella nostra
Regione.
Il Consigliere Parisi chiede una informazione specifica rispetto
allo studio che era stato affidato all'ing. Perotti. Questo studio
è stato consegnato nel mese di aprile, si tratta della prima parte
di questa analisi finalizzata al potenziamento della tratta
Ao­sta/Pré-Saint-Didier. Adesso l'ing. Perotti sta redigendo la
fase conclusiva dello studio, che entro la fine dell'anno sarà
conse­gnato e che costituirà uno degli elementi di riflessione su
cui poi si articolerà il dibattito successivo.
Presidente -
Ha chiesto la parola il Consigliere
Parisi.
Parisi (VAP) -
Ringrazio l'Assessore per la
risposta che ha dato all'interpellanza. Mi sembra di capire che la
cosa è ancora tutta in movimento e che verrà definita a seguito
della consegna di questo studio fatto dall'ing. Perotti e da questo
Comitato Regione-ferrovie dello Stato, che dovrebbe tracciare le
linee future per quello che sarà lo sfruttamento non solo del
tratto di ferrovia Aosta/Pré-Saint-Didier ma anche della linea
Aosta/Chivasso.
Invito l'Assessore, anche tramite il supporto dell'apposita
commissione, ad inserire altresì, in questa problematica, il
di­scorso della smilitarizzazione, che ormai è oggetto di
discussio­ne e di confronto già da anni. L'anno prossimo scadrà la
con­venzione; è un argomento che può essere affrontato nel
conte­sto generale del trasporto su rotaia, in quanto questo
argomen­to attiene poi al discorso occupazionale, che sarebbe
decurtato se il tratto di ferrovia Aosta/Pré-Saint-Didier dovesse
essere chiuso. Cosa già avvenuta in passato nel momento in cui la
fer­rovia era stata chiusa per fare i lavori.
- Credo che ci sia stata già una decurtazione di unità
lavorative, non vorrei che la si­tuazione, già così grave per
l'occupazione, si dovesse ulterior­mente aggravare.
Presidente -
Ha chiesto la parola il Consigliere
Bich.
Bich (APA) -
Su questo argomento lo scorso anno si
tenne un pregevole convegno anche sull'utilizzo della ferrovia
Tori­no/Chivas-so/Ivrea/Aosta/Pré-Saint-Didier. In quella occasione
furono sviscerate un po' tutte le argomentazioni sull'utilizzo
della linea; in particolare, si cercò di accendere un faro
sull'uti­lizzo del tratto Aosta/Pré-Saint-Didier. Ricordo che, fra
le varie ipotesi, ce n'era una esattamente capovolta rispetto a
quella che ha annunciato adesso l'Assessore. Ed era quella
dell'uti­lizzo misto della linea Aosta/Pré-Saint-Didier e
Aosta/Saint-Vincent o Verrès, in modo che la linea potesse essere
utilizzata sia con convogli specifici della ferrovia, sia anche a
mo' di
métro
leggero, destinato ad un particolare di
traffico legato a certe ore giornaliere, soprattutto alla mobilità
pendolaristica della popo­lazione. Questa soluzione veniva ad
alleggerire il traffico su gomma e quindi ad essere sostitutiva,
perché strategicamente dovremo dire se il potenziamento della
ferrovia vuol essere in­tegrativo del traffico su gomma oppure deve
essere in parte sostitutivo del traffico su gomma, almeno nelle
tratte che si so­vrappongono, anche per una economia di scala
sull'intervento stesso.
Siamo usciti con questa interpellanza per capire qual era
l'orientamento strategico; volevamo cioè capire se la gestione
della linea sarà della Regione o se, viceversa, sarà concordata con
convenzione con le ferrovie dello Stato però, di fatto, effet­tuata
dalle ferrovie dello Stato con gli stessi mezzi di cui dispo­ne
attualmente. E in questo ultimo caso l'utilizzo del
métro
leg­gero è impossibile. L'aggiornamento tecnologico vuole
senz'altro immettere su questa linea un sistema rotabile diverso,
perché le caratteristiche del
métro
leggero sono
completamente diver­se: accelerazione fatta in un certo modo,
fermate ogni scadenza ben precisa, e via dicendo.
Ricordo che quanto si parlò del piano intercomunale, si pose
l'accento su questo aspetto, ma in questo caso se si vuole
utiliz­zare come
métro
leggero è indispensabile che la
Regione sia l'utilizzatrice e l'organizzatrice del sistema di
trasporto sulla linea stessa. Quindi è una visione un po' diversa,
anzi assolu­tamente capovolta rispetto a quella che esprimeva
l'Assessore.
Non so se nello studio dato all'ing. Perotti è contemplata anche
una ipotesi del genere o meno; se l'Assessore ci darà un
aggior­namento nella commissione competente, avremo gradimento di
sentire questi interventi.
