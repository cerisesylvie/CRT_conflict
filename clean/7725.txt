Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2105 del 25 giugno 1986 - Resoconto
OGGETTO N. 2105/VIII - INIZIATIVE CONTRO IL PERICOLO DI
POSSIBILI INQUINAMENTI DI RADIOATTIVITÀ. (Interpellanza).
PRESIDENTE:
Do lettura dell'interpellanza presentata dal
Consigliere Aloisi:
INTERPELLANZA
Il grave incidente nucleare di Chernobyl, nell'Unione
Sovietica, ha smentito tutte le affermazioni e le previsioni finora
diffuse circa la sicurezza delle Centrali nucleari.
Particolarmente inquietante è la presenza a pochi chilometri
dalla nostra Regione di due centrali nucleari, quella di Trino
Vercellese, e quella, molto più pericolosa, di Creys Malville
vicino a Lione in Francia.
In caso di incidente, e quindi di fuga radioattiva da una di
queste centrali, a causa delle correnti atmosferiche che
normalmente interessano le Alpi, la concentrazione di radionuclidi
nella nostra Regione sarebbe enorme.
Abbiamo constatato che di fronte al rischio delle nube
avvelenata di Chernobyl la Valle d'Aosta si è trovata completamente
impreparata, soprattutto per mancanza di attrezzature, adeguate ai
rilevamenti, e quindi nella assoluta impossibilità di dare
informazioni (anche consigli) alla popolazione valdostana.
Le difficoltà riscontrate, sono state oggetto di un ordine
del giorno presentato dal Presidente della Giunta in data 7.5.1986
ed approvato dall'intero Consiglio regionale.
Le stesse richieste, contenute nel documento sono state
ribadite dal Presidente della Giunta con un telegramma urgente
indirizzato ai Ministri Zamberletti e Degan, nonchè al Presidente
del Consiglio Craxi, nel quale ci si lamenta che "i risultati sui
campioni prelevati in Valle d'Aosta non sono pervenuti in modo
sistematico agli uffici regionali".
Vista la volontà più volte espressa dal Presidente della
Giunta, di fare convenzioni con laboratori universitari per le
analisi, di acquistare gli strumenti affinchè i laboratori chimici
siano in grado di eseguire gli esami più urgenti su alimenti, acqua
e aria, e di potenziare la rete dei radiometri:
Tutto ciò premesso, il sottoscritto Consigliere regionale del
MSI-DN
Interpella
il Presidente della Giunta regionale per conoscere:
1)
se è nelle intenzioni di questa Amministrazione
regionale provvedere a dotare la Regione di un idoneo e permanente
servizio di rilevazione dei livelli di radioattività;
2)
se ritiene di rivendicare il diritto dei cittadini
valdostani ad avere tempestive e complete informazioni su eventuali
inquinamenti di radioattività;
3)
se ritiene opportuno prendere contatti con il
Presidente del Comitato Nazionale per la Ricerca e lo Sviluppo
dell'Energia Nucleare e delle Energie Alternative, denominato
(E.N.E.A.), che ha tra gli altri suoi compiti, quello di provvedere
a coordinare studi, ricerche e sperimentazioni sulle conseguenze
ambientali e sanitarie derivanti dallo sfruttamento e dall'utilizzo
delle fonti di energia, ivi compresa la sicurezza degli impianti
nucleari e la protezione dalle radiazioni ionizzanti.
PRESIDENTE:
Ha chiesto di illustrare l'interpellanza il
Consigliere Aloisi, ne ha facoltà.
ALOISI (M.S.I.):
Purtroppo abbiamo dovuto constatare che
di fronte ai fatti incresciosi che sono seguiti all'incidente di
Chernobyl, la Valle d'Aosta si è trovata impreparata ad affrontare
quella situazione, ma addirittura tutta l'Italia si è trovata a
subire gli eventi, senza disporre di attrezzature adeguate a
rispondere a quell'evento.
Perchè allora questa interpellanza? Abbiamo più volte parlato
del problema di Chernobyl, però con questa interpellanza mi
permetto di portare a conoscenza della Presidenza della Giunta,
visto che il Presidente si è dimostrato molto sensibile su questo
fatto e dal momento che avevamo anche votato un ordine del giorno
in Consiglio, che esiste in Italia il Comitato per la Ricerca e lo
Sviluppo della Energia Nucleare e delle Energie Alternative,
cosiddetto E.N.E.A., uno fra i più preparati comitati in tema di
energia nucleare a livello europeo, che è già presente in quasi
tutte le Regioni italiane.
La richiesta che io faccio è quella di poter avere dei contatti
con questo comitato, per poter avere anche da noi un centro. Questo
Ente ha come compito quello di incentivare lo sviluppo, la
promozione e la qualificazione dell'industria nazionale nel settore
nucleare e delle tecnologie energetiche alternative, effettuare e
promuovere attività di studio, sviluppo e dimostrazione attinenti
al risparmio energetico, ricerche sulle conseguenze ambientali e
sanitarie derivanti dallo sfruttamento e dall'utilizzo delle fonti
di energia.
Proprio per andare incontro a quella che è una richiesta
legittima della collettività, sarebbe opportuno far sì che anche la
Regione Valle d'Aosta si attrezzi in modo adeguato. Infatti viviamo
in un contesto e in una zona geografica molto pericolosa, visto che
siamo circondati da centrali nucleari, quindi penso che sia nostro
dovere interessarsi e ricercare tutte quelle soluzioni adeguate per
affrontare eventualmente un'altra emergenza che dovesse
verificarsi.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
M. Aloisi n'était pas présent à la
dernière séance du Conseil, au cours de laquelle on avait débattu
le même problème et j'avais donné en partie la réponse, que je
donnerai maintenant à M. Aloisi, vis-à-vis de ce qu'on avait
envisagé par rapport à cette urgence de Chernobyl.
J'avais déjà annoncé que de la part du Comité de la Protection
Civile on s'était engagé avec le laboratoire de l'U.S.L. à prendre
contact avec les organismes, au niveau national, qui avaient déjà
une organisation prédisposée, mais qui à présent n'avaient pas de
conventions avec la Région; en particulier l'E.N.E.A. c'est
l'organe qui nous a donné un appui par rapport aux exigences que
nous avions pendant cette période.
Comme M. Aloisi sait, à présent il demeure l'exigence de faire
des examens de routine par rapport aux différents aliments, pour
donner la possibilité d'évaluer qu'il y ait quand même une
situation tranquille, qu'il n'y ait plus de danger. Il y a une
semaine, on nous a envoyé un rapport de l'E.N.E.A. qui donne la
situation générale de toute l'Italie par rapport aux données des
différents composants radioactifs qui étaient présents dans cette
période, et je crois qu'on reprendra contact avec cet organisme à
cause de notre situation qui est un peu particulière.
En réponse au troisième point, je dois avouer à M. Aloisi que
j'ai déjà pris contact avec l'E.N.E.A., qui a la possibilité
d'entretenir des rapports particuliers avec les différents
Assessorats à la Santé des Régions, et aussi avec la Protection
Civile; nous sommes de l'avis de faire une convention afin de jouir
des bénéfices qu'un laboratoire de ce genre peut donner en de cas
particuliers.
Au premier point, la réponse est affirmative: on a déjà prévu un
réseau général dans notre Région qui puisse être à même d'avoir les
données dès le début et donc donner une information correcte à la
population.
Au deuxième point, je ne peut que partager cette attitude, même
si je dois dire que le Ministère compétent nous avait empêché à un
moment donné de diffuser des nouvelles particulières, et nous, on a
maintenu ce rapport de collaboration avec les deux Ministères
concernés.
Je dois dire que l'information est ce qui est manqué vis-à-vis
de la population; de notre part, pour ce qu'on connaît, on ne peut
que dire que la situation est tranquille, qu'il n'y a plus de
pourcentages qui puissent dépasser la limite de danger.
PRESIDENTE:
Ha chiesto di parlare il Consigliere Aloisi,
ne ha facoltà.
ALOISI (M.S.I.):
Ringrazio il Presidente e mi dichiaro
soddisfatto della risposta che mi ha fornito.
