Classificazione
EDILIZIA
Edilizia residenziale



Oggetto del Consiglio n. 938 del 7 ottobre 2021 - Resoconto
OGGETTO N. 938/XVI - Interpellanza: "Avvio della
pubblicazione del nuovo bando di sostegno alla locazione per il
2021".
Bertin (Presidente) -
Punto n. 43. Per l'illustrazione,
passo la parola al consigliere Manfrin.
Manfrin (LEGA VDA) -
Credo che la situazione sia arcinota
ormai all'assessore Barmasse al quale ho presentato più di
un'iniziativa per chiedere appunto lumi inizialmente su quello che
riguardava la pubblicazione del bando 2021 ma soprattutto la
liquidazione di coloro che avevano già aderito al bando nel 2020,
così come era disciplinato dalla delibera del 2020. Infatti, come
sapete, chi aveva aderito al famoso bando affitti del 2020 aveva
aderito a un sistema che, a differenza di quelli che c'erano stati
nel passato, introduceva un meccanismo secondo il quale il
pagamento diventava automatico a fronte dell'invarianza dell'Isee,
quindi se il mio Isee del 2021 è invariato rispetto al 2020 io
aggiorno semplicemente la documentazione e mi vedo riconoscere il
famoso bando affitti. Sono però emerse due criticità a seguito di
questo: la prima è che chiaramente manca ancora il bando del 2021,
il bando 2021 permetterebbe alle persone che appunto sono in
difficoltà, ma che non avevano ancora aderito al bando affitti del
2020, il famoso contributo affitti, di poter aderire
ex-novo
e quindi di poter accedere a questo aiuto, sicuramente rispetto
alle famiglie a cui avevano aderito nel 2020 probabilmente questa
base di possibili fruitori si è allargata. Dall'altra parte invece
alcune segnalazioni che ci sono giunte invece ci fanno preoccupare,
perché? Perché pare che ai proprietari di casa, di persone che
avevano aderito al contributo per la locazione nel 2020 sia stato
comunicato, chiaramente a fronte delle loro insistenze e quindi
giustamente chiamate non vedendo i soldi, quindi il proprietario di
casa non vede arrivare il bonifico con il quale la Regione
contribuisce in parte all'affitto di casa della persona in
questione, chiama chiaramente l'ufficio dedicato e si sente
rispondere che sì, il soggetto in questione non usufruirà di questo
bonus perché non rientra più nei canoni di Isee che verranno
pubblicati con il nuovo bando. Il problema è che il nuovo bando non
c'è, quindi se l'Isee è a 10, il mio Isee invariato, è impossibile
che qualche ufficio comunichi il fatto che io non rientro più in
quella fascia di reddito e in quel tipo di supporto perché
chiaramente non essendoci un nuovo bando che stabilisce che, per
esempio, l'Isee è 9, non potrò esserne escluso se il mio Isee è
invariato. A fronte quindi di queste due segnalazioni, la necessità
di pubblicare il bando 2021... peraltro mi permetto di ricordare
che siamo in procinto... purtroppo è brutto dirlo ma mancano due
mesi al 2022 e ancora il bando 2021 non è stato pubblicato. La
seconda questione quindi è quando verrà pubblicato il bando del
2021 visto che ormai il 2021 è in scadenza.
La seconda domanda invece che faccio è se effettivamente queste
esclusioni sulla base dell'Isee siano avvenute e, nel caso non
siano avvenute, a questo punto per quale motivo non si sia
proceduto a pagare, così come segnalano numerosi proprietari di
casa, le spettanze arretrate delle persone che avevano aderito nel
2020.
Presidente -
L'assessore Barmasse ha chiesto la parola,
ne ha facoltà.
Barmasse (UV) -
Intanto il consigliere Manfrin ha ragione
di questa cosa del bando affitti, ne stiamo parlando ormai da un
anno e quindi non ci sono particolari giustificazioni. Le
giustificazioni sono quelle che conosciamo tutti, posso dirle che
gli uffici stanno lavorando alla stesura del bando per il
contributo inerente all'anno 2022 che verrà predisposto ai sensi
delle disposizioni vigenti. Speriamo di addivenire all'approvazione
del bando quanto prima, ma questo me ne faccio responsabile,
compatibilmente con la situazione di criticità della struttura di
riferimento che più volte in più sedi è stata segnalata anche al
fine di dare una risposta al fabbisogno di sostegno economico a
delle famiglie. Questa struttura ha circa settanta atti da chiudere
entro la fine dell'anno, ovviamente daremo una serie di priorità e
una priorità è sicuramente quella del bando affitti. Personalmente
sosterrò la necessità di predisporre il bando affitti nel corso
dell'anno corrente prima di tutto perché bisogna dare una risposta
che stanno aspettando le famiglie e questa è la cosa più importante
per avere un sostegno economico, e anche però in ragione del fatto
per un dato più marcatamente di disponibilità economica perché il
mancato utilizzo delle somme comporterebbe la loro restituzione
all'Autorità statale, quindi ovviamente il bando deve essere fatto
ed è un'assoluta priorità e verrà fatto.
Per quanto riguarda invece l'altra domanda che lei ha posto,
cioè sulla base di quale limite Isee siano state compiute le
esclusioni segnalate, io le posso dire quello che mi hanno detto
gli uffici, cioè che la soglia Isee prevista per l'ammissione al
contributo in questione è pari a euro 12.500, limite riportato
nelle disposizioni per l'accesso al sostegno e alla locazione
approvato con DGR n. 315/2020 come integrata dalla DGR n. 945/2021.
Non sono intervenute in tali occasioni, così come in sedi
successive, alcune modifiche relativamente al valore Isee di
ammissione al beneficio. Le esclusioni hanno riguardato
esclusivamente nuclei risultati non più in possesso dei requisiti
specificati dalle suddette DGR. Naturalmente un errore è sempre
possibile, i soggetti interessati possono pertanto rivolgersi agli
uffici competenti per avere delucidazioni rispetto alla situazione
specifica ed eventuali errori verranno tempestivamente sanati. Allo
stato attuale non risultano agli uffici pervenute segnalazioni in
tal senso.
Presidente -
Per la replica, ha chiesto la parola il
consigliere Manfrin, ne ha facoltà.
Manfrin (LEGA VDA) -
Ovviamente posso essere soddisfatto
delle sue parole giustamente dalla presa dell'impegno, non voglio
essere però pessimista, perché è chiaro che ogni volta che abbiamo
discusso di questo tema si è detto: "beh, bisogna assolutamente
farlo" e però siamo arrivati quasi alla fine del 2021, quindi mi
auguro che nel più breve tempo possibile si possa arrivare a
quest'approvazione.
Sul resto, questo punto, quindi rimane invariato il limite Isee
e quindi se una persona non ha variato il proprio Isee, se lo deve
vedere riconosciuto, mi fa piacere, in realtà io delle anomalie
agli uffici le ho segnalate, ma le ho segnalate io in persona ma mi
farò portatore di questo messaggio rispetto ai proprietari di casa
e agli utenti che hanno evidenziato queste criticità, quindi a
questo punto mi auguro che, una volta sbloccati i pagamenti, si
possa arrivare a una definizione e quindi a un reintegro delle
cifre che avrebbe dovuto essere pagate da marzo 2021, mese in cui
si è bloccato tutto ad oggi, quindi stiamo a vedere. Credo che se
la questione pendente, è la questione del ricorso si possa
tranquillamente fare un appello che permetterebbe di poter bandire
e buttare fuori il bando in tempi utili e dopodiché ragionare sul
resto.
