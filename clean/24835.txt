Classificazione
EDILIZIA
Edilizia residenziale



Oggetto del Consiglio n. 137 del 22 ottobre 2008 - Resoconto
OGGETTO N. 137/XIII - Interrogazione: "Attuazione della l.r.
n. 28/2007 che disciplina la concessione di contributi per spese di
locazione".
Interrogazione
Richiamata la Legge 9 dicembre 1998, n. 431 "Disciplina delle
locazioni e del rilascio degli immobili adibiti ad uso abitativo",
che all'art. 11 dispone di un apposito Fondo nazionale, nonché la
Legge regionale 26 ottobre 2007, n. 28 "Disposizioni di riordino in
materia di edilizia residenziale. Modificazioni alla legge
regionale 8 ottobre 1973, n. 33, che all'art. 13 comma 1 lettera a)
prevede dei contributi, a favore dei meno abbienti, volti a ridurre
la spesa sostenuta per il canone di locazione o le spese per i
servizi accessori;
Constatato che ben 1379 nuclei familiari hanno presentato
domanda per ottenere tali contributi e che a circa 1200 è stato
riconosciuto tale diritto;
Evidenziato come queste provvidenze si riferiscono ad una
popolazione particolarmente debole e che merita il massimo
dell'attenzione, soprattutto attraverso la riduzione al minimo dei
tempi di attesa dell'erogazione;
Preso atto che a tutt'oggi il bando per l'anno in corso non è
stato ancora bandito, mentre negli anni precedenti ciò avveniva ai
primi di settembre con scadenza delle domande a fine
ottobre;
i sottoscritti Consiglieri regionali
Interrogano
la Giunta regionale per conoscere:
1) l'evoluzione dal 2000 ad oggi del numero di domande
presentate ed accolte per i contributi alla locazione;
2) le motivazioni più frequenti di esclusione delle
domande;
3) in quali tempi, relativamente all'ultimo bando, sono state
vagliate le domande, comunicato il riconoscimento del contributo ed
erogato il contributo;
4) quando verrà pubblicato il bando per l'anno
corrente.
F.to: Fontana Carmela - Donzel - Rigo
Président
- La parole à l'Assesseur aux ouvrages publics,
à la protection des sols et au logement public, Viérin Marco.
Viérin M. (SA-UdC-VdA)
-
Merci, M. le Président
.
Questo è un argomento interessante che tocca molti cittadini,
quindi preferisco darle, collega, delle risposte puntuali ai vari
punti, anziché ripercorrere il tema di cui discutiamo. Al primo
punto lei chiede:
"
l'evoluzione dal 2000 ad oggi del
numero di domande presentate ed accolte per i contributi alla
locazione"
, a partire dal 2000, primo anno di erogazione del
contributo relativo al fondo di sostegno della locazione o alla
locazione prevista all'articolo 11 della legge n. 431/1998, le
domande presentate alla Regione sono aumentate in modo esponenziale
passando da 377 del 2000 a 1.379 del 2007 (se poi vuole, le posso
dare la tabella allegata e quant'altro).
Al punto n. 2 lei chiede:
"le motivazioni più frequenti di
esclusione delle domande"
, si deve evidenziare che il numero
delle domande escluse si aggira intorno ad un 20% del totale di
quelle presentate. Nel 2007 gli esclusi sono stati pari a circa
280, prevalentemente - questo è un dato importante che ci deve far
riflettere tutti - per circa il 90% di queste domande escluse
perché non avevano i requisiti previsti dal bando il motivo di
esclusione riguarda il fatto che il canone di locazione pagato non
supera la percentuale di incidenza sul canone che deve essere
superiore rispettivamente al 14% per la fascia A, reddito inferiore
al valore di due pensioni minime INPS attualmente 11.522 euro,
oppure al 24% per la fascia B, reddito annuale imponibile non
superiore a quello determinato per l'assegnazione degli alloggi in
edilizia residenziale pubblica, attualmente 30.600 euro annui.
Altre cause di esclusione marginali, perché tutte queste altre che
vado ad elencare toccano un 10%, sono: il contributo è inferiore a
50 euro e quindi non è dovuto, la domanda non rientra nei limiti di
reddito previsti dal bando di concorso, non viene presentata la
documentazione richiesta, presentazione della domanda di contributo
oltre il termine previsto, non residenza nell'alloggio oggetto di
contributo nell'anno relativo al bando di concorso, ma tutte queste
cose hanno un'incidenza relativa perché tutte insieme toccano il
10%.
Punto n. 3:
"in quali tempi, relativamente all'ultimo bando,
sono state vagliate le domande, comunicato il riconoscimento del
contributo ed erogato il contributo"
, il bando di concorso per
il 2007, che prevedeva l'erogazione del contributo sul canone di
affitto pagato nel 2006 dai cittadini, è stato approvato con
deliberazione di Giunta del 3 agosto 2007, il periodo fissato per
la presentazione delle domande di contributo era dal 3 settembre
fino al 31 ottobre 2007. I ricorsi presentati sono stati 4 e, a
seguito dell'esame degli stessi, con provvedimento dirigenziale
dell'11 luglio 2008 è stato approvato l'elenco definitivo degli
ammessi ai benefici di quel fondo per il sostegno dell'accesso alle
abitazioni in locazione e relativo elenco degli esclusi. In data 22
settembre 2008 sono stati compilati gli ordinativi per il pagamento
dei contributi successivamente trasmessi in data 7 ottobre 2008
alle famiglie.
Punto n. 4:
"quando verrà pubblicato il bando per l'anno
corrente"
, ossia il 2008 per il 2007, ossia sui contributi o
sugli affitti pagati nel 2007, il nuovo bando verrà portato
all'approvazione della Giunta in una delle prossime sedute. Tengo a
sottolineare che si è sensibili al fatto che queste provvidenze si
riferiscono ad una popolazione particolarmente debole, che merita
il massimo dell'attenzione ed è pertanto nostro obiettivo riuscire
a ridurre il più possibile i tempi procedurali per l'erogazione di
tali contributi. Si sta definendo il bando per l'anno corrente per
erogare i contributi sui canoni di affitto pagati dai cittadini sia
nell'anno 2007, sia nell'anno 2008, stiamo lavorando per cercare di
fare un doppio bando che faccia recuperare un anno di tempo e
preveda il 2007 e il 2008 inerenti agli affitti pagati. Nel bando
saranno inserite alcune modifiche per superare le anomalie
riscontrate dalla verifica analitica dei dati delle ultime
erogazioni. Abbiamo verificato, c'è qualche incongruenza. Faccio
due esempi, poi lo potremo vedere nei dibattiti futuri: affitti di
1.000 euro al mese che hanno preso il contributo, affitti di 250
euro che non hanno avuto il diritto al contributo. Qualche anomalia
c'è, la stiamo verificando e vorremmo insieme all'esecuzione dei
due bandi in un unico bando per gli anni 2007-2008 anche verificare
se possiamo modificare alcuni aspetti di questo genere. Per il
raggiungimento dell'obiettivo di una riduzione già a breve delle
tempistiche esposte, è indispensabile però procedere
all'approvazione di una modifica legislativa della legge regionale
n. 28/2007, che, nelle more di approvazione del piano triennale
previsto dall'articolo 2, ripartisca le risorse disponibili per il
2008 e ne assegni una parte per il funzionamento del prossimo
bando. È chiaro che questo disegno di legge che la Giunta esamina
già dopo domani necessita un iter brevissimo per arrivare all'esame
in quest'aula, onde partire subito con i bandi. In conclusione
l'obiettivo è ricercato con volontà assidua, ma credo che questo
sia l'obiettivo a breve termine; riteniamo che si debba anche
ricercare un obiettivo più a medio termine o meglio ricercare quel
sogno nel cassetto che tutti abbiamo e che dovrebbe arrivare a
ridurre i tempi a tal punto da poter erogare i contributi
trimestralmente o quadrimestralmente, come avviene anche in qualche
altra Regione. Qualche volta copiare non fa male, ma dobbiamo avere
la capacità di impostare una struttura che possa farlo.
Président
- La parole à la Conseillère Fontana
Carmela.
Fontana (PD)
- Ringrazio l'Assessore per i dati e per la
risposta che ci ha fornito, gli riconosco un serio impegno in
questa soluzione e in questo problema, che è rilevante perché
interessa quasi 1.500 famiglie, ossia 4.000 persone, e oltre il 30%
della popolazione. Tuttavia non posso che sottolineare alcuni punti
importanti: anzitutto stiamo parlando delle persone più deboli
della popolazione valdostana, di chi non solo non è proprietario
della casa, ma ha anche difficoltà a pagare l'affitto, per queste
persone occorre un'attenzione particolare e un impegno superiore.
L'esperienza di questi ultimi anni non è proprio così, infatti ci
pare che ci vorrebbe un maggiore impegno nell'aiutare tali persone
a compilare correttamente le domande, perché abbiamo l'impressione
che almeno una parte delle esclusioni dei contributi sia per motivi
formali e non sostanziali. Non è giusto che persone già in
difficoltà debbano trovarsi di fronte a domande complicate,
difficili da compilare e con troppe certificazioni da allegare.
Fate un bando con un modello di richiesta più semplice, più
comprensibile e basato sull'autocertificazione; i controlli si
possono sempre fare richiedendo le certificazioni che si vogliono
conoscere. I tempi di valutazione delle domande poi sono troppo
lunghi, circa 6-7 mesi, per non parlare dei tempi di erogazione
materiale del contributo, che sta arrivando a 12 mesi. L'obiettivo
di una regione efficiente deve essere quello di scendere a tre
mesi, così come si dovrebbe aprire il bando per i contributi a
gennaio dell'anno di pertinenza, non ad ottobre-novembre come sta
succedendo, cosa che comporta che i cittadini ricevono i soldi del
contributo due anni dopo aver pagato l'affitto! Mi auguro perciò
che vi diate veramente da fare per tale bando e anche per il
prossimo, in modo che per il 2009 si parta da gennaio come si
dovrebbe, questo è almeno un vostro dovere. Grazie.
