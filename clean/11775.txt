Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2609 del 4 ottobre 1991 - Resoconto
OGGETTO N. 2609/IX Concessione al Comune di Pont-Saint-Martin
di un contributo straordinario per le spese conseguenti
all'acquisizione dei terreni occorrenti per l'installazione di un
impianto comprensoriale di prelievo del metano.Errore. L'origine
riferimento non è stata trovata.
Presidente
Do lettura della proposta di deliberazione
iscritta al punto 9 dell'ordine del giorno.
Deliberazione Il Consiglio delibera
1) di approvare la concessione a favore dell'Amministrazione
comunale di Pont-Saint-Martin di un contributo straordinario di
lire 36.000.000 (trentaseimilioni) per la parziale copertura degli
oneri derivanti dall'acquisizione di terreni occorrenti per
l'installazione di un impianto comprensoriale di prelievo
metano;
2) di impegnare la somma di lire 36.000.000 (trentaseimilioni)
da imputare al capitolo 20720 ("Contributi ai Comuni in spese di
investimento straordinarie e imprevedibili e comunque a carattere
eccezionale - Legge regionale 11 aprile 1984, n. 6 - Legge
regionale 16 giugno 1988, n. 40, articolo 11, comma 1°") del
bilancio di previsione della Regione per l'anno 1991 che presenta
la necessaria disponibilità;
3) di stabilire che alla liquidazione della spesa si provveda ai
sensi dell'articolo 58 della Legge regionale 27 dicembre 1989, n.
90.
Presidente Ha chiesto la parola l'Assessore alle Finanze,
Lavoyer; ne ha facoltà.
Lavoyer (ADP)
L'Amministrazione ha ritenuto di farsi
carico degli oneri conseguenti all'acquisizione dei terreni
occorrenti per gli impianti comprensoriali di prelievo del metano.
Tuttavia, il Comune di Pont-Saint-Martin, al fine di accelerare i
tempi di acquisizione delle aree, ha affrontato il problema
direttamente con la Società Digrava, convenendo che tale Società
avrebbe acquistato i terreni necessari contattando direttamente i
proprietari e successivamente il Comune avrebbe sistemato la strada
di accesso alla cabina con una spesa corrispondente all'importo di
circa quaranta milioni di lire, versato dalla Digrava per
l'acquisto delle aree.
In considerazione della sostanziale equivalenza di situazione,
si è ritenuto di accogliere la richiesta del Comune nella misura
del novanta per cento, che è una percentuale analoga a quella
prevista dalla legge regionale n. 27 del 1986, concernente
interventi finanziari per la creazione di un patrimonio comunale
immobiliare.
Presidente
Se nessuno chiede la parola, pongo in
votazione la proposta di deliberazione in oggetto.
Esito della votazione:
Presenti, votanti e favorevoli: 28
Il Consiglio approva all'unanimità
