Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 429 del 13 luglio 1982 - Resoconto
OGGETTO N. 429/VII - DISEGNO DI LEGGE CONCERNENTE: "MODIFICHE
ALLA LEGGE REGIONALE 8 OTTOBRE 1973, N. 33, E SUCCESSIVE
MODIFICAZIONI: COSTITUZIONE DI FONDI REGIONALI DI ROTAZIONE PER LA
PROMOZIONE DI INIZIATIVE ECONOMICHE NEL TERRITORIO DELLA VALLE
D'AOSTA."
PRESIDENTE:
Devo comunicare che il Presidente della
Giunta mi fa presente di essere trattenuto da un'importante
riunione di una Commissione speciale, si scusa per la sua assenza
ed in caso di necessità è reperibile nel Palazzo.
Ha chiesto di parlare l'Assessore al Turismo, Urbanistica e Beni
Culturali Pollicini, ne ha facoltà.
POLLICINI - (D.P.):
La proposta di legge in discussione
si propone di fissare la distribuzione di una decisione già assunta
da questo Consiglio, di elevare il tetto dei fondi di rotazione per
l'edilizia alberghiera dai 250 ai 700 milioni. Il settore
alberghiero è un settore in crisi, lo scorso anno abbiamo visto la
chiusura di 20 alberghi con la perdita di 800 posti letto. Stiamo
continuamente assistendo ad un deperimento di questo patrimonio,
oltre alla difficoltà di avere nuove iniziative di carattere
turistico alberghiero. Questa proposta vuol essere un incentivo per
favorire la ripresa dell'edilizia alberghiera.
La suddivisione che viene portata è quella che favorisce i
piccoli e medi investimenti, un po' meno quelli più alti. In
sostanza, rimanendo ferme le percentuali previste prima, cioè il
60% per i primi 150 milioni, oggi diviene il 60% per i primi 300
milioni; il 40% per la cifra successiva era precedentemente già
inserito nella legge, così viene riproposto a questa.
Ciò consente un investimento - per un tetto di 500 milioni -
pari a 1 miliardo e 600 milioni, cioè un albergo con 65-70 posti
letto. Posso dirvi però che questa nuova proposta di elevazione dei
massimali ha provocato un incremento notevole delle domande; ne
abbiamo complessivamente 46, per un totale di 1400 posti letto, e
questo può portare ad un inversione di tendenza ed alla costruzione
di alberghi che effettivamente in questo periodo rappresentano
l'anello più debole dell'offerta turistica regionale. Siamo di
fronte ad una presenza di poco più di 18.000 posti letto
alberghieri, che per una struttura regionale come questa,
essenzialmente turistica, è notevolmente ridotta. Siamo convinti
che senza l'albergo non si può fare turismo; invece vediamo
crescere sempre di più l'edilizia residenziale e quella della
seconda casa, tanto che abbiamo già superato oggi i 170 mila posti
letto. Quindi questa legge va nella direzione di incentivare
l'aumento dei posti letto in albergo e questo primo sintomo delle
46 domande fa ben sperare che la legge porti a buoni risultati.
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.):
Siamo d'accordo sulla modifica alla
legge sui fondi di rotazione che viene proposta oggi, in
particolare segnaliamo come positivo il disposto dell'art. 2 dove
si vincola finalmente la destinazione d'uso dell'albergo per il
periodo di durata delle provvidenze regionali, impegnando i Comuni
a rispettare questo tipo di vincolo. Non è il caso di ripetere
l'importanza della struttura alberghiera per lo sviluppo del nostro
turismo, ed i danni, che ha provocato nella nostra Regione la
bocciatura da parte del Governo della legge regionale sul vincolo
alberghiero, stanno venendo a galla.
I dati che ha fornito l'Assessore al Turismo sono dati
significativi, tuttavia crediamo che di fronte a quella bocciatura
la Giunta regionale non abbia fatto del tutto il suo dovere,
soprattutto perché ha perso l'occasione di studiare anche la
possibilità di vincolare gli alberghi attraverso una normativa
urbanistica regionale.
Il cambiamento di destinazione è ancora permesso da troppi
strumenti urbanistici comunali, proprio perché manca un indirizzo
di tipo regionale. La fissazione a secondo delle zone, di aliquote
minime di edilizia alberghiera al di sotto delle quali non è
permessa alcuna trasformazione urbanistica di destinazione, è una
normativa che noi dobbiamo proporre come Regione se vogliamo fare
in modo che questo drenaggio di alberghi cessi.
Le politiche da seguire sono a nostro avviso due: la prima è
quella di incentivazione, e ben vengano questi tipi di
provvedimenti; la seconda però è anche quella di prevedere,
attraverso calibrati interventi urbanistici, la garanzia che ci
siano determinate aliquote di edilizia alberghiera; in mancanza
delle quali non è possibile costruire niente altro. Se non seguiamo
anche questa seconda strada il rischio è quello di avere, proprio
in virtù dei meccanismi della rendita speculativa, ancora una volta
privilegiato l'investimento più redditizio nel breve tempo, quello
speculativo della seconda casa, rispetto all'intervento più
produttivo per l'economia regionale, cioè l'investimento
alberghiero.
Siccome già in altre occasioni in quest'aula si
è
parlato
della necessità anche di utilizzare le norme urbanistiche per
favorire l'edilizia alberghiera, vorremmo conoscere a che punto
siamo con una legge urbanistica regionale, che predisponga questa
normativa e che la faccia applicare a tutti i Comuni.
Oggi siamo in presenza di Comuni che decidono secondo la propria
volontà e molte volte sono scarsamente orientati in questo senso.
Per cui chiediamo che questa Giunta regionale intervenga, prima che
sia troppo tardi, intendendo con ciò non solo la chiusura degli
alberghi ma anche il fatto che è difficile discutere serenamente di
una legge urbanistica che abbia quei concetti in campagna
elettorale, cioè nel momento in cui le spinte possono essere le più
diverse.
Vorrei chiedere rispetto a questo tema all'Assessore competente
cosa sta facendo la Giunta.
PRESIDENTE:
Ha chiesto di parlare il Consigliere Clusaz,
ne ha facoltà.
CLUSAZ - (U.V.):
In più di quanto ha detto il Consigliere
Tonino, direi che c'è ancora una terza via, ed è quella di non
bocciare dei progetti di edilizia alberghiera solo perché magari
non si fa una porta, o al contrario c'è una porta in più.
PRESIDENTE:
Ha chiesto di parlare il Vice Presidente
Faval, ne ha facoltà.
FAVAL - (U.V.):
Nous aussi, de l'Union Valdôtaine,
apprécions beaucoup ce que l'article 2 affirme, en obligeant
l'emploi de l'immeuble jusqu'à ce que l'emprunt ne soit pas rendu.
Il est spécifié aussi que, ce soit le Syndic à faire cela; à ce
sujet nous sommes de l'avis que nous devons l'aider à faire
respecter la loi. O'est à dire, je ne crois pas qu'il soit prévu
qu'on envoie la documentation au Syndic pour savoir combien de
temps l'emprunt peut durer; alors, pour que l'autorité puisse faire
son devoir, il est indispensable, lorsque toute la documentation
est prête, qu'on l'envoie directement au Syndic de la Commune
concernée, en lui rappelant l'art. 2 de cette loi.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Pollicini, ne ha facoltà.
POLLICINI - (D.P.):
Vorrei ricordare che l'art. 2 era un
impegno che era stato preso proprio in questa sede, quando abbiamo
potuto aumentare i fondi di rotazione, quindi modificare il tetto;
era l'occasione per vincolare e per non cadere più in quello che è
stato praticamente il rischio di vedere finanziato un albergo ad un
privato che poi, restituendo quanto aveva ricevuto come mutuo,
poteva trasformarlo in edilizia residenziale.
Chiaramente questa era un'occasione, d'altra parte l'accordo era
proprio quello di prevedere il vincolo e quindi non consentire la
trasformazione sino a quando non è stato estinto il mutuo nel tempo
normale, dopodiché sarà il Sindaco a decidere su eventuali proposte
di trasformazione.
Secondo punto, la bozza di legge urbanistica che è stata
consegnata in Giunta a dicembre e che adesso è all'esame della
Presidenza della Giunta, penso che possa venire in Consiglio in
tempi normali o comunque entro quei limiti cui faceva cenno il
Consigliere Tonino. In quella bozza è previsto uno strumento che
consente di evitare queste trasformazioni che oggi avvengono senza
nessun controllo.
Infine mi pare importante informare con una circolare i Sindaci
del contenuto dell'art. 2 in modo da non cadere nell'errore.
PRESIDENTE:
Ha chiesto di parlare il Consigliere Bordon,
ne ha facoltà.
BORDON - (D.C.):
Vorrei esprimere una mia piccola
perplessità. L'albergatore fa questo mutuo, supponiamo di durata
ventennale; dopo 6-8-10 anni, malgrado la conduzione e la buona
volontà, l'albergo non riesce ad andare avanti; cosa fa se non ha
ancora passato il periodo dei 10-15 anni? Non sono molto convinto
su questo vincolo, che mi sembra esagerato. Molti albergatori, che
hanno trasformato il loro albergo in hôtel-meublé, non l'hanno
fatto certo per divertimento, ma perché non trovavano più il
personale o perché magari la stessa conduzione lasciava a
desiderare. Se costringete un albergatore che abbia fatto un mutuo
per vent'anni, a questo vincolo, questi chiuderà l'albergo perché
hi può obbligarlo a condurre l'albergo se si trova in cattive
condizioni economiche e a subirne egualmente le passività?
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Pollicini, ne ha facoltà.
POLLICINI - (D.P.):
Il problema sollevato dal Consigliere
Bordon esiste, però ci sono due aspetti che mi portano a sostenere
il concetto del vincolo: primo, questi mutui vengono dati oggi al
tasso dell'8% di fronte ad un tasso corrente del 23,5% ca., quindi
si tratta di un grosso incentivo; secondo, la legge è chiara per
cui tutti coloro che potranno usufruire, sanno che esiste questo
vincolo. D'altra parte la proposta della nuova legge urbanistica
dovrebbe prevedere un premio in volumetria anche per gli edifici
alberghieri dallo 0,5 al raddoppio. Il che vuol dire che si ha il
premio proprio perché la destinazione è l'albergo. E' evidente che
se uno ha quel premio che raddoppia la volumetria dell'edificio
alberghiero, magari dopo due anni lo trasforma in condominio, non
vedo perché abbia avuto questo premio che ne raddoppia la
potenzialità. Non esiste una legge perfetta, questa ha voluto
vedere se c'era la possibilità di correggere una situazione che in
questi ultimi tempi ha penalizzato sempre più l'offerta turistica
regionale, riducendo la disponibilità ricettiva. La realtà è che
stiamo perdendo sempre più alberghi, senza i quali non si fa
turismo, mentre stanno aumentando a sproposito le seconde
residenze.
Quindi si tratta di porre un limite con un incentivo importante
ad un interesse vantaggioso come l'8%; chiaramente l'Ente pubblico
ha il dovere e l'interesse generale di salvaguardare la prospettiva
della sua massima industria, che è quella turistica.
PRESIDENTE:
Ha chiesto di parlare il Consigliere Bordon,
ne ha facoltà.
BORDON - (D.C.):
Per quanto riguarda gli alberghi che si
trasformano, vorrei far notare che tanti alberghi della Vallata di
Gressoney, non appena sono stati aperti certi insediamenti
industriali dove è stato assunto del personale femminile, non hanno
più trovato il personale. Le carenze sono nate già da lì, perché è
mancata la manodopera.
La mia preoccupazione è questa: se un domani un albergatore,
dovendo ristrutturare il suo albergo, venisse a fare un mutuo di
200-300 milioni con un vincolo di 20 anni; dopo magari 10 anni,
malgrado la sua buona volontà non riesce ad andare avanti, cosa fa?
Il mutuo lo deve pagare, e non si può pensare che con questo
sistema possa portare avanti un albergo in attività se le cose non
gli vanno bene. Allora la domanda che ci dobbiamo porre è proprio
questa: perché tutta questa gente trasforma gli alberghi? Perché
non ce la fa ad andare avanti. Mettiamo allora un limite a questo
vincolo della durata del mutuo.
PRESIDENTE:
Ha chiesto di parlare il Vice Presidente
Faval, ne ha facoltà.
FAVAL - (U.V.):
Je ne veux pas entrer en polémique avec
le Conseiller Bordon, mais je crois qu'il est indispensable qu'on
réfléchisse attentivement sur ce sujet. On a eu l'occasion de dire
ici au Conseil régional que malheureusement ment en Vallée d'Aoste
il n'existe pas encore une mentalité touristique, comme il est
démontré par ce petit exemple.
Un Messieur va dans un hôtel avec sa famille, mais pendant le
voyage il est obligé de s'arrêter, car sa voiture est en panne.
Dans le lieu où il se trouve - il s'agit d'une localité assez
connue en Vallée d'Aoste - il demande de pouvoir téléphoner dans un
hôtel, mais on ne le lui permet pas. Alors il cherche un taxi, qui
n'accepte pas de l'amener à destination. Enfin quelqu'un, qui est
arrivé sur la route, amène sa famille avec les bagages à l'hôtel,
tandis qu'il reste pour essayer de réparer sa voiture.
En ce qui concerne la question des hôtels qui sont transformés
en hôtels meublés, car on n'arrive plus à gérer l'hôtel, ce n'est
pas tout à fait comme ça. A Courmayeur, et même dans d'autres
endroits en Vallée d'Aoste, on transforme les hôtels en
hôtels-meublés car leur valeur est d'environs 4-5-6 millions le
mètre carré. C'est une rente parasitaire que le Conseil régional ne
doit pas faciliter. C'est pour cela que moi j'insiste sur la
validité de ce qui est affirmé dans l'article 2.
Pour la question du personnel, il y a dans la Vallée d'Aoste des
hôteliers sérieux, qui savent faire leur travail et qui travaillent
non seulement pendant deux mois, mais durant toute l'année; il y a
aussi d'autres hôteliers qui prétendent de travailler 3-4,
peut-être 5 mois pour vivre le restant de l'année. A mon avis, on
doit finalement croire dans l'activité du Tourisme en Vallée
d'Aoste; jusqu'ici on n'y a jamais cru. Elle a toujours été
considérée une activité secondaire par rapport à une activité
principale, par exemple l'Agriculture ou le Commerce, etc. Nous
devons donner du sérieux à cette activité et à cet égard je crois
que la ligne à suivre est justement celle-là.
D'ailleurs, les gens qui viendront à l'Administration régionale
demander de l'argent, doivent savoir auparavant quelles sont le
conditions auxquelles la Région a choisi ces fonds; il s'agit
d'emprunts au taux de 8% et cela est déjà un énorme avantage.
Donc, on doit savoir que cet argent est accordé à la condition
qu'on fasse de l'hôtellerie sérieuse chez nous, car nous ne voulons
pas augmenter les rentes parasitaires en Vallée d'Aoste.
PRESIDENTE:
Ha chiesto di parlare il Consigliere
Carlassare, ne ha facoltà.
CARLASSARE - (Dem. Prol. - Nuova Sin.):
Sono d'accordo su
gran parte delle cose che sono state dette dal Consigliere Faval,
in quanto il vero problema è non tanto la trasformazione degli
alberghi in hôtels meublés, dove viene dato un servizio solo
parziale, quanto la trasformazione degli stessi in condomini dove
il valore degli alloggi che sarà adesso 3 milioni, è arrivato anche
a 4 - 4,5 milioni.
Chiaramente se la resa dell'albergo deve essere correlata a
quella speculativa che viene fornita da una ristrutturazione che
consente di vendere gli alloggi a quel valore, non c'è nessun
paragone che tenga. Nessun albergo renderà mai quanto può rendere
un'operazione speculativa immobiliare. Però ritengo che sia preciso
dovere di questo Consiglio di impedire che in Valle d'Aosta si
generalizzino quelle che sono situazioni presenti in alcune
località, dove l'elemento essenziale è proprio la speculazione
immobiliare. In effetti ci troviamo di fronte ad un flusso
turistico che il più delle volte non è finalizzato a rilanciare
l'industria "Turismo", bensì la speculazione immobiliare. Questa è
una stortura, a vantaggio di pochi, che finisce con il danneggiare
nel lungo periodo la Comunità, perché in effetti a seguito di
questo fenomeno riscontriamo il disinteresse a iniziare una seria
opera promozionale nel settore turistico in Valle. Intendo dire che
gli albergatori e gli operatori turistici in genere devono cambiare
mentalità, perché se finora è stato possibile vendere l'immagine
del Monte Bianco o del Cervino, d'ora in poi sarà necessario
accompagnare a questa situazione di privilegio che abbiamo, tutta
una serie di attività che consentano di abbattere i costi; questo
potrà essere fatto attraverso un paio di operazioni che consentano
di allungare la stagione turistica, magari con un turismo di tipo
alternativo che non sia né quello estivo né quello invernale,
oppure attraverso l'approntamento di un flusso turistico legato a
congressi, iniziative, che richiamino grossi gruppi di persone.
Inoltre è necessario avviare la costruzione di tutta una serie di
iniziative collaterali al turismo in senso stretto, che consentano
di avere una serie di attrattive nel senso serio del termine, al di
là della possibilità di fare dello sci o di avere delle belle viste
panoramiche.
In tal senso penso sia corretto approvare questa legge, che
tende ad evitare quel fenomeno che possiamo constatare si sta
generalizzando ed in alcuni casi ha assunto dimensioni colossali,
dove l'attività turistica è un'attività secondaria perché vista
solo come possibilità di effettuare delle operazioni di carattere
speculativo.
PRESIDENTE:
Ha chiesto di parlare il Consigliere Bordon,
ne ha facoltà.
BORDON - (D.C.):
Ogni tanto, dopo lunghe pause di
silenzio, mi intestardisco su una determinata cosa, quindi vi
chiedo scusa ma sarò brevissimo.
Al mio giovane amico, Consigliere Faval, auguro di azzeccare in
pieno queste sue previsioni, che purtroppo non sono le mie.
Innanzitutto non voglio che generalizzi quando dice che non abbiamo
una mentalità alberghiera: lo abbiamo sempre detto questo. Ma non
dobbiamo dimenticare la cortesia del valdostano; se volessi
insistere farei della demagogia e non è il caso. Dico solo che con
questa norma dell'art. 2, sulla quale mi asterrò, non raggiungiamo
certo lo scopo che vogliamo, perché se c'era ancora qualcuno che
voleva strutturare l'albergo venendo a prendere i denari a basso
tasso di interesse come in tutti gli altri mutui che vengono dati,
indubbiamente questo signore mediterà sul fatto di dover tenere
l'albergo aperto per vent'anni. Ed anche se decide di fare il
mutuo, quando si troverà in condizione di non potere più andare
avanti, lo chiuderà e non c'è legge che può costringerlo a non
farlo. Avendo voglia di ristrutturare l'albergo con questa clausola
che lo spaventerà certo, non farà più il mutuo e lo venderà ancora
prima, per fare degli alloggi. Mi auguro di sbagliarmi, ma vi dico
che in futuro accadrà questo.
PRESIDENTE:
Ha chiesto di parlare il Consigliere Voyat,
ne ha facoltà.
VOYAT - (U.V.):
E' da più di un anno e mezzo che
discutiamo con l'Assessore Pollicini sul vincolo e noi dell'Union
Valdôtaine siamo convinti che ci deve essere, non solo in vista
dell'alberghetto che va male e che domani potrebbe essere
ristrutturato con altra destinazione, ma soprattutto per
l'andamento del mercato edilizio, perché oggi ci sono delle zone in
cui conviene ristrutturare l'albergo, venderlo come mini alloggi e
poi far chiedere alla moglie, al figlio o al fratello un altro
mutuo alla Regione. Succede anche questo. Sarei piuttosto
favorevole, e ne avevo già parlato con l'Assessore, a vincolare per
40 o anche 50 anni la destinazione di un edificio ad una certa
attività, dando un premio di volumetria. Si sa allora che quella è
praticamente un'azienda, e se ci sono delle difficoltà in queste
aziende oggi in Valle purtroppo non sempre è per carenza di
personale. Conosco gente che ha fatto la scuola alberghiera, che
non fa più il cuoco o il cameriere perché è stufa di lavorare solo
6 Mesi all'anno, e poi magari tre mesi a Courmayeur ed altri tre a
Gressoney; è gente che vuol fare il cuoco o il cameriere per almeno
11 mesi all'anno. A questo punto viene fuori un altro discorso. Là
dove ci saranno, sorge la necessità per gli alberghi di restare
aperti dieci o undici mesi all'anno, in tal caso dovranno stare più
bassi con i prezzi per avere gente che almeno paghi le spese.
Tenendo aperto solo sei mesi di punta, è chiaro che in questo
periodo devono guadagnare di più perché devono pur vivere durante
il periodo di chiusura.
Un'ulteriore problema: mi è successo nel mese di maggio a Pila,
in Comune di Gressan, di non riuscire a bere un caffè con tutti i
bar e alberghi che ci sono. Allora se vogliamo fare del turismo,
evidentemente con gli aiuti della Regione, con i diritti che si
hanno, si devono pur sempre avere dei doveri oltre che verso i
turisti anche nei confronti della popolazione locale, che a volte
ha bisogno di lavorare per almeno 11 mesi all'anno.
PRESIDENTE:
Ha chiesto di parlare il Consigliere Nebbia,
ne ha facoltà.
NEBBIA - (P.S.I.):
Questa discussione sarebbe stata più
utile averla fatta in Commissione, perché gli interventi in
Consiglio sono piuttosto dispersivi. Purtroppo questo non è potuto
avvenire, anzi non trovo allegato nel disegno di legge il parere
che mi sembra fosse stato dato da parte della Commissione Affari
Generali. Comunque vorrei fare solo alcune valutazioni e
precisazioni, perché qui stiamo parlando di alberghi in senso
estensivo, cioè sono alberghi anche i meublés e dovrebbero essere
alberghi anche altre attrezzature turistiche (quelle che stanno
progettando a Prè-Saint-Didier) che in Valle d'Aosta non sono state
ancora classificate. Sappiamo che in molte Regioni d'Italia è stata
fatta una classificazione delle attrezzature turistiche, ricettive,
mentre qui in Valle non ancora, per cui ci troviamo di fronte ai
cosiddetti "résidences" e non capiamo cosa sono o potrebbero
essere. Quindi questi interventi credo dovrebbero essere estesi a
tutte le attrezzature ricettive classificate, in tal modo alcune
opinioni espresse potrebbero anche essere modificate.
Direi che si deve incentivare di più l'attrezzatura alberghiera
non dotata di ristorante piuttosto che l'altra che ne è invece
fornita, cioè l'albergo classico che ha costi elevatissimi ed è
destinato ad una clientela d'elite. Ci troviamo di fronte a dei
prezzi diversissimi; nelle vallate laterali con 20-25 mila lire c'è
la pensione giornaliera, se andiamo invece nei centri maggiori, non
riusciamo mai a scendere sotto le 50 mila lire. Sarebbe necessario
in questo senso operare verso una maggiore omogeneità di
trattamento e anche di servizi.
Poi si dovrebbe - è stato già accennato dall'Assessore -
incentivare l'attrezzatura alberghiera o para-alberghiera non solo
con premi di volumetria, ma anche con dotazioni superiori, nel
senso di prevedere gli alloggi per il personale. Sappiamo tutti che
il problema del personale, che molto spesso è saltuario, è
abbastanza pesante. C'è il problema della ricettività dello stesso,
il poterlo ospitare in condizioni normali e non in locali di
sott'ordine, quindi sarebbe opportuno che ci fosse la possibilità
da parte degli albergatori di dotarsi di camere per il personale
che non siano onerose, se non per la costruzione.
Per quanto riguarda i mutui ed il famoso art. 2 di cui molti
hanno parlato, farei rilevare che anche se la li cifra è stata
elevata a 700 milioni, per certi tipi di impianto questa cifra è
insufficiente. Ad esempio su un investimento di 2 miliardi - per un
albergo di 80 letti - rappresenta il 35% della spesa, il restante
65% deve essere fornito dal capitale dell'impresa oppure mediante
mutui a tasso normale. E questo non rappresenta un incentivo
sufficientemente importante. Fatte queste considerazioni, per poter
meglio valutare l'argomento contenuto nell'articolo 2, bisognerebbe
dire che la Commissione che valuta i progetti dei nuovi impianti
alberghieri deve fare attenzione anche alla redditività
dell'albergo, perché se viene realizzato un albergo che poi non
rende - ricordiamo one un mutuo di 700 milioni all'8% vuol dire 54
milioni l'anno - non può esserci neanche la restituzione degli
interessi e del capitale. Se poi viene chiuso, anche il fatto di
porlo sul mercato non può rendere certo molto, in quanto ipotecato
da parte della Banca che ha a suo favore l'ipoteca.
Quindi credo che in linea di massima l'art. 2 possa andare bene,
però dovrebbe essere affinato tenendo conto che il mutuo copre solo
una parte della spesa, quindi dovrebbe essere vincolata quella
quota di edificio coperto da quel mutuo, non tutto l'edificio.
Poiché c'è una diversità di oasi che non sempre possono essere
ricondotti al caso generale, direi che la formulazione è forse un
po' troppo lapidaria e generica.
Detto questo, e ritenendo che il problema alberghiero non possa
essere discusso esclusivamente in questa sede, siamo del parere che
così com'è stata formulata, con i dubbi e le riserve esposte, la
legge possa essere approvata.
PRESIDENTE:
Passiamo all'esame dell'articolato.
Do lettura dell'art. 1.
Art. 1
L'art. 7, 2° comma, punto 1°), della legge regionale
8.10.1973, n. 33, e successive modificazioni, è sostituito dal
seguente:
"1) per i casi di cui ai nn. 2,2,4 del precedente
comma:
- fino ad un massimo del 60% della spesa riconosciuta
ammissibile, per i primi 300 milioni di spesa;
- fino ad un massimo del 40% della spesa riconosciuta
ammissibile, per la parte di spesa eccedente i 300
milioni".
PRESIDENTE:
Metto in approvazione l'articolo 1 testè
letto.
ESITO DELLA VOTAZIONE
Presenti: 26
Votanti: 25
Astenuti: 1 (Bordon)
Favorevoli: 25
Il Consiglio approva
PRESIDENTE:
Do lettura dell'art. 2.
Art. 2
All'art. 22 della legge regionale 8.10.1973, n. 33, e
successive modificazioni, è aggiunto il seguente comma:
"Le norme di cui ai precedenti commi 3° e 4° non si applicano
alle attrezzature turistico-ricettive beneficiarie delle
provvidenze di cui al capo II della presente legge, le quali
restano vincolate alla loro destinazione per un periodo uguale alla
durata originaria del mutuo; durante tale periodo il Sindaco non
può autorizzare un diverso utilizzo dei fabbricati
interessati".
PRESIDENTE:
Metto in approvazione l'articolo 2 testè
letto.
ESITO DELLA VOTAZIONE
Presenti: 26
Votanti: 25
Astenuti: 1 (Bordon)
Favorevoli: 25
Il Consiglio approva
PRESIDENTE:
Do lettura dell'art. 3.
Art. 3
La presente legge è dichiarata urgente ai sensi del terzo
comma dell'articolo 31 dello Statuto Speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Autonoma Valle d'Aosta.
PRESIDENTE:
Metto in approvazione l'articolo 3 testè
letto.
ESITO DELLA VOTAZIONE
Presenti: 26
Votanti: 25
Maggioranza: 18
Astenuti: 1(Bordon)
Favorevoli: 25
Il Consiglio approva
PRESIDENTE:
Metto in approvazione la legge nel suo
complesso per votazione segreta.
VOTAZIONE A SCRUTINIO SEGRETO
ESITO DELLA VOTAZIONE
Presenti: 26
Votanti: 25
Astenuti: 1 (Bordon)
Favorevoli: 24
Contrari: 1
Il Consiglio approva
