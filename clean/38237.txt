Classificazione
INFORMAZIONE
SPORT E TEMPO LIBERO
TURISMO E INDUSTRIA ALBERGHIERA



Oggetto del Consiglio n. 1810 del 24 febbraio 2016 - Resoconto
OGGETTO N. 1810/XIV - Interrogazione: "Realizzazione di
azioni comunicative relative al buon innevamento della Valle
d'Aosta".
Follien (Presidente) -
Punto 15 dell'ordine del giorno.
Per la risposta, la parola all'Assessore Marguerettaz.
Marguerettaz (UV) -
Grazie.
Per sostenere l'offerta turistica legata agli sport invernali,
in considerazione delle condizioni di innevamento che in Valle
d'Aosta sono favorevoli rispetto a quelle rilevabili in gran parte
delle stazioni sciistiche di altre regioni, la comunicazione
on
line
dell'Assessorato è stata incentrata proprio sulla presenza
di neve in Valle d'Aosta. Il primo strumento di comunicazione on
line attivato è stato naturalmente il sito turistico, la pagina di
accoglienza del sito ha dato e sta dando ampia visibilità alla
neve, sia a livello di comunicazione emozionale tramite la
selezione delle immagini principali della
home page
, sia a
livello informativo, dando risalto tra i temi in evidenza
all'offerta delle stazioni sciistiche e agli aggiornamenti sullo
stato di innevamento delle piste e sull'apertura degli impianti,
completate dalla galleria di
webcam
che mostrano lo stato di
innevamento delle piste nelle stazioni sciistiche della Valle
d'Aosta. Non a caso, la pagina delle webcam e le pagine del
bollettino neve delle piste di sci alpino e nordico sono tra le
prime quattro pagine più visualizzate dal sito regionale; con
riferimento alle ultime due settimane, hanno avuto un totale di 168
mila visualizzazioni, questo dal 1 al 15 febbraio.
Altrettanto importante è stata la comunicazione in chiave
social
condotta tramite la pagina
Facebook
del
turismo in Valle d'Aosta. Ad esempio, la condivisione in diretta di
fotografie scattate in diverse località della Valle durante le
ultime nevicate ha stimolato nei
fan
della pagina un
coinvolgimento straordinario che ha determinato sui
social
network
un effetto moltiplicatore del passaparola virtuale. In
particolare, due foto pubblicate durante la nevicata della notte
del 9 febbraio scorso hanno ottenuto complessivamente 2197
condivisioni e quasi 9500 mi-piace, raggiungendo a costo zero più
di 377 mila visualizzazioni. Dopodiché abbiamo come
Office
,
in collaborazione con l'AVIF, una
newsletter
dedicata al
tema neve che è stata inviata a 50 mila iscritti italiani e
stranieri. C'è uno specifico
box
all'interno del "Vivere la
Valle" pasquale sulla neve in Valle d'Aosta.
Dopodiché vi sono tutta una serie di azioni che io non so se
sono state viste da tutti, ma cerco di andare in ordine. Ovviamente
alcune non sono esattamente azioni promozionali, ma su tutti i
giornali, su tutti i telegiornali, a partire dal TG1 delle 20.00,
in quei giorni si riportava "l'unica regione in Italia con la neve
è la Valle d'Aosta", "Valle d'Aosta: a Courmayeur un sacco di
neve". Credetemi, dal punto di vista promozionale sono le azioni
più efficaci. Quando parliamo del TG1, così come del TG5, parliamo
di 4-5 milioni di telespettatori. Dopodiché noi ovviamente abbiamo
avuto la fortuna di avere la Coppa del Mondo di La Thuile e,
rispetto a questo, non vi sarà sfuggita un'azione mirata fatta da
una
partnership
con il giornale
La Stampa
che in modo
costante ha parlato della nostra offerta neve, sia per la sua
attività poiché era
media partner
, così come per l'offerta
sciistica. Non credo vi sarà sfuggita una doppia pagina su
Il
Corriere della Sera
, quindi due pagine complete sulle edizioni
nazionali, dove si parlava dell'offerta neve: c'era l'argomento
Skyway, ma si parlava dell'offerta neve con tutte le attività
conseguenti, ivi compresa quella della sicurezza. Non credo vi sarà
sfuggito, magari durante gli spostamenti in automobile vi sarà
accaduto di trovarvi su radio specifiche, parlo di Radio Monte
Carlo, di Radio Number One, di Radio Kiss Kiss e di Radio 105, che
sono media partner con tutte le società degli impianti a fune, che
continuamente hanno detto che in Valle d'Aosta c'è un sacco di
neve, ovviamente dicendolo sia negli spot, sia nell'ambito delle
trasmissioni. Non vi sarà sfuggita anche tutta una serie di
trasmissioni televisive fatte; adesso parliamo delle riprese,
nell'ambito proprio delle grandi nevicate, parliamo di
Easy
Driver
, parliamo di
Linea bianca
, sono trasmissioni che
fanno audience, degli share da un milione e mezzo a due di
telespettatori. Questo per dire che è sicuramente un obiettivo ed è
sicuramente un'attività che è stata fatta. Dopodiché si può sempre
fare di più, ma riteniamo che da un certo punto di vista la
presenza mediatica della Valle d'Aosta, facendo le dovute
proporzioni, perché a volte qualcuno si lascia prendere la mano e
fa dei paragoni con il Trentino o con il Sudtirolo non considerando
che, a seconda degli indicatori, siamo nella migliore delle ipotesi
un quinto, ma se prendiamo altri indicatori siamo un decimo di
queste province. Quindi per uno spot Valle d'Aosta, per mantenere
le proporzioni, ce ne sono dieci dall'altra parte; ovviamente poi
c'è confusione tra Trento e Bolzano, quindi addirittura sommiamo.
Da questo punto di vista, direi che la comunicazione è stata
importante.
Vengo anche a fare delle riflessioni. Si dice che le presenze a
Carnevale non è che siano state ottime. Ovviamente, andando su una
comunicazione social, perché è quella che gradiscono ormai i
turisti, sappiamo benissimo che sui social così come su Internet ci
sono le previsioni del tempo, e quindi sapevano benissimo che la
settimana di Carnevale si presentava previsioni non particolarmente
buone, pertanto il livello di prenotazione è stato probabilmente al
di sotto delle aspettative, buono, ma un po' al di sotto delle
aspettative. In prospettiva, ad oggi abbiamo un buon innevamento e
le prenotazioni sono buone. Non voglio mettere esattamente in linea
la promozione con le prenotazioni, tutto serve, ma non è così
matematico che una promozione si traduca in prenotazioni. Cercando
di dare una risposta, noi riteniamo che l'azione fatta con le
risorse a disposizione sia stata particolarmente efficace.
Presidente
-
Per la replica, la parola alla
Consigliera Morelli.
Morelli (ALPE) -
Merci Président.
Tra le tante cose che non ci sfuggono, Assessore, c'è anche la
sua palese soddisfazione, che però sfortunatamente dobbiamo
rilevare non è proprio condivisa da tutti, perché ci pare che da
parte dei rappresentanti di associazioni - che crediamo possano
dire la loro, poiché si occupano del ricettivo e che si occupano di
impianti a fune - la soddisfazione non sia proprio al massimo. La
critica che viene rivolta - costruttiva, perché poi le critiche
hanno anche l'intento di essere costruttive - è che la Valle
d'Aosta dall'inizio di gennaio ha un buon innevamento su quasi
tutto il territorio, sfortunatamente sappiamo che ci sono valli che
sono state penalizzate quest'anno, ma su quasi tutto il territorio
c'è un buon innevamento, però al di fuori lo si sa molto poco. È
evidente che c'è un tipo di promozione ragionata, di più ampio
respiro, che va programmata in un certo modo, e poi c'è un tipo di
promozione che deve essere puntuale, frizzante, rapida soprattutto,
ed è quella che sfrutta in particolare le tecnologie, i
social
network
. Probabilmente è questa che va rinforzata, e andava
fatto forse da subito, perché la nevicata del 9 febbraio era già
durante la settimana di Carnevale, quindi andava fatto già a
gennaio, da subito, da dopo le feste di Natale. Noi avevamo la
neve, l'Alto Adige non aveva un briciolo di neve e, al contrario,
loro sono riusciti a fare la promozione sul fatto che non avevano
la neve, che c'erano le città piene di smog, e quindi invitavano i
turisti ad andare a respirare l'aria buona da loro senza la neve.
Poi, come dice lei, è evidente che le nostre dimensioni sono un
quinto rispetto alle loro, quindi è tutto proporzionato, però
perdere delle settimane di affluenza turistica su una stagione
invernale che dura tre mesi incide, pesa per le aziende ricettive e
pesa per le società degli impianti. E quindi, Assessore, noi
riteniamo che questo vada fatto in modo più performante, in modo
più rapido.
Abbiamo avuto la Coppa del Mondo. Certamente una grande vetrina,
dobbiamo complimentarci tutti con il Comune di La Thuile, con
l'organizzazione che è stata veramente e unanimemente riconosciuta
come esemplare, con qualche criticità, ma che sicuramente verrà
superata nelle prossime edizioni. Servirà ancora questa, servirà
per Pasqua, per gli anni prossimi, ma ormai ciò che è andato è
andato.
Dicevo, è stato un danno per il settore ricettivo ed è stato un
danno per le società degli impianti. Abbiamo avuto modo, di
recente, di audire in commissione proprio i rappresentanti delle
società degli impianti i quali ci hanno ricordato che la
sostenibilità delle stazioni sciistiche valdostane è data in misura
limitata dai turisti che alloggiano nelle strutture ricettive
valdostane, ma è data in più larga misura dagli sciatori della
giornata, dagli sciatori delle regioni limitrofe che vanno
sollecitati, invitati e stimolati in modo performante, perché il
messaggio che è circolato è stato che quest'anno nelle Alpi non
c'era neve e la Valle d'Aosta non è riuscita a bucare lo schermo e
a far sapere che qui, invece, la neve c'era.
Lei ci ha citato dei dati, il 9 febbraio 377 mila contatti, ma
il 9 febbraio era già avanti nella stagione; quanto a questi,
evidentemente i bilanci si fanno sempre a fine stagione, e li
vedremo, Assessore. Chiudo rapidamente e semplicemente con una
conclusione: che ancora una volta dobbiamo constatare come la
mancanza di un'unica struttura di promozione ci penalizzi.
