Classificazione
AGRICOLTURA


Resoconto integrale del dibattito dell'aula
Oggetto del Consiglio n. 1494 del 26 luglio 2000 - Resoconto
OGGETTO N. 1494/XI Approvazione della deroga di cui al comma
2 dell’articolo 21 della legge regionale 6 luglio
1984, n. 30 e successive modificazioni, per la concessione di
provvidenze a favore del Sig. Ivo Isidoro Viérin di Avise, titolare
di azienda agricola avente sede in Gressan, comprensorio già
servito da struttura cooperativistica regionale, per realizzazione
di una cella frigo a servizio di azienda principale.
Deliberazione Il Consiglio
Preso atto che l’Azienda agricola Ivo Isidoro
Viérin di Gressan operante nel settore agricolo ha presentato una
richiesta tendente ad ottenere le provvidenze regionali previste
dalla legge regionale 6 luglio 1984, n. 30 e successive
modificazioni, per la realizzazione di una cella frigo nei locali
dell'azienda principale, per la conservazione della frutta;
Atteso che tale azienda sorge nel comprensorio servito da
struttura regionale gestita da cooperativa agricola operante nel
settore frutticolo, e precisamente la "Cofruits" di
Saint-Pierre;
Considerato che il comma 2 dell’articolo 21 della
legge regionale 6 luglio 1984, n. 30 e successive modificazioni,
così come sostituito dall’articolo 7 della legge
regionale 13 giugno 1991, n. 19, prevede che nelle zone interessate
dagli impianti e dalle attrezzature destinate alla raccolta,
trasformazione, lavorazione, conservazione, commercializzazione e
vendita di prodotti agricoli e zootecnici, non possono essere
concesse provvidenze, per gli stessi scopi, alle aziende ricadenti
nel comprensorio servito dalle strutture collettive, salvo deroghe
approvate dal Consiglio regionale;
Preso atto che il Servizio produzioni agricole e riordino
fondiario dell’Assessorato agricoltura e risorse
naturali ha ritenuto l’intervento previsto
dall’azienda, razionale al dimensionamento e
conforme ai criteri - approvati con deliberazione della Giunta
regionale n. 259 del 7 febbraio 2000 - concernenti
l’istruttoria delle richieste di finanziamenti per
la realizzazione di fabbricati rurali;
Preso atto inoltre che la sopracitata azienda non conferisce i
propri prodotti alla cooperativa sopraricordata e che, pertanto, la
stessa necessita di adeguate strutture per la conservazione dei
propri prodotti frutticoli;
Richiamata la deliberazione della Giunta regionale n. 25 in data
13 gennaio 2000 concernente l’approvazione del
bilancio di gestione per l’anno 2000 e per il
triennio 2000/2002, con attribuzione alle strutture dirigenziali di
quote di bilancio e degli obiettivi gestionali correlati e di
disposizioni applicative;
Visto l’obiettivo n. 152102 –
Interventi finalizzati al miglioramento e
all’efficienza delle strutture agricole e al
riordino fondiario;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto al controllo;
Visto il parere favorevole rilasciato, dal capo del servizio
produzioni agricole e riordino fondiario
dell’Assessorato dell’agricoltura e
risorse naturali, ai sensi del combinato disposto degli articoli
13, comma 1, lettera e) e 59, comma 2, della legge regionale 23
ottobre 1995, n. 45, sulla legittimità della presente
deliberazione;
Delibera
1) di approvare la deroga, ai sensi del comma 2
dell’articolo 21 della legge regionale 6 luglio
1984, n. 30 e successive modificazioni, così come sostituito
dall’articolo 7 della legge regionale 13 giugno
1991, n. 19, per la concessione delle provvidenze previste
dall’articolo 6 della legge regionale in questione a
favore del Signor Ivo Isidoro Viérin di Avise titolare di azienda
agricola avente sede in Gressan, comprensorio già servito da
struttura cooperativistica regionale, per la realizzazione di una
cella frigo per la conservazione della frutta nei locali
dell'azienda principale;
2) di dare atto che alla determinazione della spesa ammissibile,
all’azienda agricola sopraccitata, alla concessione
della relativa provvidenza, nonché all’impegno della
spesa provvederà la Giunta regionale con successivo provvedimento
deliberativo.
Président
La parole au Conseiller Frassy.
Frassy (FI)
Essendo questa una deroga che deve essere
approvata dal Consiglio regionale, vorremmo sapere se su questa
materia ci sono state perlomeno in questa legislatura altre deroghe
e soprattutto su quale tipo di considerazioni si fondi questa
deroga. Qui viene richiamata una deliberazione della Giunta
regionale ma, considerato che la deroga la deve dare il Consiglio
regionale, al di là dell'affermazione generica che effettua il
Servizio produzioni agricole il quale dice:
"La delibera riporta
che l'intervento è ritenuto razionale"
, essendo peraltro una
deroga a una norma di legge regionale, vorremmo capire in quale
contesto si sviluppa.
Président
La parole à l'Assesseur à l'agriculture et aux
ressources naturelles, Perrin.
Perrin (UV)
Si tratta di una deroga già utilizzata in
precedenza e nel caso specifico si tratta di un'azienda agricola,
fra l'altro che ha già usufruito di questa deroga per una serie di
strutture a servizio dell'azienda.
Infatti qui si tratta di un'integrazione delle strutture, la
realizzazione di una cella frigo per la conservazione della frutta
essendo questa un'azienda frutticola che opera sul territorio di
Gressan e il territorio di Gressan è compreso nel comprensorio
servito dalla Cofruits. Ecco perché è richiesta questa deroga.
Président
La parole au Conseiller Frassy pour deuxième
intervention.
Frassy (FI)
Per annunciare l'astensione del nostro gruppo
su questo provvedimento anche perché l'Assessore Perrin non ci ha
spiegato i motivi della deroga. Ci ha solo detto che aveva già
beneficiato di altre deroghe, che il territorio è servito, ma è
scritto in delibera, dalla deliberativa Cofruits e che, essendo il
territorio servito dalla Cooperativa Cofruits, è necessaria la
deroga.
Che sia necessaria la deroga lo abbiamo capito perché lo dice
l'articolo citato della legge, ma i presupposti su cui si fonda la
deroga mi auguro che non siano il divieto previsto dall'articolo 21
perché sarebbe pleonastica come giustificazione affermare che il
Consiglio regionale deve disporre una deroga perché la legge non
consente di operare in quella direzione.
Mi auguro che ci siano dei motivi più sostanziali, però i motivi
sostanziali l'Assessore non ce li ha illustrati.
Président
Si personne ne demande la parole, je soumets au
vote la délibération:
Conseillers présents: 27
Votants: 22
Pour: 22
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
