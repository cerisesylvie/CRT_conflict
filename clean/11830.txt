Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2664 del 25 ottobre 1991 - Resoconto
OGGETTO N. 2664/IX Concessione di un contributo di lire
579.969.000 all'Amministrazione comunale di Aosta per l'acquisto di
immobili da destinare all'ampliamento dell'area sportiva
"Tzamberlet", ai sensi della legge regionale 27 giugno 1986, n. 27
- Approvazione ed impegno di spesa.
Presidente
Do lettura del testo della
delibera:
Deliberazione Il Consiglio
Premesso che la legge regionale 27 giugno 1986, n. 27 ha
previsto l'intervento finanziario da parte della Regione, fino al
massimo del 90per cento, a favore dei Comuni per la creazione di un
patrimonio immobiliare comunale;
Atteso che l'Amministrazione comunale di AOSTA ha presentato
richiesta per accedere ai relativi finanziamenti per l'acquisto di
immobili di proprietà della Ditta PASCAL Albino, contraddistinti al
Catasto Terreni del Comune censuario di Aosta al fg. 32 mappali
33-34-36-69-70-71-96, per complessivi mq 9.914, da destinare
all'ampliamento dell'area sportiva "Tzamberlet";
Considerato che l'acquisto in questione comporta una spesa
complessiva di lire 644.410.000=;
Visto il parere del competente Assessorato del Turismo, sport e
beni culturali;
Dato atto che l'acquisizione dei terreni è inserita nella
relazione previsionale e programmatica del Comune;
Considerato che si rende opportuno procedere all'erogazione in
due parti del contributo ammissibile, un primo acconto nel 1991 e
il saldo nel 1992 al fine di permettere, da una parte,
all'Amministrazione comunale richiedente di tenere fede agli
impegni assunti con i proprietari degli immobili e, dall'altra, di
consentire il perfezionamento di altre pratiche di finanziamento
già istruite;
delibera
1) di stabilire in lire 579.969.000=
(cinquecentosettantanovemilioninovecentosessantanovemila) il
contributo da concedere all'Amministrazione comunale di AOSTA per
l'acquisto degli immobili di proprietà della Ditta PASCAL Albino,
contraddistinti al Catasto Terreni del Comune censuario di Aosta,
al fg. 32 mappali 33-34-36-69-70-71-96, per complessivi mq 9.914,
da destinare all'ampliamento dell'area sportiva "Tzamberlet";
2) di approvare la concessione di un primo acconto di lire
230.000.000= (duecentotrentamilioni), a carico del bilancio di
previsione della Regione per l'anno 1991, e di rinviare
l'approvazione della differenza, pari a lire 349.969.000=
(trecentoquarantavemilioninovecentosessantanovemila), che graverà
sul bilancio della Regione per l'anno 1992;
3) di impegnare la spesa di lire 230.000.000=
(duecentotrentamilioni) finanziandola con imputazione al capitolo
20620 del bilancio preventivo della Regione per l'anno 1991
("Contributi ai Comuni per la costituzione di un patrimonio
comunale immobiliare") che presenta la necessaria
disponibilità;
4) di delegare la Giunta regionale all'adozione degli atti
amministrativi di impegno e liquidazione della somma di lire
349.969.000= (trecentoquarantamilioninovecentosessantanovemila)
risultante dalla differenza tra l'intero contributo di lire
579.969.000=
(cinquecentoset-tantanovemilioninovecentosessantanovemila) e
l'acconto di lire 230.000.000= (duecentotrentamilioni);
5) di disporre che la somma di cui al punto 3 venga liquidata ai
sensi dell'articolo 58 della legge regionale 27 dicembre 1989, n.
90, a cura della Presidenza della Giunta regionale alla
stipulazione di regolare atto notarile di compravendita, nel
rispetto delle condizioni generali di acquisto risultanti dalla
domanda di contributo.
Presidente
Dobbiamo terminare l'oggetto n. 45. Ha
chiesto di parlare il Vicepresidente Bich, ne ha facoltà.
Bich (Ind)
Ho visto la pratica che cortesemente il
Presidente della Giunta mi ha fatto avere con le valutazioni fatte
dall'ufficio. A parte che le valutazioni sono state fatte
quattro-cinque anni fa - erano un terzo di quelle... però non entro
nel merito - correttezza vorrebbe, da parte dell'ente pubblico
territoriale, in questo caso il comune di Aosta, che per
l'edificazione di opere di pubblica utilità, come in questo caso,
per attrezzature e impianti sportivi in genere, si procedesse con
il sistema dell'occupazione, quello previsto dalla legge, quindi
non richiamando la legge 27.
Questo è l'iter non facoltativo, ma obbligatorio, quindi a mio
avviso l'iter da seguire sarebbe questo, e comunque non
danneggerebbe i proprietari dei terreni, perché la stima viene
fatta in base anche alle commissioni censuarie, relative
all'acquisizione dei terreni per pubblica utilità, quindi ci
sarebbe una stima la più oggettiva possibile.
Presidente
Ha chiesto di parlare il Consigliere
Rollandin, ne ha facoltà.
Rollandin (UV)
Les exigences concernant la zone de
Tzamberlet sont connues; il y a là un retard pour ce qui est de la
réalisation de certaines infrastructures.
Avec ces neuf-mille mètres on ne résout pas le problème selon le
plan qui avait été présenté, si j'ai bien compris, car on va
acheter une partie des terrains.
Si on veut réaliser au moins en grande partie le plan qui avait
été rappelé de la part de l'Assesseur il y a quelque temps, je
voudrais aussi rappeler un aspect, c'est à dire qu'il y avait eu
des pourparlers entre commune d'Aoste et Administration régionale,
et, au-delà de l'achat ou mieux encore de la possibilité d'avoir la
propriété des terrains, je dois avouer qu'il y avait eu la
proposition de prévoir une règle qui soit la même pour obtenir
l'ensemble des terrains; mais si on veut, dans certaines
situations, prévoir un achat pour les autres terrains qu'est-ce
qu'on va faire? Ici la situation n'est pas résolue, voilà la
question que je pose.
Avant tout il fallait décider, et il y avait même un engagement
de la commune d'Aoste et d'une commission, afin de savoir si par la
suite, face à une propriété des terrains - dans ce cas de la
commune d'Aoste, car on va allouer à la commune d'Aoste,
propriétaire des terrains, une contribution - qui construira les
infrastructures et qui ira gérer les infrastructures: c'était
celui-ci le thème qui devait être résolu.
Avec cette contribution je crois qu'aucun des problèmes a été
résolu: on a acheté une partie des terrains qui n'est pas
suffisante pour faire les infrastructures prévues par le plan
Siniscalco, par conséquent ce serait bien de savoir à quel point
est l'ensemble des requêtes présentées à son temps, pour mieux
comprendre quelle sera la méthode de travail pour arriver à la fin
de ces travaux.
Presidente
Ha chiesto di parlare il Presidente
della Giunta, ne ha facoltà.
Bondaz (DC)
Pensavo di essere stato chiaro, ma ho
avuto la sensazione di non essere stato capito o quanto meno di non
aver detto bene le cose.
Questa è sicuramente una parte dei terreni che sono necessari
per andare a definire l'area sportiva della città di Aosta. E'
chiaro che questi novemila metri quadrati non sono sufficienti, è
la prima parte di quello che andremo a fare attraverso il comune;
nella relazione svolta precedentemente ho detto che prima della
fine dell'anno una buona parte di queste aree verranno acquisite
direttamente dall'Amministrazione regionale, attraverso i fondi
ancora presenti nei capitoli previsti nella variazione di bilancio,
per arrivare alla definizione di tutta l'acquisizione di queste
aree con i primi mesi del prossimo anno.
(...Interruzione del Consigliere Rollandin...)
Perché poi costruiremo noi le opere, in quanto non è credibile,
a nostro giudizio, che il comune, che ha delle difficoltà
finanziarie, abbia la possibilità autonoma di definirsi tutte
queste opere. Quindi provvederemo o insieme o in modo particolare
da parte nostra a definire tutte le progettazioni che sono state
previste già a suo tempo; ma prima di arrivare a quello dobbiamo
arrivare alla acquisizione dei terreni. Allora, ci sono delle aree
che sono soltanto terreni, ce ne sono delle altre sulle quali
insistono anche delle case - fra l'altro ce n'è una anche abusiva,
per cui questa non avrà grossa rilevanza - ma c'è anche una azienda
che dovremo arrivare a definire (non sto a fare i nomi in Consiglio
perché non ritengo sia giusto).
Quindi andremo a definire con i primi mesi del prossimo anno
l'acquisizione di quelle aree che sono necessarie per andare avanti
con il piano Siniscalco e per poter definire l'area sportiva di
Aosta. Questo è un primo passo, modesto se si vuole, ma è un primo
passo per arrivare a questa soluzione che credo stia a cuore a
tutti quanti.
Presidente
Ha chiesto di parlare il Consigliere
Rollandin, ne ha facoltà.
Rollandin (UV)
Je voudrais essayer de faire une
synthèse au moins pour savoir si j'ai bien compris. On a envisagé
deux systèmes: on va acheter directement des terrains et on va
allouer une subvention à la commune d'Aoste pour acheter une autre
partie de terrain. Alors, d'après ce que je vois, un premier
problème existe: une partie des infrastructures qui seront
construites de la part de la Région insisteront sur les terrains
dont on est en train de discuter.
(...Interruzione del Presidente Bondaz...)
Ce qui ne tient pas du raisonnement, c'est le fait de dire qu'il
y aura des terrains de propriété de la commune d'Aoste (la commune
va acheter avec la contribution de l'Administration régionale) et
des terrains qui seront de propriété régionale. Sur des terrains de
propriété régionale on ira construire des infrastructures aux frais
de l'Administration régionale; sur les terrains de propriété
communale, point d'interrogation, qui construira? Je crois que
l'interlocuteur est toujours le même. En plus il y aura une partie
de terrains - d'après le plan Siniscalco - qu'on va acheter
directement et on aura aussi l'exigence d'avoir la disponibilité
des terrains de la commune d'Aoste. Alors se posera le problème de
"la concessione edilizia"
, il faudra faire un autre passage
pour régler la question de la propriété.
C'est là que je ne comprends pas, encore une fois, la raison
pour laquelle on va résoudre d'une façon partielle ce discours, qui
est là depuis des années pour deux raisons substantielles: la
première c'était la disponibilité de certains propriétaires à
vendre à un certain prix, et alors on avait fait le grand débat,
c'est-à-dire si on va faire l'expropriation, il faut la faire pour
tout le monde, autrement il y aura quelqu'un qui a le terrain
acheté et quelqu'un qui a le terrain exproprié, méthode qui n'est
pas correcte. En plus il y aura la difficulté pour arriver à
réaliser ces infrastructures, car il s'agit de milliards; à ce
propos je ne sais pas si on envisage de faire des emprunts avec le
Credito Sportivo
. Là aussi, si la propriété est de la
commune, il y a une difficulté supplémentaire par rapport au
mélange de propriétés avec la Région.
Ces problèmes ne sont pas contre la possibilité d'être
propriétaires des terrains, ce sont pour éclaircir un problème qui
d'ici quelque temps éclatera.
On regrette qu'il n'y ait pas eu la possibilité aujourd'hui
d'avoir des réponses sur des thèmes qui sont importants.
Presidente
Ha chiesto di parlare il Consigliere
Lanivi, ne ha facoltà.
Lanivi (AI)
La mia è solo una richiesta di
chiarimenti. A quanto ho capito (e prego il Presidente o
l'Assessore competente di fornirmi una risposta perché non ho
capito bene) se esiste un piano; cioè, c'è un piano e quindi il
piano Siniscalco è il piano di riferimento?
Presidente
Ha chiesto di parlare l'Assessore al
Turismo, Sport e Beni Culturali Pascale, ne ha facoltà.
Pascale (PSI)
Esiste un piano Siniscalco approvato
a suo tempo dal comune, però già molti mesi fa ho iniziato una
trattativa con il comune di Aosta, sia eventualmente per apportare
qualche modifica a questo piano, se lo si ritiene concordemente
necessario, sia per stabilire quali opere dovranno essere
realizzate dal comune e quali dovranno essere realizzate dalla
Regione.
Credo che il Consigliere Lanivi si riferisca alle dichiarazioni
da me fatte alla stampa; avevo già detto che era stata concordata
in linea di massima una bozza di convenzione fra comune di Aosta e
Regione, che doveva essere poi vagliata dai rispettivi organismi
istituzionali.
Questa bozza è ancora oggetto di approfondimento da parte
dell'Amministrazione comunale e mi auguro che al più presto si
arrivi ad un accordo che stabilisca con precisione quelli che sono
i compiti del comune di Aosta e quelli che saranno i compiti
dell'Amministrazione regionale, anche per iniziare tutte quelle
procedure per i finanziamenti agevolati a cui faceva cenno il
Consigliere Rollandin.
Abbiamo possibilità di avere contributi a fondo perduto del
Coni, abbiamo possibilità di accedere al Credito Sportivo, ma è
chiaro che se non abbiamo un programma ben definito di quali sono
gli organismi che devono attivare queste procedure, non possiamo
andare avanti.
Presidente
Ha chiesto di parlare il Consigliere
Lanivi, ne ha facoltà.
Lanivi (AI)
Qui ci troviamo di fronte ad un
oggetto che prevede l'acquisto di una certa area, e su questo si
può essere d'accordo, non vedo difficoltà.
La mia richiesta di chiarimenti si riferiva ad una affermazione
fatta dal Presidente, cioè che questo acquisto era funzionale alla
realizzazione di un piano che il Presidente della Giunta ha
chiamato piano Siniscalco. Ho posto questa semplice domanda: allora
esiste un piano? Ho l'impressione di no, che non esista un piano,
positivo o negativo non mi interessa, o meglio mi interessa sotto
un'altra mia veste.
Volevo solo capire se si era definito un piano, perché se questa
è l'affermazione, allora ci possono essere altre conseguenze; se
invece il piano c'è o non c'è, oppure deve essere definito, questo
mi interessava sotto un altro aspetto. L'impressione mia è che un
piano definito non ci sia.
Volevo fare ancora una riflessione. Per quanto concerne la
ripartizione di funzioni e di compiti fra opere costruite, gestite
e progettate a totale carico regionale, credo che questo fosse già
previsto in un piano varato più di dieci anni fa, per cui certe
opere a certi livelli si prevedeva che fossero progettate,
realizzate e gestite direttamente dalla Regione, e che fosse
compito delle comunità montane o degli enti comunali definirle e
realizzarle.
Per quanto riguarda gli interventi del Coni e del Credito
Sportivo, quelli sono lì e saranno disponibili al momento in cui ci
sarà un progetto e la volontà di realizzarlo.
Queste erano le uniche considerazioni che volevo fare.
Presidente
Ha chiesto di parlare il Vicepresidente
Bich, ne ha facoltà.
Bich (Ind)
A seguito di quanto è stato detto
dall'Assessore e dal Presidente della Giunta, il piano di
fattibilità per le infrastrutture sportive della città di Aosta è
già stato approvato a suo tempo. Il cosidetto piano Siniscalco era
un piano di fattibilità di larga massima, che occupava qualcosa
come 130mila metri quadrati di terreno.
Ora giustamente l'Assessore dice che ridiscutiamo perché non
sappiamo bene come fare. Tutto è possibile, tutti i piani possono
essere modificati, soprattutto se sono di fattibilità, però non
riesco a capire come mai su una occupazione di 120mila metri quadri
di terreno, si vadano a prendere quei novemila metri quadri di
terreno lì, si vadano a prendere ad una stima che è notevolmente
accresciuta rispetto a quella che era stata formulata allora (parlo
solo di tre-quattro anni fa), quindi si invertono le procedure:
prima si prendono i terreni e poi si penserà che cosa fare.
Comunque in quel piano di fattibilità studiato da Siniscalco un
dato era incontrovertibile: l'unica zona di localizzazione della
struttura, che certamente non può che essere comprensoriale, quindi
regionale, cioè il palazzetto dello sport con i relativi parcheggi,
era quella zona lì. Quindi andiamo a sovvenzionare il comune di
Aosta per l'acquisto di un'area che sicuramente non sarà destinata
ad una struttura comunale. Ecco le perplessità da dove nascono,
ecco perché sarebbe stato il caso di confrontarci prima sul piano
di fattibilità.
Pertanto ritengo che se ne dovesse discutere nelle opportune
commissioni, anche per capire cosa è a carico della Regione e cosa
è a carico del comune; non sarebbe un atto di prevaricazione.
Presidente
E' chiusa la discussione generale.
Ha chiesto di parlare il Vicepresidente Bich per dichiarazione
di voto, ne ha facoltà.
Bich (Ind)
Stante il silenzio, mi sembra abbastanza
imbarazzato, della Giunta su questa materia e sulla assoluta
illogicità delle procedure, il mio voto è contrario, anche perché
ho l'impressione che dietro questo silenzio si celino degli
atteggiamenti quanto meno censurabili.
Presidente
Ha chiesto di parlare il Presidente
della Giunta per dichiarazione di voto, ne ha facoltà.
Bondaz (DC)
Ho sentito tutte le affermazioni che
sono state fatte. Si ha l'abitudine, da parte di qualche
consigliere, di sottintendere chissà quali cose in certi acquisti o
in certe valutazioni che vengono fatte dalla Giunta: è un sistema
secondo me abbastanza poco chiaro dal punto di vista politico,
perché, se uno ha elementi per dire che ci sono delle cose che non
vanno, deve avere il coraggio di venire in Consiglio e di dirle
apertamente, senza nessuna preoccupazione. Fra l'altro gode della
immunità quando parla qui in Consiglio regionale. Ma sottintendere
chissà quali ipotesi di lavoro, è una cosa che trovo scorretta; poi
uno può anche non essere d'accordo, questo rientra nella libertà di
ogni consigliere regionale.
Su tutti i marchingegni che sono stati detti qui dentro
(proprietà del comune, proprietà della Regione, eccetera), ricordo
che il piano Siniscalco - che potrà essere rivisto per trovare
soluzioni migliorative se sarà necessario - è un piano che giace da
dieci anni. Allora, se vogliamo veramente arrivare alla fine di
questa storia, quindi creare davvero questa zona sportiva di Aosta,
la portiamo avanti come sarà possibile per il futuro; se non la
vogliamo e si vuole sottintendere che siamo d'accordo, però non
siamo d'accordo in quanto ci sono dei sottintesi che non capiamo,
bisogna essere chiari, Consigliere Bich.
Chiarezza ci vuole, quando si parla di trasparenza da parte di
qualcuno e anche da parte nostra; bisogna essere chiari e dire le
cose come stanno. Dietro questo acquisto c'è una porcheria? Perché
le sue parole fanno sottintendere una cosa di questo genere, che
non accetto. Se lei ha delle cose da dire di questo genere, le
denunci, ma non stia zitto sottintendendo delle cose; le dica
perché possiamo anche non esserne a conoscenza.
Poi si deve arrivare alla acquisizione di queste aree e ci
arriveremo come potremo, perché la nostra volontà è quella di
arrivare a definire questa benedetta zona sportiva di Aosta. Le
difficoltà che nasceranno, il Coni, il Credito Sportivo, le
concessioni edilizie a cui faceva riferimento il Consigliere
Rollandin, sono nella normalità delle cose; ma credo che per poter
arrivare alla definizione di un piano, se lo riteniamo valido, la
prima cosa che è necessaria per qualunque persona, pubblica o
privata che sia, è di avere la possibilità di utilizzare il bene
oggetto della definizione di una certa cosa. Sino a quando non
abbiamo queste certezze, possiamo fare tutti i piani che vogliamo,
modificarli fin quando vogliamo, poiché rimarranno sempre dei piani
chiusi nel cassetto come sono stati chiusi per dieci anni.
Presidente
Ha chiesto di parlare il Vicepresidente
Bich per fatto personale, ne ha facoltà.
Bich (Ind)
Rileggendo "I promessi sposi" si trova
sempre qualche personaggio, magari avvocato, che ha una sua
logicità però, quindi risponde alle domande e dà un esposto logico
al suo pensiero. Invece lei in questo caso, egregio Presidente, mi
dispiace dirlo - io non sono mai stato scortese, ma visto che lei
lo è nei miei confronti, mistificando il mio pensiero e le parole
da me espresse - è la irrazionalità nella espressione verbale,
perché non ho assolutamente parlato di trasparenza.
Ho semplicemente chiesto a lei e alla Giunta per quale motivo si
vanno a prendere novemila metri quadri in un contesto di 110mila,
sulla scorta di quale piano di fattibilità, non certamente quello
approvato dal comune di Aosta, dell'ing. Siniscalco, perché questo
comportava la localizzazione, proprio in quel punto, di una
struttura regionale.
Ecco l'arbitrarietà sulla quale si appunta il sospetto, non il
sospetto di una illegalità, ma quanto meno il sospetto di una
irrazionalità di intervento, quanto meno la massima discrezionalità
sul modo di governare. Perché si lancia la bandierina su quei
novemila metri di terreno e perché non sugli altri? Perché non
agire omogeneamente e concretamente lungo quell'indirizzo?
Non ho detto niente nei suoi confronti, non ho mica insinuato
che c'è chissà quale malaffare dietro; ho semplicemente detto che
questo provvedimento non è logico, non è conseguente, non ha i
presupposti: c'è una carenza totale di presupposti. Lei non mi ha
risposto, anzi lei stesso ha adombrato, ed è il solito discorso che
si fa dappertutto: si facciano i nomi,
hic et nunc
.
Ma che senso ha? Non ho mica detto niente, casomai questa è una
dichiarazione che dà la misura, in un certo qual modo, di una coda
di paglia, perché non ho insinuato assolutamente nulla di illegale.
Dico semplicemente che, da quel che so io, le perizie nel 1986-87
erano di lire 20mila al metro quadrato, adesso sono diversificate e
vorremmo capire perché; e lei ci ha fornito la stima.
Le procedure richieste dall'Amministrazione regionale erano
quelle che ho detto io, mentre adesso si va al libero acquisto; si
circoscrive un'area di novemila metri quadrati, mentre una volta si
parlava di 110mila, tutto lì. La risposta non mi è stata data.
Presidente
Ha chiesto di parlare il Consigliere
Rollandin per dichiarazione di voto, ne ha facoltà.
Rollandin (UV)
Si on avait des doutes au moment où
on a démarré avec le débat, à la fin on ne peut qu'être convaincu
que la méthode suivie n'est pas correcte. On ne sait pas encore si
le plan Siniscalco sera maintenu ou modifié entièrement, et on ne
sait pas quel sera le système pour acheter ou exproprier le restant
des terrains.
Face à un système de ce genre, on ne peut pas voter cette
proposition, tout en ayant sollicité le fait qu'il est
indispensable de résoudre le problème de cette zone.
Je voudrais souligner que n'est pas indifférente la question du
prix; la question du prix dans des achats est un des thèmes qui
avait arrêté pendant des années cette question et en effet la
raison pour laquelle on n'avait pas acheté à morceaux, était
uniquement pour la raison qu'il y avait quelqu'un qui était
disponible à céder ces terrains, d'autres non. Et alors, pour
éviter qu'il y ait une méthode différente, on avait dit: "On attend
de savoir si par hasard on est obligé d'exproprier l'ensemble de
cette zone".
Aujourd'hui on nous dit: "Demain ce qu'on fera on le verra,
aujourd'hui on va quand même permettre à la commune d'Aoste
d'acheter un terrain à un certain prix". Je crois que cette méthode
est au moins critiquable et c'est là la raison pour laquelle on
votera contre.
Presidente
Ha chiesto di parlare il Presidente
della Giunta, ne ha facoltà.
Bondaz (DC)
Solo per prendere atto delle
affermazioni fatte dal Consigliere Bich, e mi scuso se ho male
interpretato le sue parole.
Presidente
Pongo in votazione la delibera in
oggetto:
Esito della votazione
Presenti: 33
Votanti: 31
Favorevoli: 18
Contrari: 13
Astenuti: 2 (Lanivi e Maquignaz)
Il Consiglio approva
