Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 257 del 11 novembre 1993 - Resoconto
OGGETTO N. 257/X - Iniziative per la sicurezza della Strada
Statale in Comu­ne di La Salle, frazione Le Pont.
(Interpellanza)
Interpellanza - Appreso che da più di un anno e mezzo nei pressi
della frazione Le Pont nel comune di La Salle esiste, in
conseguenza del cedi­mento del muro di sostegno della S.S. 26, una
deviazione con conseguente restringimento della carreggiata;
Considerato che la Valle d'Aosta é considerata "Carrefour
d'Eu­rope" e quindi meta di un notevole afflusso turistico e
commer­ciale, soprattutto sulla S.S. 26 che collega Aosta ed il
Traforo del Monte Bianco, con interessamento quindi della zona in
esame;
Visto che la zona stessa è resa pericolosa dal restringimento
della carreggiata e dalla insufficiente illuminazione;
Tenuto conto del tempo già trascorso e dall'approssimarsi della
stagione invernale con conseguente aumento dell'afflusso
turi­stico;
il sottoscritto Consigliere regionale
Interpella
la Giunta regionale per conoscere quali iniziative ha assunto o
intende assumere presso l'A N.A S. e/o eventuali altre sedi
competenti al fine di ridare quella sicurezza necessaria in modo di
scongiurare d'ora in avanti eventuali e possibili pericoli agli
utenti stradali.
F.to: Lanièce.
Presidente -
Ha chiesto la parola il Consigliere
Lanièce.
Lanièce (DC) -
A seguito delle lamentele che mi
sono pervenute, e dopo aver constatato personalmente il fatto in
esame, attraverso quest'interpellanza ho ritenuto opportuno farmi
portatore delle istanze della popolazione, soprattutto quella del
Comune di La Salle, che reputa pericolosa la situazione presente
nel punto in esame dell'interpellanza.
Per questi motivi chiedo di essere messo al corrente delle
eventuali iniziative assunte o da assumere da parte
dell'Am­ministrazione regionale presso l'ANAS, al fine di
scongiurare eventuali incidenti stradali, tenuto conto anche del
tempo già trascorso.
Presidente -
Ha chiesto la parola l'Assessore dei
lavori pubblici, Ferrero.
Ferrero (Ass.tec.) -
La Giunta regionale ha
portato alla ratifica del Consiglio il 27 ottobre la deliberazione
n. 5762 concernente l'approvazione della bozza di convenzione con
l'ANAS per opere di presidio al collettore fognario ed il
consolidamento del pendio a valle della SS 26 in Comune di La
Salle, nella località cui si riferisce l'in­terpellanza.
Tale delibera in precedenza era stata vistata dalla III
Com­missione consiliare, di cui il Consigliere Lanièce è
Presidente, in data 16 settembre. Questo Consiglio, di cui il
Consigliere Lanièce fa parte, ha ratificato la delibera il 27
ottobre.
Con detta delibera il Consiglio ha approvato un progetto, con il
quale si realizzano alcune opere di sostegno del versante
sot­tostante la SS 26; in particolare, l'opera principale è il
consoli­damento del muro a valle della statale stessa.
Questo sarà il primo intervento realizzato dall'inizio dei
lavori e appena sarà terminato si potrà eliminare l'attuale
restringi­mento. I tempi di intervento, dal momento in cui è
avvenuta la frana nella primavera del 1992, sono stati così lunghi
in quanto l'ANAS ha preteso la stipulazione di un'apposita
convenzione che è stata oggetto della delibera già ricordata. Al
momento attuale l'Assessorato ha iniziato le procedure di appalto
paral­lelamente a quelle per la firma della convenzione
ANAS-Regio­ne.
Presidente -
Ha chiesto la parola il Consigliere
Lanièce.
Lanièce (DC) -
Prendo atto della risposta
dell'Assessore, sono soddisfatto che la delibera sia andata in
Giunta; anch'io ero al corrente perché facendo parte della
commissione lo sapevo benissimo. Mi inte­ressava quindi che fosse
portata avanti questa delibera.
E' un problema molto importante, perché si tratta di risolvere
una situazione pericolosa che durava da più di un anno e che
ri­guardava la sicurezza stradale del tratto della statale. Bisogna
anche rendersi conto che quel tratto di strada è oggetto di un
notevole afflusso commerciale per quanto riguarda i TIR e
so­prattutto turistico in vista della stagione invernale.
Lo ringrazio.
