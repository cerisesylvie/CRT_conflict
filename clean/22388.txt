Classificazione
BILANCIO E CONTABILITA' REGIONALE



Oggetto del Consiglio n. 1988 del 7 giugno 2006 - Resoconto
OGGETTO N. 1988/XII - Comunicazione di provvedimenti
amministrativi di variazione al bilancio.
Presidente - Sono stati depositati degli emendamenti relativi al
punto 28 dell'ordine del giorno, che vi farò distribuire
immediatamente.
Se non vi sono interventi sul punto n. 27, il Consiglio prende
atto.
Il Consiglio
Premesso che ai sensi dell'articolo 42 - primo comma - della
legge regionale 27 dicembre 1989, n. 90 come sostituito
dall'articolo 5 della legge regionale 7 aprile 1992, n. 16, la
legge regionale relativa all'approvazione del bilancio di
previsione della Regione per l'anno 2006 ha autorizzato la Giunta
regionale ad apportare, per l'anno 2006, variazioni di bilancio
mediante provvedimenti amministrativi da comunicare al
Consiglio;
Rilevato che, ai sensi dell'articolo 37, comma 3, della legge
regionale 27 dicembre 1989, n. 90, come sostituito dall'articolo 4,
comma 1, della legge regionale 21 agosto 2000, n. 27, il prelievo
di somma dal fondo di riserva per spese impreviste è disposto con
deliberazione della Giunta regionale da comunicare al Consiglio
regionale entro quindici giorni dalla sua adozione;
Richiamate le leggi regionali n. 90/1989, n. 16/1992 e n.
27/2000, nonché la legge regionale di approvazione del bilancio per
l'anno 2006;
Prende atto
della comunicazione delle seguenti deliberazioni della Giunta
regionale:
Oggetto n. 1309 in data 12 maggio 2006:
Variazioni al
bilancio di previsione della Regione per l'anno 2006 per variazioni
tra capitoli appartenenti al medesimo obiettivo programmatico e
conseguente modifica al bilancio di gestione.
Oggetto n. 1311 in data 12 maggio 2006:
Variazione al
bilancio di previsione della Regione per l'anno 2006 per
l'iscrizione di assegnazioni statali e comunitarie e conseguente
modifica al bilancio di gestione.
