Classificazione
BILANCIO E CONTABILITA' REGIONALE


Resoconto integrale del dibattito dell'aula
Oggetto del Consiglio n. 3002 del 11 marzo 1998 - Resoconto
SEDUTA ANTIMERIDIANA DELL'11 MARZO 1998
OGGETTO N. 3002/X Seconda variazione al bilancio di previsione
del Consiglio regionale per l'anno 1998.
Deliberazione Il Consiglio
Considerato che l'Ufficio di Presidenza, nella riunione del 25
febbraio 1998, ai sensi dell'articolo 14 del Regolamento interno
del Consiglio e dell'articolo 2 del Regolamento di contabilità, ha
deliberato la variazione del bilancio del Consiglio per l'anno 1998
che sottopone all'esame e all'approvazione del Consiglio
stesso;
Visto che tale variazione si rende necessaria per permettere
l'applicazione del D. Lgs 15 dicembre 1997, n. 446 (Istituzione
dell'imposta regionale sulle attività produttive, revisione degli
scaglioni, delle aliquote e delle dichiarazioni dell'IRPEF e
istituzione di un'addizionale regionale a tale imposta, nonché
riordino della disciplina dei tributi locali) che prevede
all'articolo 3 comma 1, lett. e) che gli enti pubblici sono
soggetti passivi dell'imposta regionale sulle attività
produttive;
Visto il parere favorevole di legittimità rilasciato dal
Segretario Generale della Presidenza del Consiglio ai sensi del
combinato disposto degli articoli 13 comma 1 lett. e) e 59 comma 2
della legge regionale n. 45/1995 sulla presente deliberazione;
Delibera
1) di approvare la seguente variazione al bilancio di previsione
del Consiglio per l'anno 1998:
Variazione in diminuzione
Parte Spesa
Cap. 85
Spese per attività promozionali Lire 50.000.000
Cap. 105 Spese per attività formative istituzionali Lire
150.000.000
Variazione in aumento
Parte Spesa
Cap. 21 (di nuova istituzione)
Spese per imposta regionale sulle attività
produttive (D. Lgs 15 dicembre 1997, n. 446) Lire
200.000.000
2) di dare atto che la presente deliberazione non è soggetta al
controllo della Commissione di Coordinamento della Valle d'Aosta,
in quanto concernente l'autonomia funzionale del Consiglio.
Presidente È aperta la discussione generale. Se nessuno chiede
la parola, pongo in votazione la delibera in oggetto:
Presenti, votanti e favorevoli: 23
Il Consiglio approva all'unanimità
