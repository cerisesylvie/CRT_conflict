Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3948 del 25 novembre 1992 - Resoconto
OGGETTO N. 3948/IX Riapprovazione della legge regionale per
il progetto "Valle d'Aosta cablata".
(Interpellanza)
Interpellanza Visto la lettera del Coordinamento con cui si
respingeva il prov-vedimento di legge "Valle d'Aosta cablata" in
quanto contrasta con le di-sposizioni dell'articolo 2 del disegno
di legge n. 73 del 22 febbraio 1991, e mancherebbe inoltre, sempre
a detta del Coordinamento, di documenti comprovanti cessioni
gratuite di canalizzazione a favore della Regione;
Verificato l'utilità di detto provvedimento che, ultimati i
collegamenti con le centrali telefoniche al servizio dei vari
comuni valdostani, permetterebbe l'impiego di avanzate tecnologie
per la trasmissione di dati ad alta velocità e di immagini ad alta
risoluzione;
i sottoscritti consiglieri regionali del Gruppo della Democrazia
Cristiana
Interpellano
la Giunta regionale per conoscere:
1) se intende riproporre al Consiglio; così come approvato
oppure modi-ficato secondo le osservazioni del Presidente del
Coordinamento, il prov-vedimento di legge "Valle d'Aosta cablata"
affinché lo stesso lo approvi;
2) e se si, entro quando, visto che i lavori di cablaggio stanno
procedendo e che quindi, quanto prima, sarà necessario far fronte
agli impegni a suo tempo assunti.
F.to: Limonet, Trione.
Presidente
Ha chiesto la parola il Consigliere
Limonet.
Limonet (DC)
Questa interpellanza faceva seguito
alla lettera del Coordinamento, con cui si respingeva il
provvedimento di legge "Valle d'Aosta cablata", in quanto
contrastante con le disposizioni di legge e precisamente la n. 73
del 22 febbraio 1991 e mancherebbero inoltre documenti comprovanti
la cessione gratuita di canalizzazione a favore della Regione.
Visto l'utilità di detto provvedimento che, ultimati i lavori di
collegamento con le centrali telefoniche al servizio dei vari
comuni valdostani, permetterebbe l'impiego di avanzate tecnologie
per la trasmissione di dati ad alta velocità ed immagini ad alta
risoluzione, s'intendeva interpellare il Consiglio.
Abbiamo già avuto risposta ricevendo due provvedimenti di legge
che trattano appunto la proposta di riapprovazione del testo di
legge "Valle d'Aosta cablata"; il secondo tratta l'elargizione di
un contributo alla Sip connesso alla realizzazione del progetto.
Pertanto, pur riscontrando che i provvedimenti erano in fase di
arrivo, crediamo di aver sollecitato un problema che secondo noi è
di grande importanza e ci riteniamo soddisfatti delle risposte
avute.
