Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 678 del 5 luglio 1989 - Resoconto
OGGETTO N. 678/IX - ORDINE DEI LAVORI.
BICH (Presidente del Consiglio):
Invito ora i colleghi
Consiglieri ad esaminare la situazione dei lavori, perché sono da
inserire nell'ordine dei lavori i disegni di legge n. 77, 97, 98,
99 e 100, che la Giunta ha chiesto di iscrivere in via d'urgenza e
poi restano ancora da discutere i punti nn. 34, 35 e 36.
Io propongo di procedere nella seduta odierna all'esame del
punto n. 34 e di dare la seguente numerazione e successione ai
nuovi oggetti:
- 34 bis, Disegno di legge n. 98, presentato dalla Giunta
regionale in data 3 luglio 1989, concernente: "Normative in materia
di contrattazione collettiva";
- 34 ter, Disegno di legge n. 99, presentato dalla Giunta
regionale in data 3 luglio 1989, concernente: "Discipline del
rapporto di lavoro a tempo parziale";
- 34 quater, Disegno di legge n. 100, presentato dalla Giunta
regionale in data 3 luglio 1989, concernente: "Norme risultanti
dalla discipline prevista dall'accordo per il triennio 1988-1990
relative al personale regionale";
- 34 quinquies, Disegno di legge n. 77, presentato dalla Giunta
regionale in data 25 maggio 1989, concernente: "Modifica alla legge
regionale 18 agosto 1986, n. 51, ed integrazione del programma
triennale 1989-'91 (FRIO)";
- 37, cioè dopo le mozioni, Disegno di legge n. 96, presentato
dalla Giunta regionale in data 26 giugno 1989, concernente: "Piano
di politica del lavoro per il triennio 1989/'91".
Ritengo che nella seduta odierna si possa arrivare sino alla
disamina dei quattro disegni di legge presentati dalla Giunta in
via d'urgenza, anche se valuteremo meglio la circostanza nel corso
della successione dei lavori, rinviando a domani l'esame del punto
n. 37 ed eventualmente delle mozioni previste ai punti n. 35 e
36.
Propongo inoltre di aggiornare i lavori alle ore diciotto di
domani pomeriggio, per poter acquisire il parere delle Commissioni
la, 3a e 4a sul Disegno di legge n. 97, presentato dalla Giunta
regionale in data 30 giugno 1989, concernente: "Interventi
straordinari di sostegno ai settori del turismo e del commercio",
che potrà essere discusso in aula solo dopo che le stesse
Commissioni avranno espresso il loro parere.
Ha chiesto la parola l'Assessore al Turismo, Urbanistica e Beni
Culturali, Faval; ne ha facoltà.
FAVAL (UV):
Je voudrais demander s'il est possible de
renverser l'ordre du jour et de discuter le point n. 34 après le n.
37 bis, parce que j'ai préparé, comme d'ailleurs j'avais annoncé
lors de la séance précédente du Conseil régional, un dessin de loi;
j'ai demandé qu'on fasse des photocopies, mais elles ne sont pas
encore disponibles.
Merci.
PRESIDENTE:
Se non ci sono obiezioni da parte del
Consigliere proponente Riccarand, anche la Presidenza si dichiara
d'accordo e propone di proseguire con la trattazione del disegno di
legge n. 98, iscritto in via d'urgenza all'ordine del giorno con
provvedimento n. 657/IX in data odierna.
IL CONSIGLIO
prende atto, concordando con le proposte del Presidente e
dell'Assessore.
