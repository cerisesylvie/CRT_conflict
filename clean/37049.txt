Classificazione
ISTRUZIONE PUBBLICA
Università



Oggetto del Consiglio n. 925 del 17 dicembre 2014 - Resoconto
OGGETTO N. 925/XIV - Interpellanza: "Situazioni di disagio di
alcuni studenti valdostani frequentanti il Corso universitario di
laurea in lingue e comunicazione nella sede di Chambéry per
l'inidoneità dei locali assegnati per il soggiorno".
Presidente
- La parola al collega Ferrero...sì,
prego.
Ferrero (M5S)
- Grazie Presidente.
Quello di cui vi parlerò adesso sarebbe stato un argomento di
cui avrei volentieri fatto a meno. Stiamo parlando del corso di
laurea in lingue e comunicazione dell'Università della Valle
d'Aosta che prevede un anno all'estero. Alla fine si consegue un
diploma doppio, che quindi è una cosa positiva, decisamente
positiva, il fatto che i nostri studenti passino un anno all'estero
è altrettanto positivo, però bisogna vedere dove vanno a passare
questo anno all'estero. Per le studentesse, in particolare, che
stanno passando l'anno all'estero a Chambéry, le cose non stanno
andando molto bene; non stanno andando molto bene perché nei locali
che sono stati individuati, e poi in cui sono andate a soggiornare
le studentesse, locali individuati dalla Regione, stanno succedendo
delle cose che sono abbastanza scandalose. I locali sono sporchi e
non è che ci troviamo di fronte a studentesse di quelle che hanno
un po' la puzza sotto il naso, i locali sono veramente sporchi
perché, come vi può far vedere il collega Cognetta...
(i Consiglieri Cognetta e Ferrero mostrano all'aula alcune
stampe fotografiche digitali)
...questi sono i letti, sono le doghe, le doghe sono addirittura
ammuffite, ma se andiamo più avanti possiamo vedere che sui
copriletti ci sono dei graditi ospiti. Questi "graditi ospiti" si
chiamano sifonatteri, volgarmente pulci...questo è il sifonattero,
guardatelo bene, è il sifonattero di Chambéry. Ecco, il problema
qual è? È che il sifonattero morde e questa è la schiena di una
delle nostre ragazze che noi mandiamo a studiare a Chambéry con i
morsi delle pulci, in locali che sono individuati dalla Regione
autonoma della Valle d'Aosta, viene dato...poi mi spiegherà bene
l'Assessore, mi spiegherà bene l'Assessore che tipo di orientamento
viene dato.
Tra le altre cose, il quartiere in cui sono ubicati questi
locali è un quartiere pericoloso, "pericoloso" non me lo invento
io. Qui si parla di un articolo che è un articolo di pochi mesi fa:
"L'homme, originaire de Guinée, vivait à Chambéry depuis
quelques mois en situation irrégulière, il a tenté de violer trois
jeunes filles depuis 28 août dernier".
Ecco, due di queste
ragazze erano italiane e una di queste ragazze, che ha poi
denunciato il tentativo di stupro, è una collega delle nostre
studentesse. Il quartiere è altamente a rischio; addirittura la
Polizia locale, interpellata dalle ragazze che chiedevano come
difendersi da questi signori, ha consigliato di non prendere gli
autobus di giorno perché sicuramente, nella migliore delle ipotesi,
venivano importunate, nella peggiore venivano derubate, e quindi ha
consigliato loro di andare a piedi verso la sede universitaria,
facendo però molta attenzione a tenersi a una certa distanza dal
parco, perché ogni tanto usciva qualcuno che aveva la tendenza,
soprattutto quando vedeva delle donne, a tirarle dentro il parco.
Quindi capite bene che, per persone che stanno studiando, questa
non sia la situazione ideale. Se poi aggiungiamo che questi locali
sono privi di sorveglianza, sorveglianza che ci doveva essere...ho
ancora la segnalazione di un giorno fa di una studentessa che è
stata importunata, sempre da uno di questi signori, probabilmente
irregolari, che girano per di là e che si infilano anche nella
residenza... Quindi queste povere ragazze hanno anche, a un certo
punto, paura di uscire, perché il posto non è...diciamo tanto
raccomandabile. Ecco, alla fine che ci sia un orientamento...adesso
sono curioso di sentire cosa mi dirà l'Assessore
all'istruzione...un orientamento verso strutture del genere in
posti del genere da parte della Regione, dell'Amministrazione
regionale...tra l'altro non è gratuito, intendiamoci, pagano
comunque una retta, c'è un parziale rimborso, comunque pagano una
retta e non pagano neanche poco, per non avere il Wi-Fi, per avere
le cucine che sono inaccessibili e per avere le pulci nel letto!
Non so, potrebbe essere un sistema che avete escogitato nei momenti
di solitudine, così c'è qualche gradevole animaletto che fa
compagnia alle nostre studentesse? Io penso che non sia il
caso.
Vorremmo quindi sapere che cosa è successo e soprattutto
vorremmo sapere in che termini e quando si intende intervenire per
risolvere questa situazione perché, dalle notizie che mi sono
giunte, alcune ragazze hanno addirittura pensato di lasciare il
corso di studi. E, attenzione, qui lasciare il corso di studi vuol
dire che se tu salti l'anno che è previsto all'estero nel corso di
studi, perdi completamente la possibilità di andare avanti o
comunque ti devi riconvertire poi il corso di studi, quindi è una
cosa secondo noi gravissima.
Presidente
- Grazie collega. La parola all'Assessore
Rini.
Rini (UV)
- Merci Monsieur le Président.
Pour ce qui est de la première question, l'Université de la
Vallée d'Aoste ne participe pas à la sélection des locaux qui est
effectuée par l'Université dont elle est partenaire, tout comme
l'Université de Savoie ne participe à la sélection des logements
destinés aux étudiants français qui viennent en Italie durant la
période des échanges prévus. L'Université de Savoie met à la
disposition des étudiants italiens divers types de logements, tant
dans des résidences universitaires que chez aussi des particuliers.
Chaque étudiant fait son choix parmi les possibilités offertes. Il
est bien évident que les logements les moins chers sont aussi ceux
qui sont les plus éloignés du centre et ceux qui offrent aussi
moins de confort, mais ça c'est aussi un principe, c'est
l'étudiant, effectivement, qui fait son choix. Toutefois,
l'Université de Savoie vérifie périodiquement lesdits logements.
C'est cependant là une prérogative de notre partenaire qui
implique, clairement, des engagements économiques et des choix
organisationnels auxquels l'Université valdôtaine ne participe pas,
comme j'ai dit aussi à l'avant. Les deux Universités entretiennent
cependant des rapports constants de ce point de vue, dans la mesure
où d'une part et d'autre les référents veulent un suivi de la
période d'étude en général.
Malgré tout, je voudrais relever que les étudiants n'ont pas
signalé aucune difficulté à leurs référents de zone, donc en
France, même au lendemain des épisodes indiqués. Chaque année
l'Université de Savoie fait une enquête sur un échantillon
d'environ 200 étudiants étrangers fréquentant ces résidences et
l'an passé le pourcentage de satisfaction général était du 81 pour
cent. Par ailleurs, 72 pour cent des étudiants ont déclaré de ne
pas avoir rencontré des problèmes dans ces logements. L'Université
de la Vallée d'Aoste recueille périodiquement, à travers le
remplissage de questionnaires spécifiques, les opinions des
étudiants quant aux initiatives de mobilité internationale. Et même
s'ils ne comportent pas de demandes spécifiques permettant
d'établir si les intéressés sont satisfaits des locaux où ils sont
séjournés, ces questionnaires comportent des espaces où les
étudiants peuvent insérer librement des commentaires et dans le
cadre desquels aucun problème particulièrement important n'a jamais
été signalé.
Per ultimo, la terza domanda, che è un po' anche la più
importante, quindi cosa si intende fare...allora, pur esulando dai
propri compiti, come ho già ricordato, l'Università della Valle
d'Aosta, comunque, una volta informata dei disagi...sono stata
informata anch'io direttamente e prontamente ho chiesto spiegazioni
all'Università della Valle d'Aosta, preoccupata anche da quelle che
erano state le indicazioni che lei molto bene ha ricordato...e
quindi, dicevo, l'Università, una volta informata dei disagi patiti
da alcune studentesse, ha immediatamente contattato la Francia e i
docenti referenti che hanno appreso, come le dicevo, con stupore e
anche rammarico, la notizia di queste difficoltà denunciate, in
quanto, come le ho già ricordato, pur essendo in contatto con gli
studenti valdostani, nessuna segnalazione è stata fatta ai
referenti in loco. Il ruolo del referente, infatti, nello scambio a
livello francese, è proprio esattamente lo scopo di consentire una
liaison
anche con quella che è l'Università italiana e
valdostana, ma anche lo scopo di riuscire ad avere un rapido ed
efficace intervento in caso di necessità, poiché sono...
Tutto questo detto, però, mi prendo un impegno mio, del tutto
personale, collega Ferrero, perché ovviamente come lei sono basita
di fronte a quello che è accaduto. Sarà nostra premura andare a
verificare, sempre considerando quella che è la nostra potestà
anche di intervento, ma credo che si possa avere un peso di fronte
a delle circostanze così chiare, così evidenti, come lei poi ha
avuto anche modo, in maniera anche puntuale, di provare...insomma,
riuscire ad intervenire e a risolvere questo disagio che ovviamente
crea un danno all'immagine dell'Università a Chambéry, ma, di
riflesso, anche al corso dell'Ateneo valdostano.
Presidente
- Grazie Assessore. La parola, per la replica,
al collega Ferrero.
Ferrero (M5S)
- Grazie Presidente.
Beh, brutto l'inizio, ma poi si è parzialmente ripresa...non
dobbiamo dimenticare che il Presidente dell'Università della Valle
d'Aosta è un certo Augusto Rollandin che siede vicino a lei, eh! Io
non vorrei che si iniziasse con uno scaricabarile su queste cose,
perché...diciamo il contratto, o comunque la convenzione che è
stata fatta con l'Università di Chambéry, se fosse stata fatta da
qualcuno che era competente...qui torniamo ai dirigenti, ma mi
informerò su chi è il dirigente che ha seguito le cose a livello
universitario o no...ebbè, insomma, doveva mettere un punto
riguardo anche alla questione del soggiorno, qui è anche una
questione di sapersi organizzare! Non si possono mandare allo
sbaraglio, con la scusa di farsi magari belli...abbiamo fatto la
convenzione con l'Università di Chambéry e mandiamo le valdostane a
Chambéry e stanno bene e come siamo bravi...no! Qui le cose sono
andate storte!
A me risulta che segnalazioni siano già state fatte - poi farò
vedere la documentazione - alle locali autorità...diciamo
universitarie. Non ci sono stati interventi. I referenti delle
residenze sono stati interpellati, ma addirittura sono irreperibili
per la maggior parte del giorno, e quindi, insomma, io ci terrei
però...le anticipo già, Assessore, che io al prossimo Consiglio
chiederò a che punto siamo con gli accertamenti che sono stati
fatti riguardo a questa questione! Anche perché, sennò, veramente,
allora a un certo punto ho anche ragione ad incarognirmi quando
sento che vengono spesi 50, 60, 70 mila euro per manifestazioni
tipo la Donna dell'Anno e poi noi mandiamo le nostre giovani donne
in giro, le sottoponiamo anche a rischi... Perché in un certo
senso, nel momento in cui noi diciamo che c'è un corso di studi che
prevede un anno all'estero, ti diamo questa opportunità...beh,
l'Amministrazione deve fornire un pacchetto! Secondo me deve
curarle un po', le studentesse o gli studenti che porta all'estero
devono essere curati. Tu gli dai un'opportunità, ma gli devi dare
anche una garanzia. Dobbiamo, se vogliamo fare le cose fatte per
bene, accollarci anche una serie di servizi collaterali; certo,
fare contribuire le famiglie, ma dobbiamo assumerci delle
responsabilità e quindi dobbiamo dar loro alcune garanzie.
Noi chiediamo quindi semplicemente che sia dato questo minimo di
garanzie, perché quello che è successo, veramente, è degno di un
albergo ad ore e non di un
foyer
in cui vanno a finire gli
studenti valdostani!
Presidente
- Grazie collega.
