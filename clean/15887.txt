Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 2204 del 23 ottobre 1996 - Resoconto
SEDUTA ANTIMERIDIANA DEL 24 OTTOBRE 1996
OGGETTO N. 2204/X Approvazione dell'acquisto di una porzione di
fabbricato, in località Weissmatten a Gressoney-Saint-Jean, dalla
società SAGIT S.p.A. ove ubicare una stazione della rete di
radiocomunicazioni regionale. Impegno di spesa. Delega alla
Giunta.
Deliberazione Il Consiglio
Premesso che con legge regionale 24 agosto 1982, n. 42, è stata
istituita la rete regionale di radiocomunicazioni per il Servizio
di Protezione Civile;
Preso atto del fatto che occorre sistemare la stazione di
radiocomunicazioni sita in loc. Weismatten in Comune di
Gressoney-Saint-Jean, attualmente situata entro un prefabbricato
installato su di un terreno non di proprietà regionale, per l'uso
del quale viene corrisposto regolare canone di affitto;
Rilevato che la S.A.G.I.T. S.p.A., con sede in
Gressoney-Saint-Jean, ha manifestato la sua disponibilità a cedere
una porzione di un fabbricato sito in loc. Weismatten alle
condizioni indicate dalla perizia di stima del Servizio Demanio e
Patrimonio della Direzione del Bilancio regionale in data 15
gennaio 1996, per il prezzo a corpo di lire 32.000.000
(trentaduemilioni);
Preso atto inoltre del fatto che tutte le spese notarili saranno
a totale carico dell'amministrazione regionale;
Considerato che, ai sensi e per gli effetti dell'articolo 22,
comma 5, della legge 19 gennaio 1996, n. 1, l'Assessore al Bilancio
ed alle Finanze ha espresso parere favorevole all'acquisto in
argomento con nota in data 19 giugno 1996 prot. n. 12897/5 FIN;
Visto il parere favorevole rilasciato dal Dirigente del Servizio
Affari Generali e Legali della Presidenza della Giunta, ai sensi
dell'articolo 72 della legge regionale n. 3/1956 e successive
modificazioni e del combinato disposto degli articoli 13, comma 1
lettera e), e 59, comma 2, della legge regionale n. 45/1995, sulla
presente deliberazione;
Delibera
1) di approvare l'acquisto della porzione di fabbricato avente
una superficie netta di circa 17 mq., sito in loc. Weismatten in
Comune di Gressoney-Saint-Jean, in corso di accatastamento,
insistente su terreno distinto presso il N.C.T. di
Gressoney-Saint-Jean al Foglio 25 n. 122/b, meglio individuato
nella planimetria che si allega sub lettera A), costituendo parte
integrante e sostanziale della presente deliberazione, dalla
Società S.A.G.I.T. S.p.A., con sede in Gressoney-Saint-Jean, loc.
Bielciucken 1, codice fiscale e Partita IVA 00139270078, per il
prezzo di lire 32.000.000 (trentaduemilioni) oltre IVA al 19
percento;
2) di approvare e di impegnare la spesa complessiva di lire
38.080.000 (trentottomilioniottantamila) IVA inclusa da imputare al
Capitolo 35060 ("Spese per l'acquisto di beni patrimoniali") - Rif.
3315 - del bilancio di previsione della Regione per l'esercizio
finanziario 1996, che presenta la necessaria disponibilità;
3) di delegare alla giunta regionale l'adozione di ogni
provvedimento di esecuzione per addivenire alla stipulazione
dell'atto notarile di cui si tratta;
4) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d) del decreto legislativo 22
aprile 1994, n. 320.
Allegati
(... omissis...)
Presidente Qualcuno chiede la parola? Si può passare alla
votazione? I consiglieri sono invitati a votare:
Presenti, votanti e favorevoli: 27
Il Consiglio approva all'unanimità
