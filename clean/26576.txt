Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 213 del 29 luglio 1972 - Resoconto
OGGETTO N. 213/72 - Legge regionale concernente: "Modifica
della legge regionale 22.1.1970, n. 5 riguardante l'istituzione di
un Centro regionale per la diagnosi precoce dei tumori
ginecologici".
Siggia
(P.C.I.) -
Anche qui breve. Nella
tormentata storia di questo Centro regionale per l'accertamento dei
tumori ginecologici, il Centro che è stato deliberato, e che però
non è entrato in funzione anche se sui bilanci regionali troviamo
gli stanziamenti per il suo funzionamento, ho ritenuto di trovare
il motivo che non consentiva la messa in funzione nel tempo nella
elencazione delle persone che erano responsabili del Centro stesso
e, soprattutto, che il medico che era incaricato e doveva
sovraintendere al servizio, nella direzione di cui chiedo la
modifica, era il medico che in realtà era impossibile trovare
perché non poteva contemporaneamente ricoprire tutte le varie
specialità o caratteristiche che erano previste nella legge. Per
cui ho ritenuto di presentare questa proposta di modifica per il
solo articolo 1, per quanto riguarda proprio il medico incaricato
che sovrintende al servizio di questo Centro, che indico come
medico anatomo patologo istologo. Direi, al di là poi del
funzionamento del Centro mi pareva, e nella relazione l'ho scritto,
abbastanza importante dare un peso particolare al fatto che nei
nuovi ospedali regionali si deve prevedere la costituzione di un
reparto per cui il primario di questo eventuale reparto, che
dovrebbe anche essere aperto nel nostro ente ospedaliero, potrebbe
contemporaneamente ricoprire il ruolo del sovrintendente del
servizio centro tumori.
Mi auguro che dopo, dicevo, le tormentate vicende che hanno
costretto il Consiglio, a distanza di parecchi anni, di
interessarsi sempre del problema, questa modifica dia la
possibilità all'Assessore di metter in funzione un servizio
sociale, che mi pare di estrema importanza, e per le quali le
cittadine della Valle d'Aosta hanno sollecitato una soluzione.
Montesano (P.S.D.I.) -
Interventi? Allora la legge è, la
modifica alla legge è chiara, l'ha chiarita ancora di più la
presentatrice; quindi passiamo ai voti.
Articolo 1: il Consiglio approva.
Articolo 2: il Consiglio approva.
Votazione a scrutinio segreto.
Risultato della votazione: presenti 29, votanti 29, maggioranza
15, favorevoli 28, contrari 1. Il Consiglio approva.
Allora si passa all'esame dell'oggetto n. 28.
