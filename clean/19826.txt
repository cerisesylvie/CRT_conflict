Classificazione
SPORT E TEMPO LIBERO
Sport invernali


Resoconto integrale del dibattito dell'aula
Oggetto del Consiglio n. 3007 del 5 febbraio 2003 - Resoconto
OGGETTO N. 3007/XI Collaborazione fra la Valle d'Aosta e il
Piemonte in occasione delle Olimpiadi invernali 2006.
(Interpellanza)
Interpellanza Premesso che:
- Forza Italia si è attivata sin dal Convegno organizzato in
Courmayeur nel marzo u.s. a creare le condizioni perché la Valle
d'Aosta potesse essere coinvolta nell'ambito dei giochi olimpici
invernali del 2006;
- il Ministro Frattini, responsabile dell'Agenzia governativa
preposta all'infrastrutturazione olimpica e il Presidente della
FISI Coppi avevano auspicato che gli amministratori regionali di
Piemonte e Valle d'Aosta si trovassero per definire comuni
sinergie;
- le difficoltà della Regione Piemonte nell'individuazione di un
sito adatto alla realizzazione della pista di bob a fronte delle
disponibilità espresse pubblicamente dal Presidente Ghigo nei
confronti della nostra Regione, potrebbero rilanciare la sede di
Cervinia;
Rilevato che:
- l'Assessore al turismo Cerise ha commentato pubblicamente in
maniera molto distaccata e poco disponibile le "avances" del
Presidente della Regione Piemonte;
i sottoscritti Consiglieri regionali
Interpellano
il Presidente della Regione per sapere:
1) se permanga in seno al governo regionale un sentimento di
rifiuto all'ospitare gare olimpiche;
2) se in concreto vi sia la volontà politica di dare la
disponibilità della Regione Valle d'Aosta ad ospitare la prova
olimpica di bob a Cervinia.
F.to: Frassy - Tibaldi - Lattanzi
Président
La parole au Conseiller Frassy.
Frassy (FI)
Sulle Olimpiadi se n'è parlato questa mattina
e sul bob in particolare. Abbiamo una sensibilità diversa rispetto
a quella che è stata espressa dai colleghi del gruppo "Valle
d'Aosta-per l'Ulivo", e fra l'altro esprimiamo, fin da subito, con
l'illustrazione di questa interpellanza, un parere di tipo negativo
sui modi con cui questa verrà discussa, perché la stessa, andando
al di là delle questioni prettamente tecniche, ha la pretesa di
affrontare quella che è la decisione in sede politica. Senza voler
nulla togliere al ruolo tecnico e politico dell'Assessore al
turismo che ha deleghe in materia, non possiamo non rilevare come
questa interpellanza sia stata posta al Presidente della Regione
sul presupposto che chiarisse sostanzialmente quella che era la
posizione dell'Amministrazione regionale.
Vedo che il collega Cerise si affretta ad armeggiare il
Regolamento, ma lo conosciamo anche noi, spero che il collega non
se ne abbia a male! Il Regolamento dice - glielo anticipo io,
mentre lui lo sta cercando - che le interpellanze e le
interrogazioni vengono poste alla Giunta, anche se è prassi -
perché qui, quando si vuole, si parla di prassi e quando non si
vuole, si dimentica la prassi! - che i Consiglieri pongano le
interpellanze più che alla Giunta, all'Assessore, che ritengono
essere il referente politico della materia.
Visto che lei, Assessore Cerise, in questa vicenda è parte, ma
parte nel senso parziale del termine, perché rappresenta una parte
dell'Amministrazione, avremmo voluto - senza toglierle la parola -
sapere dal Presidente della Regione, che comunque rappresenta la
Regione, quello che è il comune sentire di questa Giunta, o meglio
di questa maggioranza, in riferimento e alle vicende olimpiche in
generale e, in particolare, al bob di Cervinia. Perché? Perché noi
riteniamo che la partita non sia ancora definitivamente e
irrimediabilmente chiusa; sappiamo che una commissione tecnica, che
è la commissione cosiddetta "della cabina di regia", ha espresso un
parere favorevole a Cesana e forse questo non ci stupisce neppure
perché lo sapevamo già che saremmo andati in quella direzione.
Il problema è un altro. Il problema è che noi come "Forza
Italia", fin dal marzo 2002, in maniera pubblica e ufficiale,
attraverso un convegno che "Forza Italia" organizzò a Courmayeur,
presente il Ministro Frattini, che già all'epoca aveva la delega
per l'agenzia che si occupa della infrastrutturazione delle
Olimpiadi, e presente il Presidente della FISI, Coppi, avevamo
auspicato che la Regione Valle d'Aosta potesse essere coinvolta
nell'ambito dei giochi olimpici invernali del 2006. Il Ministro
Frattini, in particolare, aveva auspicato che gli amministratori
delle due regioni, cioè della nostra regione e della Regione
Piemonte, trovassero modo per sedersi attorno a un tavolo per
attuare forme di sinergia. Di conseguenza, possiamo dire di essere
coerenti e tranquilli con quello che era l'impegno che avevamo
preso a marzo a Courmayeur, perché il Presidente della Regione
Piemonte, Ghigo, non più tardi di un mese fa, ha evidenziato
pubblicamente la disponibilità della Regione Piemonte a considerare
la candidatura di Cervinia come sede olimpica per le gare di
bob.
È ovvio che questa disponibilità non era ancora la
concretizzazione dell'individuazione in Cervinia della sede, ma era
un passo politico importante, che andava ad innestarsi su un
sentiero politico tortuoso, che aveva accompagnato la storia delle
Olimpiadi e che aveva connotato la posizione della Regione Valle
d'Aosta. Ricordo brevemente il referendum; ricordo brevemente
quell'incidente - chiamiamolo "diplomatico", ma che pesa ancora
oggi come un macigno - dell'esternazione a favore di Sion, che era
antagonista a Torino per le Olimpiadi del 2006, fatta da
rappresentanti di questa amministrazione nella scorsa legislatura;
ricordo ancora il secco ma fermo "no, grazie" detto sempre da
questa Amministrazione a Torino, una volta che aveva avuto
l'aggiudicazione dei giochi. Di conseguenza, l'apertura politica
del Presidente della Regione Piemonte, Ghigo, di qualche settimana
fa, era un'apertura che non nasceva per caso, ma era frutto di un
lavoro politico che era iniziato a marzo, presente il Ministro
Frattini, in una sede pubblica come quella di Courmayeur.
A fronte dell'apertura data dal Presidente della Regione
Piemonte, Ghigo, abbiamo registrato non voglio dire una chiusura,
ma un atteggiamento freddo da parte dell'Amministrazione regionale.
In particolare, non sono passate inosservate le sue dichiarazioni,
Assessore Cerise, pubblicate su "La Stampa" del 22 gennaio, dove
lei dice:
"Non vorrei che si accreditasse un'immagine di una
Valle d'Aosta disponibile ad ospitare il bob a qualunque costo,
anzi, nel caso che questa ipotesi venisse formalizzata
ufficialmente…"
- e ufficialmente
non so se vuol dire che il Presidente Ghigo doveva venire
inginocchiato davanti al Presidente Louvin, ma mi sembrava che
tutto sommato l'ufficialità della proposta fosse evidente - e
ancora dice:
"Non possiamo dimenticare il risultato del
referendum di qualche anno fa"
, che poi il referendum era
inerente la disponibilità ad ospitare l'evento olimpico in toto, di
conseguenza è un po' tirare per i capelli l'argomento, per volerlo
in qualche maniera infilare sul discorso del bob.
Ora, lei conclude le sue affermazioni dicendo che non le sembra
che gli operatori della zona siano stati coinvolti, e qualcuno dirà
che c'erano le firme dei turisti, ma noi sappiamo benissimo che
c'erano anche le firme di molti residenti in Valtournenche, oltre
mille firme raccolte per ripristinare la pista del bob; per cui, in
qualche maniera, gli operatori locali si erano già espressi e si
erano espressi anzitempo. Di conseguenza, il senso di questa
interpellanza: ci dispiace constatare che anche in questa sede,
quando siamo forse all'ultimo momento utile per far sì che un
segnale politico promani da questa sede, non accada nulla, ma anzi
ci sia la fuga del Presidente della Regione, Louvin, al quale
stamani abbiamo chiesto che si pronunciasse su quella che è la
volontà politica della Regione Valle d'Aosta.
Noi chiediamo se in concreto vi è la volontà politica, e la
volontà politica è un concetto ben diverso da quella che può essere
la fattibilità tecnica, da quella che può essere la scelta che è
nelle mani del Ministro Frattini; la volontà politica della Regione
Valle d'Aosta è dire: "siamo disposti".
Le dichiarazioni che l'Assessore ha fatto alla stampa, non più
tardi di qualche settimana fa, sicuramente non vanno nella
direzione che auspichiamo; di conseguenza, il fatto che sia
l'Assessore che risponde, penso che non possa portare nulla più di
quanto è stato dichiarato dalla stampa dall'Assessore o dal
Presidente Louvin, il quale, in successive interviste, in maniera
molto tiepida disse (cito):
"Stiamo raccogliendo elementi sul
finanziamento, sui dati tecnici, sui tempi di attuazione di un
rinnovamento della pista, contiamo di dare una risposta al
Presidente Ghigo in una decina di giorni".
Questo veniva
dichiarato il 21 gennaio; noi non abbiamo letto sui giornali se
questa risposta sia stata data, e presumiamo che probabilmente non
sia mai stata data! Ci si dirà, forse, che questa risposta non è
stata data perché la cabina di regia ha già espresso un parere di
un certo tipo. Non so, Assessore, quali elementi di novità potranno
uscire dalle risposte che lei ci vorrà dare. Sicuramente le sue
risposte sono quelle di un Assessore che ha deleghe in materia, ma
non è la risposta politica che il Presidente della Regione avrebbe
potuto e dovuto dare in maniera chiara, come pensavamo!
Président
La parole à l'Assesseur au tourisme, aux
sports, au commerce et aux transports, Cerise.
Cerise (UV)
Sur l'article 97 vous avez déjà tout dit. Il
paraît que la confiance manifestée par le Président du
Gouvernement, elle a peu d'intérêt; quand même, avant d'examiner
les aspects essentiels de l'interpellation, je me sens dans
l'obligation de démentir le message un peu pathétique et mensonger
qu'elle contient et qui a déjà été annoncé par les présentateurs de
l'interpellation dans certaines déclarations faites à la
presse.
Je fais allusion à la thèse selon laquelle le Gouvernement
régional, en particulier moi-même, aurait adopté et garderait
encore actuellement une attitude indifférente, voire hostile à
l'égard de l'engagement des représentants de "Forza Italia" pour
accueillir en Vallée d'Aoste les jeux olympiques.
Je voudrais démentir de telles interprétations qui, en plus
d'être sans fondement, créent une certaine confusion. Il suffit de
citer la réponse donnée à l'interpellation du 23 décembre dernier,
pour démontrer mon intérêt, ainsi que celui du Gouvernement
régional, face à cette proposition.
Ce que le Conseiller Frassy voudrait faire passer comme un
commentaire détaché et peu disponible envers la proposition du
Président de la Région Piémont, quant à la possibilité d'accueillir
les épreuves de bob à Breuil, n'exprimait en réalité, de ma part,
qu'une disponibilité à considérer une proposition intéressante,
tout en tenant compte des difficultés de réalisation et, notamment,
des délais d'exécution. A propos de la chaleur de la proposition,
je voudrais lire ce qu'a dit l'Assesseur compétent en matière de
jeux olympiques:
"Su Cesana ci siamo concessi una pausa di
riflessione, alla luce dei costi da sostenere - 56 milioni di euro
rispetto ai 30 originariamente previsti - per costruire la pista ad
Oulx poi sfrattata da La Montanina. Valutare le altre candidature è
stato un esempio di serietà".
Voilà le grand enthousiasme qu'il
y avait pour nous confier l'épreuve de bob à Cervinia. En plus, à
cet égard je voudrais vous dire quelques choses pour ce qui est de
ma prudence, vis-à-vis de certaines considérations.
J'ai ici un morceau du rapport technique:
"La tempistica,
circa 13-14 mesi necessari per arrivare all'apertura del cantiere,
è assolutamente priva di ogni margine per far fronte ad eventuali
imprevisti procedurali o ad attività non rigidamente programmabili,
e trova conferma nei circa 15 mesi che saranno trascorsi dall'avvio
del progetto, febbraio 2002, alla possibile apertura del cantiere
per l'impianto di Cesana-Pariol. Ne consegue quindi l'impossibilità
di realizzazione dell'opera, senza compromettere sia la possibilità
di effettuazione delle programmate fasi di collaudo preolimpico,
peraltro obbligatorie, che escludere con ragionevole certezza
addirittura problemi circa il regolare svolgimento dell'evento
olimpico stesso".
Enfin, il y a un an, l'ancien Président du Gouvernement régional
avait en effet avancé cette proposition, à l'époque plus facilement
réalisable. Le Gouvernement piémontais n'a jamais répondu. Je crois
aussi que les faits ont donné raison à l'attitude prudente adoptée,
face à l'éventualité d'accueillir les épreuves de bob; d'ailleurs
ces mêmes faits démontrent que les interpellateurs n'étaient pas
suffisamment informés sur les termes réels de la question.
Je voudrais à cet égard vous rappeler quelques dates: 9 janvier,
rencontre entre Ghigo, Frattini, Louvin; là, le Président du
Gouvernement a assuré toute la disponibilité; 15 janvier, rencontre
entre Président du Gouvernement, moi-même, M. Arcidiacono,
Président de l'agence chargée de suivre les travaux; à cette
occasion nous avons assuré toute notre disponibilité à donner des
conseils, à mettre à disposition des données.
Le 19 janvier il y a eu une rencontre entre M. Ghigo et le
Président Louvin à Torgnon. Enfin, le 21 janvier visite technique
sur les lieux au Breuil: nous avons mis à la disposition nos
fonctionnaires et, pour une question de transparence, nous n'avons
pas participé à la visite technique sur les lieux, pour
n'influencer personne. Après tout cela, nous avons appris sur les
journaux les résultats de toutes ces rencontres. Si cela est
transparence et respect des rapports, je laisse à vous de faire vos
considérations!
En tout cas, nous voulons souligner notre intention, comme nous
l'avons déjà fait à maintes reprises, de collaborer avec le Piémont
ainsi qu'avec les organismes préposés à l'organisation des jeux
olympiques d'hiver 2006. Dans ce contexte le terme "collaboration"
doit être pris dans son sens le plus large. Nous tenons donc à
réaffirmer l'intérêt de la Vallée d'Aoste quant à sa participation
aux jeux olympiques; une participation qui s'ouvre sur un cadre
d'activité de plus grande envergure, des structures d'accueil aux
installations sportives, et ce aussi bien en phase de préparation
qu'en phase de déroulement des épreuves. Voici comment nous
aimerons faire participer de manière authentique notre région aux
jeux olympiques.
A ce propos nous attendons encore une réponse claire, exprimée
de façon transparente et publique à notre offre de disponibilité,
présentée l'année dernière; une disponibilité que nous sommes prêts
à confirmer officiellement, avec responsabilité et dignité en
toutes circonstances, tout en soulignant que nous ne sommes pas en
vente et nous voulons être cohérents avec le principe de défense de
cette Vallée.
Président
La parole au Conseiller Frassy.
Frassy (FI)
Penso, Assessore, che la sua risposta
confermi le nostre convinzioni sul ruolo che la Regione Valle
d'Aosta non ha voluto giocare, ed è evidente da quanto lei ha
risposto e, soprattutto, dai toni che ha usato nella sua risposta
e, ancora di più, nella conclusione della sua risposta.
La Valle d'Aosta è da difendere. Da cosa? Lo abbiamo intuito. È
da difendere dalle Olimpiadi, è da difendere da tutto ciò che può
gravitare intorno alle Olimpiadi. La collaborazione, nel senso più
largo, è talmente largo questo senso che si perde la concretezza di
questa larghezza!
Voglio solo evidenziare che su altre questioni, che stanno a
cuore alla Regione, in senso lato, e a questa Giunta e a questa
maggioranza, in senso politico, ben diverso è stato l'atteggiamento
politico della Giunta. Cito un caso, che è quello ormai più
ricorrente con il quale c'è un appuntamento bisettimanale, ed è
quello del tunnel: posizioni in sede di riunioni di Giunta,
posizioni in sede di Consiglio, delegazioni, ordini del giorno,
mozioni.
Sul tunnel, argomento che sta a cuore a questa Regione,
l'Amministrazione regionale è iperattiva e si sono anche conseguiti
dei risultati. Nella prova olimpica del bob invece, al di là del
Consigliere Ottoz, che forse ci crede, non foss'altro per la sua
anima e la sua cultura sportive, in questa prova noi abbiamo
dedotto che questa Giunta e questa maggioranza non ci credono,
perché se è vero che abbiamo dato disponibilità con una lettera
dell'allora Presidente Viérin del marzo scorso, è altrettanto vero
che, forse, dopo tutto quello che c'è stato fra la Regione Valle
d'Aosta e il fenomeno olimpico inteso come sede olimpica Torino
2006, forse una lettera, con un arido protocollo e qualche formula
di circostanza, non era propriamente sufficiente. Sarebbe stato
invece interessante, se è vero quello che lei stamani ha detto
rispondendo ai colleghi "Verdi", che i costi di ripristino della
pista del Breuil Cervinia sono stimati in 20 milioni di euro
rispetto ai 40 milioni, che sono
citati…
(interruzione dell'Assessore Cerise, fuori microfono)
… ho capito male io, ho capito che
erano 20 milioni di euro; comunque, la cabina di regia, nella sua
relazione tecnica, stima i costi di Cervinia a 40 milioni di euro,
perché questi sono i dati che sono stati pubblicati, perciò, fino a
prova contraria, li prendiamo per buoni. Se questi dati non sono
considerati attendibili da parte dell'Amministrazione regionale,
sul presupposto che la scelta di Cervinia cade anche su una
questione non solo ambientale, ma anche economica e di tempi di
realizzazione - che sono ovviamente legati alle dimensioni
dell'opera - penso che una relazione con delle controdeduzioni da
parte dell'Amministrazione regionale all'indirizzo del Ministro
Frattini, al quale competerà poi la scelta finale dell'assegnazione
della sede, in quanto sappiamo che è l'agenzia che avrà il compito
di avviare l'infrastrutturazione e poi di aprire i cantieri, penso
che questa relazione sarebbe il minimo nel caso in cui questa
Amministrazione volesse portare il bob a Cervinia.
Il fatto, invece, di dire che noi abbiamo fatto le nostre
offerte e, di conseguenza, siamo anche risentiti di non avere
risposta a quelle offerte, penso che non ci porterà da nessuna
parte e non porterà neppure il bob a Cervinia! Ce ne rammarichiamo,
non solo per quello che poteva essere il momento olimpico, ma per
quella che poteva essere un'opportunità di rimettere Cervinia sui
circuiti internazionali del grande sport, perché da questi
circuiti, con la parentesi del fondo che recentemente è ritornato
in questa regione, la nostra regione, che è una regione a vocazione
alpina, è stata completamente estromessa!
Prendiamo atto, Assessore, delle affermazioni che lei ha fatto e
riteniamo che, nella sostanza, denotino la chiara volontà, al di là
di affermazioni di facciata, di non volersi attivare e impegnare in
maniera sostanziale in sede politica, affinché la decisione
Piemonte o Cervinia penda a favore del Piemonte.
Abbiamo ancora un sospetto e lo diciamo qui, poi lo
verificheremo nel 2006 o, forse, anche prima: non vorremmo che
nella vicenda olimpica ancora una volta il partito di Sion fosse
presente e mi spiego. Non vorremmo che, alla fine, fra Cervinia e i
siti piemontesi prevalga alla fine la struttura di La Plagne,
perché alla fine La Plagne è una struttura che c'è, è una struttura
che ha ospitato i giochi olimpici, e con una strana e curiosa
coincidenza il sindaco e l'Amministrazione di La Plagne erano, con
tanto di stand, ospiti alla Fiera di S. Orso.
Sarà sicuramente una coincidenza; non vorremmo però che, alla
fine di tutto questo grande gioco di sedi, fra sedi nuove da
inventare e sedi vecchie da ristrutturare, alla fine di fronte ai
ritardi nel frattempo accumulati, ci si dovesse buttare su La
Plagne! In questo caso dovremmo dire che, ancora una volta, ha
vinto il partito di Sion e ha perso la Valle d'Aosta!
