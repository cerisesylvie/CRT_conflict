Classificazione
FORMAZIONE PROFESSIONALE
TURISMO E INDUSTRIA ALBERGHIERA



Oggetto del Consiglio n. 1765 del 20 aprile 2011 - Resoconto
OGGETTO N. 1765/XIII - Illustrazione del disegno di legge n.
134 e della proposta di legge n. 136: "Modificazioni alla legge
regionale 28 giugno 1991, n. 20 (Promozione di una fondazione per
la formazione professionale turistica)".
Presidente
- Visto che il punto n. 18 e il punto n. 20
dell'ordine del giorno riguardano lo stesso tema, quindi verranno
discussi assieme, darei la parola ai due relatori per svolgere le
relazioni, in modo che nel pomeriggio procederemo alla discussione.
Siete d'accordo?
La parola al relatore del disegno di legge n. 134, Consigliere
Agostino.
Agostino (UV)
- Merci M. le Président. Chers collègues,
le présent projet de loi vise à modifier la loi régionale n° 20 du
28 juin 1991 relative à la promotion de la Fondation pour la
formation professionnelle et touristique, dans le but de
reconstituer les organes de ladite Fondation, selon les critères
d'efficacité et de simplification.
Con il presente disegno di legge si vuole infatti superare
l'
impasse
nella quale si trova la Fondazione a seguito dello
scioglimento del consiglio di amministrazione e la conseguente
nomina, con decreto del Presidente della Regione n. 366 del 23
giugno 1999, di un commissario straordinario per la gestione
provvisoria della Fondazione stessa. I soci fondatori della
Fondazione sono la Regione Valle d'Aosta, la SAAV S.p.A., 1'ADAVA
(Associazione degli albergatori della Valle d'Aosta), l'Ascom
Confcommercio, l'Associazione regionale valdostana impianti a fune
e l'Ente bilaterale del turismo. A seguito del recesso esercitato
dagli altri soci nel 1999, la Regione è rimasta l'unico socio che
in questi anni ha cercato di superare la situazione provvisoria,
senza tuttavia riuscire a costituire un nuovo consiglio di
amministrazione. Ora si intende dunque intervenire a livello
normativo per dar modo alla Fondazione di riprendere a svolgere,
mediante i suoi organi, le attività e i compiti ad essa
attribuiti.
Le modificazioni apportate riguardano in particolare la
definizione degli organi della Fondazione che comprendono il
presidente, il consiglio di amministrazione e il revisore dei
conti. Il consiglio di amministrazione - composto dall'Assessore
regionale in materia di turismo, in qualità di Presidente, e da due
membri nominati con deliberazione della Giunta regionale - nomina
il direttore della Fondazione, su proposta del Presidente, tra
soggetti idonei e di comprovata esperienza. II presente testo tiene
conto delle disposizioni contenute nel decreto-legge n. 78 del 31
maggio 2010 convertito con legge n. 122 del 30 luglio 2010, recante
manovra correttiva per l'economia che prevede la partecipazione
onorifica dei membri degli organi collegiali. Al revisore dei
conti, a cui è affidato il controllo sulla gestione amministrativa
e contabile, viene applicata la retribuzione minima stabilita dalla
Giunta regionale, secondo quanto previsto dall'articolo 1 del
presente disegno di legge.
Il ruolo importante che la Fondazione svolge nell'economia
turistica della nostra regione è confermato anche dai dati relativi
agli sbocchi professionali degli allievi. Sulla base di uno studio
sugli esiti occupazionali risulta infatti che, conseguito il
diploma di istruzione secondaria superiore, dell'oltre il 60
percento dei diplomati dell'IPRA che cercano lavoro, la maggioranza
(84,6 percento) lo trova entro tre mesi. Ad un anno dal
conseguimento del diploma solo il 3 percento è inoccupato o
disoccupato mentre 37 percento segue percorsi universitari con
l'obiettivo di inserirsi nel primo lavoro. I lavoratori autonomi
costituiscono il 13,6 percento degli occupati e lavorano in Valle
d'Aosta in ristoranti di piccole dimensioni. I lavoratori
dipendenti hanno quasi sempre contratti a tempo determinato e il 79
percento è apprendista. Il 74 percento lavora in Valle d'Aosta, il
10 percento Italia e il 16 percento in paesi dell' Unione
europea.
Par cet outil législatif nous allons donc préserver cette
importante ressource pour la formation de nos jeunes et mettre un
terme à une situation provisoire qui se traînait depuis longtemps.
Et cela pour permettre à la Fondation de jouer pleinement son rôle
dans le cadre de la formation professionnelle et touristique. Il
s'agit là, en effet, d'un domaine que cette Administration regarde
avec beaucoup d'attention. Du fait de l'évolution du comportement
des touristes et des nouveaux défis, il devient en effet urgent de
tout mettre en œuvre pour améliorer les
qualifications professionnelles et adapter les formations aux
besoins des employeurs et aux aspirations des salariés. Merci à
tous pour votre attention.
Presidente
- La parola al relatore della proposta di
legge n. 136, Vicepresidente Chatrian.
Chatrian (ALPE)
- Grazie Presidente. Innanzitutto
ringrazio tutti i membri della IV Commissione per aver voluto
affrontare congiuntamente e contemporaneamente le due proposte.
Questa nostra proposta di legge ha come fine la revisione
generale della Fondazione e del settore della formazione in
prospettiva; non si delinea, quindi, come mero aggiustamento. Dato
che le potenzialità sono ingenti e necessarie, l'obiettivo
principale è il rilancio della Fondazione. La proposta elaborata va
nella direzione di dare un ruolo propulsivo al consiglio di
amministrazione e a questo scopo farvi convergere rappresentanze
dei diversi settori produttivi legati al turismo, come ad esempio
l'ADAVA, l'Università, i
"Saveurs du Val d'Aoste"
,
coordinati da un dirigente regionale con esperienza e competenza
nel settore, in modo da ottenere le massime sinergie possibili con
l'azione di indirizzo dell'Amministrazione. In modo coerente con
questi obiettivi di interesse generale ci proponiamo di trasformare
la Fondazione per la formazione professionale turistica in una
fondazione per la formazione e la ricerca nei settori
dell'ospitalità, della convivialità e delle attività gastronomiche.
È interessante ricordare che il documento preparatorio dell'XI
Conferenza delle Regioni Alpine tenutasi 1'8 marzo 2011, in
Slovenia, nell'ambito di attività del turismo, la sfida lanciata in
quella sede consiste nell'armonizzare gli interessi economici con
le esigenze ecologiche e paesaggistiche e nello sfruttare il più
possibile le sinergie esistenti con l'economia di montagna, dico
"economia di montagna", ripeto, cosa in cui crediamo tutti.
In questo momento la Regione è l'unico socio fondatore, mentre
gli altri hanno esercitato la facoltà di recesso. In tutti questi
anni la Regione ha cercato di superare questa situazione di stallo,
non riuscendo però ad istituire un nuovo consiglio di
amministrazione per tutta una serie di vicissitudini. Si deve
intervenire a livello normativo per dar modo alla Fondazione di
riprendere a svolgere, mediante i suoi organi, le attività e i
compiti ad essa attribuiti.
Riteniamo necessario che questo istituto, che compie 20 anni,
buona parte dei quali trascorsi in commissariamento, sia
strutturato in modo nuovo ed efficace, in modo da farsi carico del
processo culturale, sperimentale e di ricerca ampia, con
un'organizzazione basata innanzitutto sui rappresentanti dei
settori - produttivi e non - legati al turismo. Il settore
formativo dovrà, per la sua parte, consolidarsi nella preparazione
e nell'avviamento al lavoro di operatori turistici ed alberghieri
qualificati, fortemente animati da uno spirito di attenzione, di
rispetto e di promozione dei metodi di produzione alimentare
sostenibili. È necessario che essi siano anche orientati nella
direzione di creare una stretta alleanza tra produttori locali,
operatori della ristorazione ed ospiti fruitori dei servizi
ricettivi, ristorativi e di accoglienza, al fine di rispondere in
modo professionale e puntuale alle esigenze crescenti di turisti
sempre più attenti a questi aspetti.
Con questa proposta di legge intendiamo perciò conferire un
mandato preciso e, al tempo stesso, articolato, non complicato,
affinché essa costituisca un punto d'incontro e di collegamento tra
produzione, trasformazione ed anche consumo. Il modo più coerente
di procedere sarebbe quello di fare convergere nel consiglio di
amministrazione le rappresentanze dei diversi settori produttivi
legati al turismo, come gli esercizi titolari del marchio
"Saveurs du Val d'Aoste"
e l'Associazione degli albergatori
della Valle d'Aosta, presenze naturalmente indispensabili per un
corretto relazionamento della Fondazione con il suo naturale
contesto economico di riferimento. Inoltre, nel settore alberghiero
si ravvisa non solo la necessità di una formazione specifica per i
cuochi, i sommelier, i barman e non solo, ma anche per i futuri
imprenditori turistici regionali il cui successo dipende da
un'analoga ed anche maggiore apertura culturale.
Riteniamo che la Fondazione così concepita possa davvero
diventare la fucina della gastronomia, della valorizzazione di
prodotti e della cultura dell'ospitalità, per dare
quell'
élan
al nostro turismo che, insieme all'agricoltura, è
la nostra più preziosa industria e filiera. Perché questa industria
funzioni, bisogna garantire una filiera commerciale che valorizzi i
prodotti dove questi vengono realizzati (filiera corta), sviluppi
le conoscenze e le professionalità che già esistono tuttora nel
territorio, competenze e qualità che già ci hanno dimostrato quanto
possiamo essere competitivi nelle occasioni in cui sono aperte
all'esterno.
La logica di lavoro in rete dovrà inoltre prevedere
collaborazioni con il territorio mediante il coinvolgimento
nell'attività didattica e di ricerca, di enti ed associazioni
pubblici e privati - operanti anche all'estero - nei settori del
turismo, della produzione agroalimentare ed enologica. Il nostro
modello di riferimento per la nuova Fondazione è, con i necessari
aggiustamenti, quello dell'
Institut Agricole
che, in
particolare nel campo della viticoltura, ha saputo, attraverso la
formazione e la ricerca, far crescere i prodotti del territorio, i
prodotti valdostani DOC. L'apporto dell'esperienza pratica, spesso
consacrata attraverso il successo professionale di iniziative ed
imprese maturate sul campo, consente, infatti, meglio di qualunque
altro fattore, di poter tradurre in capacità operative e
qualificate le esperienze acquisite. Sempre rivolgendoci alla
consolidata esperienza maturata nell'ambito della Fondazione
Institut Agricole Régional
, riteniamo inoltre utile
consentire l'utilizzo di risorse particolarmente qualificate nei
settori ricettivi e della ristorazione, anche eventualmente in
carenza di idonei titoli di studio per l'accesso all'insegnamento a
supporto degli insegnanti abilitati.
Riteniamo fondamentale in questo momento di difficoltà e di
crisi mettere in campo una proposta più coraggiosa, sì forse più
articolata, ma - ripeto - non complicata, che potrebbe proiettare
la nostra piccola regione nel prossimo futuro. Abbiamo registrato
positivamente il confronto e le suggestioni avuti durante le
audizioni con il commissario che ha gestito la Fondazione durante
questo ultimo decennio, l'ADAVA, uno dei referenti dei
"Saveurs
du Val d'Aoste"
e il sopralluogo effettuato direttamente a
Châtillon. Siamo consci che non esiste la legge perfetta o quella
che vada bene per tutte le stagioni, ma qui ci sono a confronto due
modelli e filosofie diversi per il futuro percorso della
Fondazione. Abbiamo ritenuto fondamentale e necessario, in un
momento di crisi economica come questo, presentare un'alternativa
credibile all'attuale modello, credibile e - oserei dire -
"tranquillamente praticabile".
Rigettiamo al mittente le dichiarazioni fatte dall'Assessore
competente in commissione, in quanto riteniamo che questa proposta
precisa e lungimirante metta invece in campo elementi in più
rispetto a quella con la quale si confronta. Sicuramente la
proposta di legge presentata dal nostro gruppo ha un altro
atout
: svincola il consiglio di amministrazione da ingerenze
politiche e crea le condizioni per un mandato preciso alla
Fondazione come punto d'incontro e di collegamento tra tutti gli
attori nel territorio. La definizione degli aspetti gestionali e
dell'organizzazione interna, ad esempio, è prerogativa esclusiva di
un consiglio di amministrazione che ha valore collegiale,
garantendo una parità di ruoli sulle iniziative e gli apporti di
idee e anche, se del caso, per la creazione di altre figure che il
CdA ritenga utili per raggiungere gli obiettivi statutari e
prefissati...elementi di novità di cui non si trova traccia nella
proposta della maggioranza!
Chiediamo a tutto il Consiglio di poter realmente aprire o
riaprire il dibattito sulle due proposte messe in campo, in quanto
riteniamo capitale questa modifica in funzione dell'importanza che
riveste la più grande industria valdostana, quella di fare
"Turismo", turismo - a nostro avviso - con la T maiuscola. Bon
appétit.
Presidente
- Cari colleghi, vista l'ora, dichiaro chiusi
per questa mattinata i lavori dell'odierna seduta del Consiglio
regionale. I lavori riprenderanno alle ore 15,30 con la discussione
congiunta dei punti n. 18 e n. 20 all'ordine del giorno.
La seduta è tolta.
---
La seduta termina alle ore 12,57.
