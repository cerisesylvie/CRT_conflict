Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 76 del 5 ottobre 1988 - Resoconto
OGGETTO N. 76/IX - DIBATTITO SULL'AUTONOMIA FINANZIARIA DELLA
REGIONE AUTONOMA VALLE D'AOSTA. (Iscrizione di nuovo oggetto -
Ritiro di mozioni).
PRESIDENTE:
Ai sensi dell'art. 53. 2° comma, del
Regolamento, chiedo al Consiglio di deliberare di procedere
all'immediata discussione e decisione sulla risoluzione presentata
dal Presidente della Giunta, concernente la materia finanziaria nei
rapporti fra Stato e Regione.
Secondo l'art. 53 è ammissibile l'iscrizione in via d'urgenza
previa maggioranza di due terzi dei componenti l'assemblea.
Pongo in votazione l'iscrizione d'urgenza:
ESITO DELLA VOTAZIONE
Presenti, votanti e favorevoli: 33
Il Consiglio approva all'unanimità
PRESIDENTE:
Unitamente alla risoluzione presentata dal
Presidente della Giunta, vengono discusse la mozione iscritta al
punto 40 dell'ordine del giorno dell'adunanza del 28-29 settembre,
presentata dai Consiglieri Mafrica, Tonino, Chenuil, Bajocco e
Dolchi, e la mozione iscritta al punto n. 13 dell'ordine del giorno
dell'adunanza odierna, presentata dal Consigliere Riccarand.
Do lettura della risoluzione presentata dal Presidente della
Giunta:
RISOLUZIONE
Il Consiglio regionale della Valle d'Aosta
consapevole e partecipe delle difficoltà che si pongono al
Governo nell'elaborazione della sua programmazione legislativa
finanziaria a motivo del lievitare della spesa pubblica, nel
dichiararsi disponibile e pronto a collaborare con il Governo
affinché i problemi sopra accennati possano trovare soddisfacente
soluzione, non può assolutamente accettare che una norma
legislativa ordinaria deroghi ad una disposizione di legge
costituzionale.
RITENUTO CHE
l'articolo 2 del disegno di legge recante norme in materia di
finanza regionale è in palese contrasto con il disposto
dell'articolo 50, terzo comma, dello Statuto speciale, non
essendosi sul
punto raggiunto alcun accordo fra Governo e Regione;
l'attuale ordinamento finanziario, che ha chiuso con reciproca
soddisfazione una annosa vertenza fra Governo centrale e Regione
Valle d'Aosta, rappresenta uno strumento irrinunciabile per la vita
e il progresso della Valle stessa e per far fronte alle varie e
complesse esigenze che sono state riconosciute dal legislatore
costituente, ponendole a base dell'autonomia speciale.
AFFERMA
la sua netta opposizione alla proposta contenuta nel citato
articolo 2 del disegno di legge e impegna la Giunta a non
concordare svantaggiose condizioni di modifica dell'attuale
ordinamento finanziario della Regione, pur accettando di discutere
altre eventuali soluzioni per la definizione dei problemi che
stanno di fronte al Governo e che sono stati sopra
sintetizzati.
Impegna altresì la Giunta, nel caso in cui il disegno di legge
venisse approvato con la disposizione testé definita inaccettabile,
di proporre avverso la disposizione medesima ricorso alla Corte
Costituzionale ai sensi dell'articolo 2 della legge costituzionale
9 febbraio 1948, n. 1, e della susseguente conforme normativa
statale.
PRESIDENTE:
Do lettura della mozione presentata dal
Consigliere Riccarand:
MOZIONE
Sono ormai da tempo avviate le operazioni per giungere, entro il
31 dicembre 1992, alla creazione del Mercato unico europeo: una
grande area, popolata da 323 milioni di persone in cui saranno
superate le barriere fisiche, doganali e fiscali presenti
attualmente fra i 12 paesi della C.E.E..
La creazione del Mercato unico avrà un forte impatto
finanziario, istituzionale e anche culturale su tutti gli Stati e
sulle numerose regioni della Comunità europea.
In Valle d'Aosta la creazione del Mercato unico avrà,
probabilmente, un impatto ancor più rilevante che altrove per la
particolare incidenza che ha nel Bilancio della nostra Regione
l'I.V.A. da importazione, una Entrata che, in base alle notizie
attualmente in circolazione, è destinata a scomparire.
Risvolti importanti ci saranno inoltre nell'organizzazione
dell'industria e del sistema creditizio, mentre è tutta da
verificare la possibilità e l'opportunità di mantenere una
rivendicazione di "Zona Franca" nella nuova realtà unitaria che si
sta determinando.
La creazione del Mercato unico avrà, quindi, un'incidenza
notevole sulla nostra economia, modificherà lo stesso ruolo del
Consiglio regionale, influenzerà le condizioni di vita dell'intera
popolazione valdostana.
Tutto ciò premesso va rilevato che a pochi anni di distanza da
una scadenza così importante c'è una grave mancanza di notizie
certe, di informazioni precise, di studi e di previsioni
attendibili. Occorre, quanto prima, dotare il Consiglio regionale e
l'intera Comunità valdostana di informazioni e dati tali
da permettere di valutare preventivamente la conseguenza che la
creazione del Mercato unico avrà sulla nostra Regione, consentendo
di assumere i necessari provvedimenti.
A tale fine il Consiglio regionale
DELIBERA
di impegnare la Giunta regionale a predisporre e presentare,
entro sei mesi, all'esame delle Commissioni consiliari un Rapporto
sul 1992, con particolare riferimento alle conseguenze che la
creazione del Mercato unico europeo avrà sulle finanze e
sull'economia della Regione Valle d'Aosta, nonché sul principio
statutario della "Zona Franca";
INVITA
la Giunta ad avvalersi per la redazione di tale Rapporto degli
Uffici regionali competenti in materia di programmazione e di
finanza nonché delle eventuali consulenze esterne che si riterranno
necessarie.
PRESIDENTE:
Do lettura della mozione presentata dai
Consiglieri Mafrica, Tonino, Chenuil, Bajocco e Dolchi:
MOZIONE
AVUTA NOTIZIA
che la Commissione Tecnica per la spesa pubblica avrebbe
proposto una riduzione delle quote e delle voci del riparto fiscale
vigente tra Stato e Regione Autonoma Valle d'Aosta;
RICORDATO
che la legge 690 del 1981, concernente l'ordinamento finanziario
della Regione, è stata approvata, nel rispetto delle norme
stabilite dallo Statuto Speciale, sentito il Consiglio regionale
della Valle d'Aosta;
RIAFFERMATO
che risultano infondate e largamente pretestuose le ragioni che
porterebbero oggi a modificare criteri ritenuti validi e congrui
nel corso della lunga trattativa che ha preceduto la legge 690 del
1981;
RIBADITO
che comunque sarebbe giudicata come inaccettabile e lesiva
dell'autonomia valdostana una decisione unilaterale dello Stato su
una materia oggetto per legge costituzionale di trattative tra
Regione e Stato;
Il Consiglio regionale della Valle d'Aosta
ESPRIME
un ferma opposizione ad ogni iniziativa volta a modifiche
unilaterali del riparto fiscale
DELIBERA
1) di impegnare la Giunta regionale, l'Ufficio di Presidenza del
Consiglio e la Conferenza dei Capigruppo ad avviare in modo
unitario iniziative di confronto con il Governo e con il
Parlamento, al fine di difendere l'autonomia finanziaria e le
competenze statutarie della Regione Valle d'Aosta;
2) di inviare copia del presente documento al Presidente del
Consiglio dei Ministri, ai Ministri competenti in materia
finanziaria ed ai Capigruppo parlamentari della Camera e del
Senato.
PRESIDENTE:
Ha chiesto di parlare il Presidente della
Giunta per relazionare circa la risoluzione, ne ha facoltà.
ROLLANDIN (U.V.):
Les possibilités de discuter les
problèmes de la répartition financière pour la Région Vallée
d'Aoste et les conséquences d'une loi, qui a été approuvée en 1981,
la loi n° 690, ont déjà fait l'argument de différentes réflexions
de la part des Groupes politiques. Nous en discutons aujourd'hui
tout particulièrement pour essayer de donner une réponse aux
propositions qui ont été présentées de la part du Conseil des
Ministres avec la loi de budget 1989.
Il faut avant tout distinguer deux aspects du problème: le
premier aspect c'est une question de principe, très importante, sur
laquelle c'est indispensable qu'il y ait la possibilité d'avoir
l'avis des différentes forces politiques; le second aspect c'est le
problème plus strictement financier, c'est-à-dire de savoir quelle
est l'alternative, quel est le montant des recettes de
l'Administration régionale qui serait enlevé par rapport au projet
de loi qui a été présenté de la part du Conseil des Ministres, et
en même temps de savoir quelle est l'intention face à l'exigence de
réduire les frais et par conséquent de réduire le montant du
déficit de budget 1989.
Sur le premier point il y a déjà eu une rencontre avec les Chefs
de Groupe et je crois que là on ne peut que souligner à nouveau
l'importance et l'exigence qu'il y ait une voix unanime face à un
problème de principe qui est clairement inconstitutionnel, comme
nous l'avons déjà dit. En effet l'article 50 du Statut prévoit que
les modifications de la partie financière soient "in accordo con la
Giunta"; la Junte s'est exprimée contre cette proposition, par
conséquent on ne peut que faire remarquer cet aspect.
L'ordre du jour qui a été présenté reprend ces arguments:
"Consapevole e partecipe delle difficoltà che si pongono al
Governo nell'elaborazione della sua programmazione legislativa
finanziaria a motivo del lievitare della spesa pubblica, nel
dichiararsi disponibile e pronto a collaborare con il Governo
affinché i problemi sopra accennati possano trovare soddisfacente
soluzione, non può assolutamente accettare che una norma
legislativa ordinaria deroghi ad una disposizione di legge
costituzionale.
RITENUTO CHE
l'articolo 2 del disegno di legge recante norme in materia di
finanza regionale è in palese contrasto con il disposto
dell'articolo 50, terzo comma, dello Statuto speciale, non
essendosi sul punto raggiunto alcun accordo fra Governo e
Regione;
l'attuale ordinamento finanziario, che ha chiuso con reciproca
soddisfazione una annosa vertenza fra Governo centrale e Regione
Valle d'Aosta, rappresenta uno strumento irrinunciabile per la vita
e il progresso della Valle stessa e per far fronte alle varie e
complesse esigenze che sono state riconosciute dal legislatore
costituente, ponendole a base dell'autonomia speciale.
AFFERMA
la sua netta opposizione alla proposta contenuta nel citato
articolo 2 del disegno di legge e impegna la Giunta a non
concordare svantaggiose condizioni di modifica dell'attuale
ordinamento finanziario della Regione, pur accettando di discutere
altre eventuali soluzioni per la definizione dei problemi che
stanno di fronte al Governo e che sono stati sopra
sintetizzati.
Impegna altresì la Giunta, nel caso in cui il disegno di legge
venisse approvato con la disposizione testé definita inaccettabile,
di proporre avverso la disposizione medesima ricorso alla Corte
Costituzionale ai sensi dell'articolo 2 della legge costituzionale
9 febbraio 1948, n. 1, e della susseguente conforme normativa
statale".
Je crois donc, sur le problème de principe, qu'il ne s'agit pas
de faire de discussion. Le problème, au contraire, pourrait se
poser pour ce qui est des évaluations qui ont déjà été faites ce
matin de la part de quelqu'un, à propos de la possibilité de
modifier la loi 690, ou quand même de vérifier quelles seront les
conditions des recettes financières de l'Administration régionale
face aux événements de 1992.
La proposition que le Gouvernement veut faire aujourd'hui c'est
de prévoir qu'il y ait sur ce point un débat au moment où on aura
l'ensemble des données, qui ne soient pas uniquement les données -
que tout le monde connaît - à propos des frais pour l'instruction
publique, pour les forestiers, pour toute une série de compétences
qui en sens grossier ont un certain poids sur le budget de
l'Administration régionale. Sur ce point l'Assessorat compétent est
en train de préparer un dossier qui pourrait être discuté au niveau
de Commission et par la suite faire l'objet d'un débat au Conseil
régional.
L'autre problème c'est la question de 1992 et comment se
préparer à cet événement. La proposition que le Gouvernement fera
c'est d'instituer à ce sujet une Commission qui puisse examiner dès
aujourd'hui les différentes propositions qui seront faites, soit de
la part du Gouvernement central que de la part des différentes
Commissions de la C.E.E., compte tenu qu'il y a déjà des
Commissions qui, soit au niveau de Régions d'Europe qu'au niveau de
la C.E.E., sont en train de travailler pour examiner les
différences qui existent à présent entre les divers Etats et les
possibilités de modifier par exemple la T.V.A. (I.V.A.) et les
possibilités de réglementer le trafic des marchandises au moment
où, au premier janvier 1993, devrait être approuvée une
réglementation différente.
L'Administration régionale depuis une année et demie a chargé un
expert d'examiner les différentes réglementations qui existent et
je crois qu'au moment où cette commission sera instituée, elle
pourra faire une comparaison entre les différentes propositions qui
sont déjà aux examens des différentes Administrations et avoir la
possibilité de faire un débat sur les choix conséquents.
Voilà donc la raison pour laquelle nous retenons aujourd'hui de
faire avant tout un débat sur la question de principe et de prévoir
qu'il y ait la possibilité de discuter sur les données que d'ici
quelque temps feront l'objet d'une présence de la part de
l'Assesseur compétent et des techniciens pour débattre ce thème;
après chacun fera les analyses qu'il voudra.
Nous avons déjà dit qu'il y a toute une série de frais que
l'Administration régionale soutient, mais c'est quand même
important d'avoir les données précises à ce sujet, autrement on
risquerait à chaque instant de faire une guerre de chiffres. Mais
ce n'est pas là la question; la question c'est de voir quel est le
programme que les différentes forces politiques peuvent approuver,
pour soutenir que le développement de l'Administration régionale
soit à même de suivre un développement régulier et qu'il y ait une
économie saine au niveau de notre Région.
En prévoyant ce débat, personne n'a plus rappelé les difficultés
de la sidérurgie, les difficultés de l'économie qui étaient à la
base aussi d'un choix qui avait été fait à ce moment, de demander
que de la part du Gouvernement il y ait une attention particulière
face au problème contingent de l'Administration régionale. Je crois
que la crise de l'Ilssa et de la Deltacogne ne sont pas de données
qui remontent à trop d'années, pour oublier ces phénomènes. A ce
moment-là on nous avait dit qu'il y aurait la possibilité
d'interventions spécifiques. On a demandé avant tout qu'il y ait la
possibilité d'intervenir directement de la part de l'Administration
régionale et c'est ce qui s'est passé, tandis que dans d'autres
Régions il y a toute une série d'interventions extraordinaires qui
ne sont pas prévues dans les différents budgets et qui vont, par
exemple dans la zone de Trieste, intervenir pour le soutien de
l'économie.
La plupart des budgets de l'Administration régionale est à
soutien de l'ensemble de l'économie régionale; je crois que là il
faudra faire une analyse du programme que les forces politiques
vont prévoir d'ici à 1992 et surtout sur les possibilités de
développement de l'économie régionale.
Aujourd'hui les forces de la majorité ont avant tout l'exigence
de soutenir une question de principe, en renvoyant le débat dans
son ensemble au moment où il y aura la possibilité de discuter sur
l'ensemble des dossiers qu'on est en train de préparer. En même
temps j'annonce qu'il y aura la possibilité d'instituer une
nouvelle commission afin qu'il y ait dès à présent la possibilité
d'examiner les différents dossiers concernant l'évolution de
l'économie face à 1993.
Voilà donc la proposition que nous sommes en train de faire
aujourd'hui, étant donné que demain il y aura cette rencontre avec
le Ministre Maccanico pour examiner la question de
constitutionnalité.
Un autre problème qui doit être souligné est le suivant: s'il y
a l'exigence de prévoir qu'il y ait une réduction des frais ou
quand même qu'on puisse maintenir les frais pour la "parte
corrente", à soutenir sous un certain délai - par exemple de ne pas
augmenter plus de 4% - l'Administration régionale est disponible;
ce serait une politique qui peut donner un essor nouveau aux
différentes Régions. C'est la position qui avait été soutenue de la
part de la Sardaigne, qui a présenté une nouvelle loi financière
qui se rattache à la répartition de la Sardaigne, mais qui va
prévoir librement la répartition des frais et donc de maintenir les
mentions sous un certain délai. Il s'agit là de la ligne que depuis
toujours nous soutenons, de donner autonomie aux Régions, comme on
prévoit de donner une certaine autonomie aux réalités locales.
Il faut aussi souligner qu'une partie non indifférente du budget
est allouée aux communes, justement pour leur donner la possibilité
d'avoir une programmation sérieuse. Alors c'est là qu'il faut
prévoir, au moment où on fait un débat sur l'ensemble des données
du budget et des recettes de l'Administration régionale, l'adresse
qu'on veut donner à ces mêmes recettes.
Pour l'instant je ne veux pas continuer sur le thème, étant
donné qu'on préfère reprendre le débat au moment où on aura ces
données.
PRESIDENTE:
Sono autorizzati a prendere la parola, ai
sensi degli artt. 64 e 65, un Consigliere per Gruppo, limitatamente
a dieci minuti ciascuno.
Ha chiesto di parlare il Consigliere Riccarand, ne ha
facoltà.
RICCARAND (N.S.):
Mi sembra che nella riunione dei
Capigruppo fosse stato richiesto e confermato dal consenso della
Presidenza che si inseriva l'ordine del giorno del Presidente della
Giunta nella discussione del Consiglio con aggregate due mozioni:
una è la mozione presentata dal Partito Comunista, che non ha
potuto essere discussa nel Consiglio scorso e che riguarda proprio
la questione dell'ordinamento finanziario, e l'altra è la mozione
iscritta al punto 13 del Consiglio di oggi, che riguarda una
mozione del Gruppo di Nuova Sinistra rispetto al mercato unico
europeo.
Si tratta di tre oggetti su cui viene unificata la discussione e
su cui non vale assolutamente questo principio di limitare gli
interventi ai dieci minuti, nel senso che sono tre oggetti su cui
ogni Consigliere interviene con gli spazi che ritiene più
opportuni.
PRESIDENTE:
Sono d'accordo sulla procedura se questa va
estesa anche alla discussione delle mozioni, per le quali terremo
conto degli interventi già effettuati.
Ha chiesto di parlare il Consigliere Tonino, ne ha facoltà.
TONINO - (P.C.I.):
Avevamo presentato una mozione in data
15 settembre 1988, alla luce delle dichiarazioni che nello scorso
Consiglio abbiamo definito autorevoli da parte del Governo di
operare un taglio alle entrate della nostra Regione. Abbiamo detto
la volta scorsa che, di fronte ad un pericolo di questo tipo,
sarebbe stata necessaria una risposta di alto profilo da parte
della Regione e una iniziativa all'altezza del rischio.
Gli avvenimenti di questi ultimi giorni mi confermano che in
realtà la risposta di alto profilo autonomistico da parte di questa
Regione non c'è stata, che anzi nella trattativa un po' di
pasticcio sia avvenuto. Devo dire onestamente che non ho capito
ancora cosa si sia detto nelle varie sedi di confronto fra la
Giunta regionale e il Governo.
Le forze politiche tutte hanno manifestato una disponibilità
seria ad un contributo di questa Regione per affrontare e
contribuire a risolvere il pesante deficit che il bilancio dello
Stato presenta, ed è una affermazione che nell'ordine del giorno
che oggi il Presidente della Giunta ha ripresentato ritroviamo
nelle prime parti. Ma se è così, qual è stata la proposta che ha
fatto la Regione Valle d'Aosta in sede di incontri con il Governo?
In altre parole: il Presidente della Giunta nel momento in cui si è
incontrato con il Governo, con quale mandato è sceso a trattare con
il Governo? Non tutto a me pare sia lì chiaro; in questo senso
lamento una grave sottovalutazione anche di questi appuntamenti
molto importanti.
Noi avremmo dovuto arrivare a quell'appuntamento con quella
documentazione, con quella posizione che giustamente il Presidente
della Giunta Rollandin dice adesso è necessario predisporre. Su
questo punto dal Presidente della Giunta attendo dei chiarimenti,
perché in una prima fase sembrava, da dichiarazioni fatte
dall'Assessore Voyat, che non si trattasse di tagli ma di un
piccolo aggiustamento, che la cosa comunque non toccasse il
principio dei nove decimi del riparto fiscale. Il Presidente della
Giunta ritorna da un incontro dicendo che il riparto fiscale
dovrebbe essere salvaguardato, che la riduzione semmai interessa
altre cose. Il Governo presenta il disegno di legge scrivendo che
esiste un accordo con le Regioni; il Presidente Rollandin dice che
l'accordo non c'è.
Noi riteniamo particolarmente necessario ed urgente, ed in
questo senso va benissimo l'incontro di domani con il Ministro
Maccanico, che questo problema del rapporto fra la Giunta regionale
ed il Governo, nella fase di predisposizione del Governo, sia
chiarito prima di arrivare al dibattito parlamentare, perché nel
dibattito parlamentare credo sia necessario fare in modo che questo
Consiglio arrivi con il massimo di unità, in modo che tutte le
forze politiche svolgano lì una azione unitaria positiva, ma anche
con il massimo di chiarezza per quanto riguarda i rapporti che
prima sono intercorsi fra il Governo regionale e il Governo della
Repubblica.
Su questo, ripeto, attendo dal Presidente della Giunta qualche
chiarimento in più; è meglio, se necessario, qualche momento
ulteriore di discussione fra le forze politiche.
Per quanto riguarda invece la sostanza, abbiamo detto già nella
riunione scorsa del Consiglio che proviamo un certo disagio a
discutere di privilegi, di vistose sperequazioni, senza entrare nel
merito delle funzioni che sono attribuite a questa Regione, del
particolare regime di autonomia che contraddistingue questa Regione
rispetto ad altre.
Abbiamo detto, la volta scorsa, che non ci stiamo in ogni caso a
fare un ragionamento sulle ripartizioni delle risorse tra lo Stato
e le Regioni nel loro complesso, in un'ottica che non sia quella di
una radicale riforma dello Stato, che ridia funzione alle Regioni e
rilanci la specialità delle Regioni a statuto speciale, perché
questa è una valutazione politica che noi diamo; in realtà in
questi anni si è fatto avanti un processo di segno diverso. Non
sono io qui solo a parlare di crisi delle Regioni e di perdita
graduale di funzioni delle Regioni.
Quindi, nel momento in cui si discute di una parte così vitale
del rapporto fra le Regioni e lo Stato, che è quella relativa ai
trasferimenti finanziari, è chiaro che quella deve essere a nostro
avviso l'impostazione che deve sovrintendere a qualsiasi posizione
politica. In questo senso abbiamo da svolgere una funzione, un
ruolo che è molto importante.
Nella mozione paventavamo inoltre il rischio di un taglio del
riparto fiscale che avvenisse con una aperta violazione dello
Statuto speciale; ricordavamo nella mozione la necessità che una
misura di questo tipo doveva essere concordata con la Regione.
Anche su questo attendo un chiarimento da parte del Presidente
della Giunta, perché, se negli incontri che si sono avuti, prima
con l'Assessore Voyat, poi con il Presidente della Giunta, noi
abbiamo fatto presente l'art. 50 dello Statuto che prevede
l'accordo e, malgrado questa precisazione, il Governo decide il
taglio violando la norma che ha valore costituzionale: è chiaro che
questo è un atto di estrema gravità.
In questo senso ci siamo pronunciati il giorno dopo la notizia e
in questo senso ci ritroviamo anche nelle affermazioni contenute
nell'ordine del giorno. Il taglio operato dopo incontri con il
Governo regionale, in aperta violazione ad una norma che ha valore
costituzionale, dobbiamo considerarlo tutti come un fatto di
estrema gravità. Questo, al di là della collocazione politica dei
singoli Gruppi, è un fatto che deve essere assolutamente
censurato.
Per quanto riguarda la questione di principio e la sostanza
delle procedure, siamo in questo momento assolutamente per ribadire
che ci troviamo in presenza di un atto grave; in questo senso
concordiamo con la necessità che fin da domani il Presidente della
Giunta si presenti con alle spalle una posizione unitaria del
Consiglio, in cui si fa presente la possibilità di un ricorso alla
Corte Costituzionale, perché di una violazione palese si tratta. In
questo senso ci troviamo d'accordo con il contenuto dell'ordine del
giorno.
Non mi dilungo sulle questioni di prospettiva, se non per
ribadire una richiesta che sentiamo come particolarmente urgente:
la Commissione che deve valutare i rapporti fra Regione e Stato
deve essere istituita rapidamente. Si parla di una nuova
commissione "ad hoc" per quanto riguarda la scadenza del 1992, il
rapporto fra Regione ed Europa; penso che potrebbe essere anche la
stessa commissione, ma, se è un'altra commissione che si deve
costituire, ci va bene lo stesso. Quella è una scadenza di grande
rilievo a cui la Regione deve essere assolutamente preparata,
quindi siamo disponibili a fare su questi temi una discussione più
avanti, con la necessaria documentazione e preparazione.
PRESIDENTE:
Ha chiesto di parlare il Consigliere Aloisi,
ne ha facoltà.
ALOISI (M.S.I.):
Vi è un gran parlare in questi giorni
della legge finanziaria dello Stato, una legge finanziaria che
tenta di coprire quell'enorme deficit che ormai ha raggiunto i
120-130 mila miliardi. In questa legge vi sono vari aspetti
negativi: innanzitutto il risanamento economico è soltanto
abbozzato, quindi non tenta di sanare la situazione; in secondo
luogo una politica fiscale che rinuncia a colpire gli evasori;
infine una spesa sanitaria che viene tagliata secondo una logica
antisociale.
In questo contesto abbiamo dei provvedimenti che vengono presi
dal Governo con un decreto-legge, un provvedimento di
accompagnamento della legge finanziaria che interessa le finanze
delle Regioni a statuto speciale. Questa proposta di legge è
composta da tre articoli; quello che interessa le Regioni a statuto
speciale è l'articolo 2, che prevede che per il 1989 le entrate
spettanti alle Regioni Valle d'Aosta, Friuli-Venezia Giulia,
Sardegna, per quote fisse e per quote variabili di tributi
erariali, sono fissate in misura complessivamente pari a quelle
attribuite per il 1988, maggiorate del 4%.
Detto questo, ho ascoltato con attenzione l'intervento del
Consigliere che mi ha preceduto, che ha fatto delle osservazioni
che intendevo fare anch'io e che voglio fare anche io al Presidente
della Giunta.
Quindici giorni prima della riunione del Consiglio dei Ministri,
vi era stato un incontro con il Ministro Maccanico e in questa
occasione suppongo che tutta la problematica sia stata chiarita, o
dal Presidente della Giunta o dall'Assessore alle Finanze - adesso
non so chi era presente a quell'incontro. Penso che sicuramente in
quella riunione vi sia stato un dibattito, un confronto di idee, di
proposte, quindi la Regione sia andata là con le idee chiare. Se da
parte del Ministro Maccanico ci fosse stata una proposta che andava
contro a quelle che sono le prerogative dello statuto speciale,
sicuramente il Presidente della Giunta o l'Assessore alle Finanze
si sarebbero opposti, avrebbero convocato la Conferenza dei
Capigruppo e ci avrebbero informati sull'andamento di questa
discussione. Invece noi non abbiamo saputo nulla, ci siamo trovati
a dover discutere in una riunione di Capigruppo quelle che sono
state delle imposizioni - si dice - da parte del Governo. E' una
imposizione che viola l'art. 50 dello statuto speciale.
Allora vi sono almeno tre osservazioni da fare. La prima: vi è
stato un equivoco fra il Presidente della Giunta, l'Assessore alle
Finanze e il Ministro Maccanico, probabilmente non si saranno ben
capiti; non si è compreso quello che era l'indirizzo proposto dal
Governo, quindi in questa probabile confusione si è arrivati
all'art. 2, dove si prevede una violazione al nostro statuto.
Se così non fosse, visto che all'interno di questo Consiglio vi
sono due forze qualificanti nazionali che fanno parte di questa
maggioranza regionale e che detengono il potere a livello centrale
(mi riferisco alla Democrazia Cristiana, che ha il Presidente del
Consiglio, e al Partito Socialista, che ha il Ministro Amato che
sta portando avanti questa legge finanziaria), le scelte di questi
partiti all'interno di questo Consiglio dimostrano che
probabilmente o sono loro latitanti, cioè non si sono interessati
sufficientemente a fare pressioni a livello nazionale per far sì
che venisse rispettato lo Statuto, oppure dimostrano che
probabilmente i dirigenti locali di queste due grosse forze
politiche nazionali, a livello nazionale hanno un peso ininfluente,
sterile, quindi hanno scarsa capacità di poter incidere a favore
della Regione Valle d'Aosta.
Con questa operazione condotta da Amato-De Mita, non solo viene
mortificato lo Statuto speciale, ma si profila proprio una vera
compressione della dinamica del bilancio regionale, perché non
dobbiamo dimenticare che il tasso di inflazione è molto superiore
al 4%. Poi vi sono, come già è stato accennato, circa 300 miliardi
che sono accollati come oneri di istituto al bilancio regionale per
il pagamento della indennità di bilinguismo (40 miliardi) e per il
mantenimento delle spese scolastiche (260 miliardi).
Infine è da notare che sul piano tecnico la stessa formazione
del bilancio di previsione per il 1989 della Regione, dopo dieci
anni, con questa proposta di legge è subordinata alla finanziaria
dello Stato.
Quindi vi sono due aspetti a mio giudizio: il primo è un aspetto
di carattere formale, il secondo è di carattere sostanziale. Sulla
forma concordiamo con il Presidente della Giunta, là dove si
critica la decisione del Governo di violazione dell'art. 50 dello
Statuto speciale, e quindi, pur essendo un partito nazionale,
rispettiamo quelli che sono i diritti delle Regioni a statuto
speciale e condividiamo la critica nei confronti del Governo,
perché, se esiste una legge, questa venga applicata. E' per questo
motivo che a nome del Movimento Sociale Italiano concordo con la
critica rivolta al Governo e condivido l'ordine del giorno.
Nella sostanza però riteniamo che anche la Valle d'Aosta debba
partecipare a quei sacrifici che vengono imposti a tutte le Regioni
per cercare di sanare il bilancio dello Stato. Dovremmo fare delle
enormi critiche nei confronti della gestione del potere centrale,
ma ciò non esime che le critiche si possano anche fare nei
confronti del Governo regionale. Quindi bisogna fare molta
attenzione; se qui viene violato un principio, siamo d'accordo
affinché ciò non avvenga, però oltre che fare una giusta critica,
bisogna anche saper amministrare con oculatezza, con serietà, senza
sperperare del denaro pubblico, perché anche noi amministriamo
denaro pubblico. In questa tematica avrei molte cose da dire; non è
oggi il momento adatto per poterlo fare, perché, come aveva
accennato prima il Presidente, abbiamo trovato un accordo che
questi problemi li affronteremo in un secondo momento.
Per concludere, ribadisco che noi condividiamo la critica nei
confronti del Governo proprio sotto questo aspetto, perché viene
violato un principio che è sancito, che è nello Statuto della
Regione Valle d'Aosta, e quindi riteniamo che se questa legge
esiste deve essere anche applicata.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND (N.S.):
Esattamente cinque anni fa, era proprio
il cinque ottobre del 1983, il Consiglio regionale della Valle
d'Aosta discusse lo stesso argomento che stiamo discutendo oggi,
perché nella legge finanziaria varata l'ultimo giorno di settembre
1983 il Governo aveva deciso di ridurre a nove decimi i sette
decimi della legge 690/81.
Allora ci fu una discussione come questa in Consiglio regionale,
ci fu la presentazione di un ordine del giorno della maggioranza
che censurava il comportamento del Governo, che - ricordo come dato
di cronaca, ma anche perché ha una sua rilevanza politica - venne
approvato a stragrande maggioranza, ma sul quale si astennero tre
Gruppi del Consiglio: il Partito Socialdemocratico (che non c'è
più), Nuova Sinistra, il Partito Socialista. Questi Gruppi si
astennero perché ritennero inadeguato il contenuto di quel
documento rispetto a certi dati di fatto di ordinamento finanziario
che ci sono attualmente.
Oggi il Partito Socialista, se ho capito bene, assumerà un
atteggiamento differente, non perché siano cambiate le tematiche e
le posizioni, ma perché è cambiata la collocazione del Partito
Socialista, che è passato dalla minoranza alla maggioranza.
Siccome noi invece abbiamo delle convinzioni più profonde ed
abbiamo fatto una riflessione da anni su questo argomento, non
cambiamo la nostra posizione. Quindi, se diciamo sicuramente di no
al metodo adottato dal Governo nel predisporre questa legge
riguardante le norme finanziarie per le Regioni, un discorso più
articolato va sicuramente fatto sulla sostanza.
Sul metodo siamo tutti d'accordo: lo Statuto speciale prevede
all'art. 50, 3° comma, che la legge che regola l'ordinamento
finanziario della Valle d'Aosta deve essere adottata con l'accordo
della Giunta regionale. Questo accordo - ci ha detto il Presidente
della Giunta - non c'è stato, quindi non c'è dubbio che quel
provvedimento non ha una sua legittimità costituzionale e quindi
sicuramente è censurabile, va criticato e nei confronti di questo
vanno adottati i provvedimenti giuridici necessari.
Nella sostanza, però, noi dobbiamo rispondere a un altro tipo di
problema, che è molto rilevante: dobbiamo dire, cioè, se un
provvedimento di contenimento del finanziamento dello Stato alle
Regioni a statuto speciale è giustificato o no; più in particolare,
se un provvedimento di contenimento dei finanziamenti da parte
dello Stato alla Regione Autonoma Valle d'Aosta è giustificato o
no. Credo che sia giustificato e mi pare anzi che questo lo dicano
un po' tutti i Gruppi e tutte le forze politiche; mi pare che
emerga dallo stesso ordine del giorno presentato dal Presidente
della Giunta.
Il problema è questo: se si dice di sì ad un contenimento
dell'erogazione dei finanziamenti dello Stato alle Regioni a
statuto speciale e in particolare, per quello che ci interessa,
alla Valle d'Aosta, non si possono fare soltanto delle belle
parole, come a mio avviso fa questo ordine del giorno, che assicura
la nostra disponibilità, ma poi afferma che non possiamo accettare
delle modifiche che siano svantaggiose. Se ci deve essere un
contenimento, se ci deve essere una riduzione dell'erogazione,
sicuramente questa sarà svantaggiosa. Quindi non capisco qual è la
rilevanza di queste cose.
In particolare, ho notato che in questa discussione c'è una
posizione ampiamente maggioritaria fra le forze politiche, che è
quella di dire che la legge 690/81 non si deve toccare, in quanto
quello è un principio fondamentale che garantisce la nostra
autonomia.
Noi invece diamo una valutazione completamente diversa; abbiamo
detto già in passato e lo abbiamo scritto anche nel nostro
programma elettorale, perché siamo estremamente chiari, che quella
legge era sbagliata e che era da rivedere. Riteniamo ancora oggi
che questo vada fatto; riteniamo che la legge 690/81 sia una legge
priva di spirito autonomistico in primo luogo e sia priva di
sensibilità federalista in secondo luogo; che manchi cioè di quei
due requisiti che dovrebbero essere alla base dell'azione che
ispira le forze politiche che operano in Valle d'Aosta, soprattutto
quelle forze che si definiscono autonomiste e federaliste.
Perché è priva di spirito autonomistico? Perché quella legge in
pratica ha inserito all'interno del bilancio della Valle d'Aosta
una voce che prima non c'era, una voce di riparto, che è l'IVA da
importazione, che - come dicevo stamani discutendo sul conto
consuntivo - è una entrata di bilancio che non ha niente a che
vedere con il lavoro, la ricchezza, la produzione della Valle
d'Aosta. E' una gabella di transito per merci che vengono da chissà
dove e vanno chissà dove, e che, per un sistema fiscale totalmente
distorto che solo uno Stato sfasciato come lo Stato italiano poteva
produrre, vanno a finire nelle casse della Regione Valle d'Aosta.
Ma andare a ricercare, andare a fondare una politica della spesa,
come è stata fatta in questi anni, sull'IVA da importazione, che
rappresenta la più grossa entrata del bilancio della Regione Valle
d'Aosta, è una scelta che non ha niente a che vedere con dei
contenuti autonomisti.
Affermiamo che questa legge 690 è priva di sensibilità
federalista, perché è una legge che è andata coscientemente a
ricercare una situazione di privilegio per la Valle d'Aosta. E'
andata a cercare un meccanismo per cui la nostra Regione finisce
per avere dallo Stato italiano più di quello che dà allo Stato
italiano sotto forma di contributi, tasse, imposte, tutte le forme
di tributi erariali.
Siccome siamo per il massimo di autonomia, che è diritto e
dovere di contare sulle proprie forze e risorse, però siamo anche
favorevoli all'esistenza di organismi che siano sovraregionali e
anche sovrastatali, non riteniamo che possa essere una linea
politica lungimirante e seria, e semplicemente anche soltanto
praticabile, quella di dire che noi badiamo soltanto a noi stessi,
alle nostre tasche, al nostro campanile, al nostro localismo.
Si parla sempre più di Europa, per cui la prospettiva verso cui
dobbiamo andare non è quella di una chiusura di tipo
indipendentistico, che non sta da nessuna parte, ma dobbiamo sempre
più andare verso quella che qualcuno ha definito una cultura
dell'interdipendenza, cioè del rapporto fra le varie comunità. Per
fare questo bisogna che ci siano degli organismi che vanno al di là
della Regione, che vanno al di là della "piccola patria" che ognuno
di noi può e deve avere; dobbiamo avere organismi sovraregionali e
degli organismi che sono anche sovrastatali, a livello europeo.
Perché questi organismi possano esistere, dobbiamo attribuire loro
dei ruoli, dobbiamo attribuire loro delle competenze e delle
risorse. Allora la domanda che pongo è: oggi la Valle d'Aosta, con
questo ordinamento finanziario, contribuisce al fatto che esistono
degli organismi sovraregionali e sovrastatali, oppure no? Ritengo
di no, e lo ritengo sulla base di dati che sono tanti, che sono
sotto gli occhi di chiunque voglia fare un ragionamento.
Dicevo ieri in un pubblico dibattito, ma lo riprendo dai dati
del conto consuntivo del 1987, quindi dati ufficiali della Regione
Valle d'Aosta - voglio fare questo ragionamento in modo che, se è
sbagliato, qualcuno me lo potrà dimostrare - che nel 1987 lo Stato
italiano ha riscosso dai contribuenti valdostani, nelle varie forme
di tributi erariali, 560 miliardi. Di questi, ne ha versati 9/10
nelle casse della Regione, cioè 500 miliardi, ed ha trattenuto per
sé 60 miliardi. Con questi 60 miliardi lo Stato nel 1987 ha dovuto
pagare i suoi uffici e dipendenti che si occupano della riscossione
dei tributi delle imposte, ha dovuto pagare una serie di servizi
che sono gestiti dallo Stato in Valle d'Aosta; ricordava stamani
l'Assessore Voyat le forze dell'ordine e la giustizia, ma ci sono
anche le poste, le strade statali, la ferrovia, i finanziamenti ai
Comuni, ci sono una serie di servizi che possono funzionare bene o
male (ma anche i servizi della Regione possono funzionare bene o
male), ci sono erogazioni che vanno nell'ordine superiore ai 100
miliardi. Non solo, lo Stato ha trasferito nel corso del 1987 alla
Regione Valle d'Aosta, e risulta dal conto consuntivo, 158 miliardi
per finanziamenti di leggi di settore: la legge sui trasporti, la
legge per l'agricoltura, fondi investimenti ed occupazione. Non
solo, nel corso del 1987 lo Stato italiano ha dovuto contribuire
all'esistenza di una comunità europea, versando alla comunità
europea una quota dell'IVA, che è a carico di tutti i contribuenti
dello Stato italiano.
Allora, ci chiediamo come fa questo Stato a vivere in questo
modo, ad erogare ad una Regione come la nostra - ma possiamo fare
lo stesso esempio per il Trentino Alto Adige, per la Sicilia, in
parte simile per la Sardegna e con alcune differenze per il Friuli
- a riscuotere 560 miliardi, trattenerne 60 e poi erogare altre
centinaia di miliardi. La risposta sta nel motivo di fondo per cui
facciamo questo dibattito: lo Stato italiano ha superato queste
difficoltà attraverso l'indebitamento.
In secondo luogo lo Stato è andato a reperire e a drenare in
direzioni diverse delle risorse che provengono da alcune Regioni
italiane che contribuiscono più di tutte le altre; e anche qui
voglio citare dati ufficiali. Qui si continua a dire che non ci
sono dei dati, mai i dati ci sono.
La Facoltà di Economia e Commercio dell'Università di Trento ha
fatto degli studi approfonditi sul finanziamento delle Regioni a
statuto speciale; in questa tesi di laurea, che è stata fatta da
Thomas Benedikter, che è il figlio di uno dei principali esponenti
della S.V.P., in pratica uno dei leader della S.V.P. e che per anni
ha trattato il riparto fiscale fra il Sudtirolo e lo Stato
italiano, la sostanza che viene fuori da una analisi, da un
confronto fra quello che lo Stato prende e quello che dà a tutte le
Regioni a statuto speciale e a statuto ordinario, porta a questa
conclusione che secondo me deve far riflettere: ci sono 4 Regioni
italiane i cui contribuenti si addossano una serie di spese a
favore di tutte le altre Regioni. Queste Regioni sono la Lombardia,
la Liguria, il Piemonte e il Veneto; la Toscana è sostanzialmente
in pareggio.
Queste 4 Regioni danno allo Stato molto di più di quello che
ricevono, le altre Regioni invece ricevono più di quello che danno.
Fra le Regioni che ricevono più di quello che danno ci sono gran
parte delle Regioni del Sud Italia e ci sono tutte le Regioni e le
Province a statuto speciale. Ci sono delle cifre notevoli. Ad
esempio, il contribuente lombardo versa allo Stato mediamente 4
milioni 800mila, lo Stato invece riversa ai contribuenti lombardi
in tutte le forme 2 milioni e 800mila lire, con un saldo negativo
che è quasi di 2 milioni per abitante. Per il Piemonte questo saldo
negativo è di quasi 1 milione 855mila per abitante. Per la Valle
d'Aosta il saldo positivo è di 1 milione e mezzo per abitante.
Qui ci troviamo di fronte ad una impostazione che non sta in
piedi e di cui dobbiamo avere coscienza. Quindi diciamo che questa
legge 690/81 è una legge che va rivista; credo che gran parte dei
Consiglieri conoscano le vicende della legge 690, ma alcune cose
vanno richiamate.
L'iter stesso di questo disegno di legge, prima della sua
approvazione, ma anche dopo, negli anni successivi, ha dimostrato
la debolezza di questa legge che non a caso, periodicamente, viene
rimessa in discussione a livello governativo, a livello di
studiosi, a livello di persone che fanno i calcoli. Questa legge
690/81 era stata presentata in un primo momento come un
provvedimento presentato dal Governo Forlani, che prevedeva i 7/10
per la Regione Valle d'Aosta; c'era stato un primo schema che
prevedeva i 9/10, al quale aveva dato il consenso il Consiglio
regionale della Valle d'Aosta. Successivamente il Governo Forlani
varò il disegno di legge riducendolo a 7/10, perché ci fu una
osservazione del Ministro Reviglio, il quale disse testualmente
allora: "Se alla Valle d'Aosta diamo i 9/l0 oltre i normali
trasferimenti dello Stato alle Regioni, la Valle d'Aosta verrebbe
ad ottenere dallo Stato i 14/10 del gettito tributario realmente
prodotto"; e venne fatta questa riduzione.
In sede parlamentare l'emendamento del Sen. Modica del Partito
Comunista, accolto dagli altri Gruppi, riportò ai 9/10; noi abbiamo
già dato in passato un giudizio negativo su quell'operazione. Nel
settembre 1983, come dicevo prima, la legge finanziaria dello Stato
cercò di riportare ai 7/10, ed anche qui ci fu poi uno stralcio in
Commissione che riportò ai 9/10.
Recentemente - veniamo all'agosto 1988 - la Commissione Giarda
sulla spesa pubblica ha raccomandato al Governo, alla conclusione
dei suoi lavori, di ridurre il flusso delle risorse delle Regioni a
statuto speciale; in particolare ha chiesto per la Valle d'Aosta
una riduzione della quota di riparto fiscale e l'eliminazione
dell'IVA da importazione.
Cosa significa tutto questo? significa che questa legge ha degli
elementi che sono sicuramente di debolezza, che ormai sono
evidenti. Allora riteniamo che sia sbagliato andare a chiudersi in
difesa acritica di questa legge. Quindi la nostra proposta è di due
tipi: noi diciamo che la legge 690 può anche essere modificata; non
dobbiamo fare le barricate in difesa di questa legge che ha degli
aspetti di squilibrio. Nell'immediato, per il 1989, se vogliamo
andare incontro ad una richiesta precisa di contenimento dei flussi
finanziari dallo Stato alla Regione, la proposta migliore per noi è
,quella di proporre una riduzione della quota dell'IVA da
importazione, che è una quota anomala - ripeto - che nessun'altra
Regione a statuto speciale ha nella nostra misura e su cui sarebbe
opportuno andare ad una riduzione.
Credo che la proposta che dovrebbe fare il Presidente della
Giunta domani sarebbe quella di dire: "Noi non accettiamo questa
proposta del contenimento sulla base del 4%; siamo disponibili ad
una riduzione per il 1989 della quota dell'IVA da importazione".
Questa è a mio avviso la proposta valida e realistica che si può
fare nell'immediato; però c'è un discorso più di prospettiva, ed è
quello della fragilità dell'attuale autonomia finanziaria della
Valle d'Aosta, perché noi abbiamo sicuramente tante risorse che
vengono affidate, però sulla base di un ordinamento giuridico che
ha una sua fragilità. Quindi proponiamo l'inserimento nello Statuto
speciale della Valle d'Aosta della quota esatta che spetta alla
nostra Regione di tutti i tributi erariali riscossi in Valle
d'Aosta. Questo ci darebbe una reale garanzia anche nel tempo.
Crediamo che una iniziativa in questo senso sia tanto più
importante perché l'art. 50, 3° comma, dice esattamente che "Entro
due anni dall'elezione del Consiglio della Valle, con legge dello
Stato, in accordo con la Giunta regionale, sarà stabilito, a
modifica degli articoli 12 e 13, un ordinamento finanziario della
Regione". Questo significa che gli artt. 12 e 13, che sono quelli
che regolamentano la normativa statutaria in materia di autonomia
finanziaria, non esistono più da un punto di vista costituzionale,
cioè sono stati - come dicono i giuristi - decostituzionalizzati.
Secondo alcune interpretazioni in pratica sono anche abrogati.
Comunque non hanno più un valore costituzionale, perché è scritto
nell'articolo 50 che "sarà stabilito, a modifica degli articoli 12
e 13, un ordinamento finanziario della Regione".
Adesso la nostra autonomia finanziaria si regge su una legge
ordinaria, che ha come nostro unico elemento di tutela questo
accordo politico. Noi non possiamo basarci su di un accordo
politico, che può essere sempre soggetto a tutta una serie di
ricatti, che può cambiare a seconda di come cambiano le maggioranze
a livello governativo, a livello locale, e che condiziona
evidentemente anche tutta una scelta di politica dell'alleanza.
Noi crediamo che oggi i meccanismi di tutela dell'autonomia
finanziaria della Valle d'Aosta siano deboli e che ci si debba
muovere con decisione per l'inserimento nello Statuto speciale
della quota di tributi erariali che spettano alla Valle d'Aosta.
Solo questo ci può dare una garanzia. Del resto, la stessa legge
690 ha al suo interno dei meccanismi, all'art. 8, che possono
portare in tempi anche rapidi ad uno svuotamento di quanto spetta
alla Valle d'Aosta. L'art. 8 prevede che il provento derivante alla
Regione Valle d'Aosta da maggiorazioni di aliquote e da altre
motivazioni di tributi ad essa devolute, disposte successivamente
all'entrata in vigore della legge 6.12.71, ove sia destinato per
legge, per la copertura di nuove o maggiori spese che sono da
effettuare a carico del bilancio dello Stato, è riservato allo
Stato. Gli artt. 6 e 8 oggi non vengono applicati, però sono due
articoli che rafforzano la tesi che bisogna andare ad un
rafforzamento della nostra autonomia costituzionale attraverso un
inserimento in Statuto della quota che ci spetta.
A conclusione di queste osservazioni, ritengo che l'ordine del
giorno presentato dal Presidente della Giunta sia condivisibile
sicuramente nella critica e nella censura che fa al Governo
rispetto al metodo con cui è stato predisposto il disegno di legge
sulle norme finanziarie. Rimane comunque debole, sia rispetto alla
parte propositiva, sia rispetto alla prospettiva in cui vogliamo
porci; quindi presento, in alternativa alla risoluzione del
Presidente della Giunta, un'altra risoluzione che leggo
brevemente:
RISOLUZIONE
VISTO il disegno di legge "Norme in materia di finanza
regionale", presentato dal Governo;
PRESO ATTO che tale disegno di legge determina, nell'ambito
delle scelte operate con la predisposizione della legge
finanziaria, un contenimento dei finanziamenti alle Regioni a
Statuto Speciale;
RILEVATO che, per quanto concerne la Regione Autonoma Valle
d'Aosta, tale contenimento comporterebbe una modificazione di
quanto previsto dalla legge 690/81 che disciplina l'ordinamento
finanziario della Valle d'Aosta;
RILEVATO altresì che sul testo del Disegno di legge non è stato
acquisito il consenso della Giunta regionale della Valle d'Aosta,
come richiesto dall'art. 50 dello Statuto Speciale;
CONSIDERATO che non si sono ancora conclusi i lavori della
Commissione paritetica sull'applicazione degli articoli 6 e 8 della
legge 690/81;
SOTTOLINEATO che l'autonomia finanziaria della Valle d'Aosta
richiede certezza di risorse e norme che siano al riparo da
variazioni annuali introdotte con legge ordinaria;
EVIDENZIATO che comunque la Regione Autonoma Valle d'Aosta è
disponibile a dare il proprio contributo per una riduzione del
pesante deficit dello Stato Italiano;
Il Consiglio regionale della Valle d'Aosta
RICHIEDE
l'inserimento nello Statuto Speciale per la Valle d'Aosta delle
quote dei tributi erariali spettanti alla nostra Regione
autonoma;
RESPINGE
il metodo con cui è stato predisposto il disegno di legge del
Governo, in violazione dell'articolo 50 dello Statuto Speciale;
IMPEGNA
la Giunta regionale a predisporre una Proposta di legge di
iniziativa regionale per modificare gli artt. 12, 13 e 50, 3°
comma, dello Statuto Speciale;
ESPRIME
la propria disponibilità a contribuire alla riduzione del
pesante disavanzo del Bilancio dello Stato attraverso una riduzione
della, quota attualmente spettante alla Regione Valle d'Aosta
dell'IVA da importazione;
DELIBERA
di trasmettere copia del presente ordine del giorno al
Presidente del consiglio dei Ministri, al Ministro del Tesoro, al
Ministro per gli Affari regionali e a tutti i Capigruppo del Senato
e della Camera dei Deputati.
Due parole per concludere sulla mozione che Nuova Sinistra ha
presentato rispetto al 1992. Ho sentito prima che il Presidente
della Giunta parlava di una Commissione che si occupi di questo
problema; nella mozione veniva fatta una proposta che in una certa
misura si integra con quella del Presidente della Giunta, ma che ha
anche elementi di diversità. La proposta era quella di impegnare la
Giunta regionale a presentare, entro sei mesi, all'esame della
Commissione consiliare, un rapporto sul 1992, con particolare
riferimento alle conseguenze che la reazione del mercato unico
europeo avrà sulle finanze e sull'economia della Regione Valle
d'Aosta, nonché sul principio statutario della zona franca.
La proposta è che in pratica la Giunta, avvalendosi dei
funzionari della pubblica amministrazione, dei responsabili della
programmazione e degli altri uffici che si occupano di queste
materie, più una serie di consulenti esterni che dovranno essere
ricercati, predisponga un rapporto su questa scadenza di cui molto
si parla, ma di cui poco conosciamo.
Non so se questa proposta viene accolta dalla Giunta e dal
Consiglio; vorrei solo sottolineare che questa proposta a mio
avviso non è in contrasto con la proposta di commissione che faceva
il Presidente della Giunta, perché il problema è di avere un gruppo
di esperti che predisponga del materiale, delle conoscenze, dei
dati, su cui poi anche una commissione di uomini politici possa
lavorare. Però è necessario che ci sia un lavoro alla base, di
ricerca di dati e di informazioni che devono essere fornite.
PRESIDENTE:
Vorrei chiarire in linea d'ordine che ci
adeguiamo ad una discussione congiunta di questi argomenti, anche
se l'art. 110 del Regolamento Lo vieterebbe. Il rodaggio del nuovo
Regolamento comporta questa anomalia, ma la vera interpretazione
era quella primordiale, resa all'inizio della discussione generale.
Ci adegueremo in modo più corretto al Regolamento nelle prossime
sedute. Quindi l'art. 110 va fatto valere.
Adesso, nell'ambito della discussione dell'oggetto 40 del
precedente ordine del giorno, dell'oggetto 13 e della risoluzione
presentata dal Presidente della Giunta, unifichiamo la
discussione.
Ha chiesto di parlare il Consigliere Gremmo, ne ha facoltà.
GREMMO (U.A.P.):
Signor Presidente, colleghi, debbo
notare che vi è una palese contraddittorietà rispetto alla
formulazione dell'ordine del giorno che, in alternativa a quello
della Presidenza, ha presentato Riccarand e che contiene delle
affermazioni interessanti e in linea di principio condivisibili, e
il distorto periodare con cui egli ha motivato questo ordine del
giorno.
L'ordine del giorno dice delle cose ed io ho sentito un
intervento che probabilmente avrebbe avuto diritto di cittadinanza
in altra sede geografica, in altro Consiglio regionale, ma che
secondo me è del tutto fuori posto nel Consiglio regionale della
Valle d'Aosta.
Perché sono così fermo in questa affermazione? Parto proprio dal
dato che il Consigliere Riccarand ha portato per suffragare
affermazioni pesantemente antiautonomistiche. Ci sono in Italia
quattro Regioni che mantengono tutte le altre; è un dato reale.
Forse è per questo che in quelle Regioni, fortunatamente, la gente
scopre la necessità dell'autonomia, cioè per difendere il proprio,
e siccome ci sono queste quattro Regioni che mantengono le altre,
noi saremmo una sorta di assistiti che debbono restituire il mal
tolto. Questo è il tipo di ragionamento che è stato fatto.
Ebbene, non è così. Non si può in nessuna maniera fare di ogni
erba un fascio. Vi è una gran bella differenza, Consigliere
Riccarand, lei che si occupa spesso di problemi di autostrade, ad
esempio fra una richiesta di autostrada alpina che colleghi
l'Italia all'Europa e le autostrade dell'Abruzzo, dove parte una
volta al mese un carretto. Vi è una bella differenza fra le opere
pubbliche che vengono realizzate in Valle d'Aosta per adeguare
l'esigenza del Piemonte di avere un collegamento con l'Europa,
rispetto allo stretto di Messina, che, pur non essendo stato ancora
realizzato, ha già inghiottito centinaia di milioni.
Parliamoci chiaro: è vero che ci sono delle Regioni propulsive,
ma ci sono delle Regioni propulsive perché hanno attorno altre
Regioni (e la Valle d'Aosta è fra queste) che garantiscono un
indotto di strutture, un indotto di investimenti, che fanno in
maniera che l'anello forte, cioè l'asse cisalpino, non vada a
fondo.
Allora, Consigliere Riccarand, se è vero che occorre contenere
le spese, se è vero che occorre colpire lo spreco, non è certo in
Valle d'Aosta che si va a cercare questo spreco. Non è qui che
bisogna tagliare, non è rispetto ad una Regione che è funzionale ad
uno sviluppo di Regioni che sono già proiettate nell'interscambio
economico e commerciale europeo, che bisogna andare a colpire. Il
dato che lei ha portato era corretto, ma non è corretto dire che
tutto il resto poi è tutto uguale. No, tutto il resto non è tutto
uguale; esistono delle ben chiare differenze. Tanto per capirci,
lei stamattina - e con lei qualche altro collega - andava a
sollevare l'onere che deriva dall'attribuzione dell'indennità di
bilinguismo: pensiamo all'onere reale che hanno i 23mila forestali
della Calabria, che non fanno i forestali ma che rimangono dietro
alle scrivanie.
Se vogliamo essere chiari nelle cose, andiamo a dire - e questo
è un discorso federalista, è un discorso autonomista - che occorre
certamente rivedere i rapporti fra le Regioni e lo Stato (in questo
ha ragione il Consigliere Tonino), rivedere il ruolo propulsivo
dell'ordinamento regionale rispetto ad una spinta centralista che
in qualche modo si vuole attuare, ma andiamo a vederlo in una
funzione propositiva. Questo vuole dire che dobbiamo trovare il
sistema di fare sì che le Regioni che in qualche modo appoggiano
questo sviluppo propulsivo, non vengano bloccate nel loro sviluppo,
perché la logica di dire che tutti quanti dobbiamo comunque pagare,
dobbiamo comunque tirare la cinghia, non è convincente, non è una
logica accettabile, perché con la scusa di tirare la cinghia si
vanno a bloccare dei processi produttivi di tipo europeo.
E' un ragionamento che l'ex Presidente della Regione Lombardia
Guccetti, che non è un autonomista, che è un democristiano, ha
fatto quando ha coniato il termine "la questione settentrionale";
cioè esistono delle Regioni, fra le quali metto la Valle d'Aosta,
al di là del dato che il Consigliere Riccarand ha portato, che non
possono essere bloccate nel loro sviluppo, non possono essere
condizionate in quella che è la loro propulsività, il loro essere
anello forte di tutta l'economia, la struttura civile, sociale
dello Stato italiano, in nome di sacrifici omnicomprensivi.
Allora, il ragionamento del contenimento che in qualche modo si
fa nell'ordine del giorno, se è giustificabile rispetto
all'esigenza di arrivare comunque ad un dialogo, perché chiaramente
una forza responsabile come è l'Esecutivo della nostra Regione è
disposta al dialogo ed al ragionamento, tuttavia non nega che,
rispetto alle questioni generali, alle questioni globali che ci
interessano, noi dobbiamo avere un atteggiamento di fermezza.
Lei contestava la legge 690: ebbene credo che è proprio da un
punto fermo, contraddittorio, controverso fin che si vuole - cioè
il fatto che comunque questa Regione è riuscita (e questo è un
punto fermo autonomistico, federalistico e dirò poi il perché) ad
avere un punto fermo di chiarezza che garantisce una certezza di
disponibilità legalmente acquisita - che bisogna partire.
Mi permetto di pensare che anche altre Regioni dovrebbero
chiedere questo; in Piemonte, in Lombardia si chiedono i 9/10,
perché questa è una condizione "sine qua non" per mantenere le
energie, le risorse, perché poi permettono all'anello forte di non
scivolare rispetto al clientelismo.
ricordava il discorso sull'IVA, sostenendo che noi dovremmo in
qualche maniera rifiutarlo: noi non dobbiamo rifiutare niente.
Dobbiamo invece aprire un discorso in cui sosteniamo che ci
accontentiamo, per ora e finché è possibile, di questa risorsa,
perché lo Stato - ed è stato ricordato stamattina - su altre
risorse di ben più ampio respiro è oggi latitante ed assente; è il
discorso della zona franca. Si dice che alla CEE non ci sentono da
questo orecchio; ebbene, proprio per questo è importante che si
avvii il discorso del cambiamento della legge elettorale per il
parlamento europeo, che garantisca comunque una rappresentanza
della Valle d'Aosta in qualche maniera.
Credo che il discorso che lei faceva di proiettarsi verso
l'Europa si misura e si verifica proprio nella capacità che la
Valle d'Aosta ha di mantenere le prerogative di tipo autonomistico
e non solo - ecco il discorso federalista che si proietta fuori -
mantenerle nella sua Regione, ma essere in qualche maniera
propositiva rispetto alle Regioni affini e limitrofe.
Proprio partendo dai dati che lei portava, perché non ipotizzare
il fatto che si vada ad aprire un rapporto nuovo fra Regione e
Regione, con dei trasferimenti diretti mirati, che facciamo in
maniera che il Piemonte possa trasferire una parte delle sue
disponibilità eccedenti, non a Roma, dove sappiamo già bene che
fine faranno, ma direttamente alla Valle d'Aosta? Perché non
ipotizzare un asse preferenziale di questo tipo fra Regioni
limitrofe ed affini? Questo secondo me è giustificato sotto ogni
punto di vista, essenzialmente dal punto di vista economico.
Lei ricordava prima la necessità di trovare, dal punto di vista
della superiore necessità europea, dei rapporti nuovi fra le
Regioni; perché non ipotizzare allora un interscambio transalpino
che veda anche un confronto su questo terreno?
I colleghi del PCI ed anche il collega del MSI facevano (non ho
capito bene se in modo strumentale o se davvero ci credono) quasi
una accusa al Presidente della Regione perché questi non riesce
abbastanza a farsi sentire o ad avere chiaro in testa quali sono i
giochi politici che si fanno a Roma. Ma sappiamo benissimo qual è
il sistema dei partiti di Roma, da sempre: è quello del fatto
compiuto, è quello di portare in giro la gente il più possibile e
poi imporre le cose. Quindi certamente non è attribuibile al nostro
Esecutivo se la volontà politica di Roma è quella di far pagare a
noi per cose che non ci competono.
Però c'è una cosa che mi sentirei di aggiungere rispetto al
ragionamento globale più politico che mi sono permesso di fare:
credo che seguendo questo sistema, di cercare in modo contorto,
continuo, sotterraneo, di attentare ai principi dell'autonomia
(perché questa è la sostanza), da parte dei vari governanti di
Roma, alla fine si tira sempre molto la corda.
Il Consigliere Aloisi ricordava prima la storia del pozzo di S.
Patrizio: non so in che Regioni c'è l'abitudine di avere il pozzo
di S. Patrizio, dove comunque viene sempre fuori qualcosa; non è il
Piemonte, non è la Valle d'Aosta. E' opportuno forse ricordare la
leggenda del pozzo dei Signori di Gaby, secondo la quale lì c'è
certamente un tesoro, ma tutti quelli che vogliono mettere la mano
su quel tesoro, mentre una volta c'erano i signori che lo
difendevano, adesso si trovano di fronte al diavolo che è pronto a
saltar fuori per difenderlo. Questa sana leggenda montanara dei
nostri vecchi in qualche maniera può essere utile rammentarla ai
signori di Roma. E' vero che il tesoro nascosto nell'operosità
della nostra gente fa gola a tanti, ma stiano ben attenti che a
forza di volerci mettere sopra le mani non salti fuori qualche
diavolaccio pronto a rispondere. Il diavolaccio della coscienza
autonomista è un diavolaccio ben difficile da esorcizzare.
Fatto questo ragionamento molto alla buona, mi sentirei ancora
di aggiungere una riflessione molto pacata, ed è quella che
riguarda il discorso dei servizi che lo Stato farebbe in Valle
d'Aosta. Ora, ognuno è libero di enfatizzare quello che più gli fa
comodo, e qui rilevo una contraddittorietà nell'opposizione,
perché, quando fa gioco, si sposa la causa di dire che tutto va a
rotoli, da qui l'interpellanza sulla ferrovia, a cui comunque
aderisco, ma poi si dimentica che questo capita perché paghiamo
proprio su questo il disservizio dello Stato centrale, paghiamo la
mentalità e la non funzionalità, non nostra, non alpina, di queste
cose. Allora diciamoci tutta la verità e non lasciamola da una
parte.
In questo senso credo che l'ordine del giorno rispecchi una
auspicata presa di posizione unitaria del Consiglio e credo che su
questo non veniamo certamente meno ad una vocazione autonomista e
neanche ad una vocazione federalista, perché la vocazione
federalista, Consigliere Riccarand, non è quella di dire: "C'è un
piatto di minestra, dividiamola a metà, così facciamo la fame in
due", ma è quella di dire: "Adesso ho abbastanza forze per
insegnarti come piantare i fagioli e per farti la minestra anche
tu". Se andiamo a fare il discorso largamente demagogico,
pietistico, che da quarant'anni nasconde le peggiori clientele e i
peggiori sprechi demagogici in altre Regioni, se andiamo ad
accettare questo discorso è finita, perché a quel punto diventiamo
incoscientemente la testa di montone che rompe la cittadella della
difesa degli interessi della nostra Regione, per far entrare chissà
che cosa. Credo che la responsabilità nostra debba stare nel capire
che in certi momenti la difesa di certi principi viene prima di
qualunque schermaglia polemica.
PRESIDENTE:
Ha chiesto di parlare il Consigliere
Milanesio, ne ha facoltà.
MILANESIO (P.S.I.):
Signor Presidente, colleghi
Consiglieri, questa discussione doveva essere breve e sintetica,
doveva riguardare l'ordine del giorno presentato dal Presidente
della Giunta a nome del Governo regionale, e poi ha coinvolto anche
due mozioni presentate dal PCI e da N.S.. Mi sembra in verità che
siamo usciti abbastanza dal seminato, non tanto perché siano stati
enunciati dei concetti che meriterebbero e meriteranno un
approfondimento, ma perché mi sembra che alcune tesi siano state
portate avanti, soprattutto da parte del Consigliere Riccarand, un
po' come si comporta l'elefante in un negozio di cristalleria. Ho
l'impressione che le cose che ha detto stasera il Consigliere
Riccarand, senza voler criminalizzare il suo intervento, abbiano
fatto più danni delle cose che in cinque anni riuscirà a dire l'On.
Bassanini.
Ho l'impressione che ci sia un "filo rosso" che collega certe
prese di posizione che accadono a volte a livello parlamentare da
parte di autorevolissimi parlamentari, che magari hanno una casa in
Valle d'Aosta (per carità, sono ben accetti), e certe tesi che poi
vengono portate avanti in questo Consiglio, secondo me stravolgendo
completamente quella che è l'impostazione autonomistica; ma non
l'impostazione autonomistica dell'Union Valdôtaine o di chissà chi,
l'impostazione autonomistica in genere, per quanto attiene ai
rapporti fra Governo nazionale e Regione in materia di finanza
locale.
Ho sentito questa sera, da parte del Consigliere Riccarand,
enunciare una stranissima teoria che mi ricorda quelle teorie che
alcuni monaci di sette - poi riconosciute eterodosse dalla Chiesa e
quindi condannate in qualche modo - sostenevano in materia di
egualitarismo nel Medioevo. Mi è sembrato che il Consigliere
Riccarand agognasse ad una Italia in cui tutti sono più uguali e
magari un po' più poveri; a parte che questo tipo di ragionamento
non trova una rispondenza, né nel dettato statutario, né nella
Costituzione italiana, perché, se da parte dello Stato è stata
riconosciuta con la suprema carta costituzionale la specialità di
alcune Regioni, qualche ragione ci doveva pur essere.
Consigliere Riccarand avrebbe logicamente concluso il suo
intervento dicendo: "Pertanto propongo che la Valle d'Aosta venga
declassata da Regione a statuto speciale a Regione a Statuto
ordinario"; a quel punto sarebbe stato coerente con tutte le cose
che ha detto stasera. Altrimenti non si giustifica la presentazione
di questo ordine del giorno che è una contraddizione in termini,
perché è riuscito a sostenere tutto e il contrario di tutto.
Il Consigliere Riccarand stasera a mio avviso ha distolto il
Consiglio regionale dalla centralità di un argomento che va
trattato con i piedi ben saldi per terra e senza voler stravolgere
l'ordinamento costituzionale.
Non sono neanche tanto d'accordo con il Consigliere Gremmo,
quando contrappone ad una visione dello Stato unitario, quale
datoci dalla Costituzione e dalla storia, una visione diversa,
direi centro-regionalista, riferita al nord Italia, e quindi in
qualche misura sostiene una idea diversa di Stato, che non è quella
nella quale siamo chiamati ad operare.
Sia ben chiaro: il tipo di Stato nel quale siamo chiamati ad
operare non è uno Stato che si pone in antitesi ad una discorso in
prospettiva federalista, europeista; è uno Stato-Nazione che, così
come abbiamo avuto modo di dire senza approfondirlo nell'altra
circostanza, ha già visto evolversi il concetto di nazione non più
inteso nel senso di razza e, con tutto quello che ne conseguiva,
potrà evolversi in senso europeista e federalista.
Prima arriveremo all'Europa delle nazioni e poi probabilmente
arriveremo all'Europa dei popoli, però sono passaggi storici molto
lenti. Questa sera ho avuto l'impressione che si volessero saltare;
qualcuno voleva tornare indietro per la Valle d'Aosta, forse il
Consigliere Gremmo voleva andare troppo avanti.
Tornando a noi, volevo lamentarmi con il Consigliere Riccarand
perché lui sovente fa dell'antisocialismo da quattro soldi, quando
rimprovera al Partito Socialista un comportamento avuto nella
votazione di un certo ordine del giorno. Non ero in Consiglio, non
c'era il collega Bich, ma c'era il compagno Pascale. Mi ha
ricordato che l'astensione, allora, del Partito Socialista non era
sulla sostanza in cui era stato formulato quell'ordine del giorno,
ma sulla forma, che veniva giudicata troppo aggressiva. Quindi
respingo l'ennesima provocazione antisocialista del Consigliere
Riccarand.
Voglio andare avanti. Credo che l'ordine del giorno presentato
dal Presidente della Giunta, rispetto all'ordine del giorno che è
stato concordato dai Capigruppo in una riunione che si è tenuta una
decina di giorni fa, è più esplicativo, è meno sintetico; porta
delle argomentazioni giuridicamente più valide e quindi non può che
essere accolto con favore da parte del Partito Socialista.
Riteniamo che questo ordine del giorno rispecchi appieno la nostra
volontà e la nostra intenzione su questo argomento.
Devo anche aggiungere qualcos'altro circa quanto detto dal
Consigliere Tonino, che mi pare abbia fatto un intervento di buon
livello e che abbia cercato, a differenza di chi sta alla sua
destra (in questo caso), di volare molto più alto. Ritengo che
siamo in una situazione che potremmo definire di "allarme rosso"
rispetto alla legge sull'ordinamento finanziario, perché è chiaro
che la decisione del Consiglio dei Ministri di approvare quel testo
ci mette in grossa difficoltà.
Non vogliamo un contrasto con lo Stato, in questo caso con il
Governo (è improprio dire Stato, perché la Regione fa parte dello
Stato), perché riteniamo che ci siano dei margini ancora di
spiegazione e di trattativa. Certo è che se il Governo ha approvato
quel testo, conoscendo l'esistenza dell'art. 50 dello Statuto
speciale della Valle d'Aosta, ha fatto una clamorosa autorete,
perché non vedo come ha potuto nello stesso disegno di legge
menzionare tutte quelle cautele che sono state menzionate per le
altre Regioni a Statuto speciale che disciplinano nel loro statuto
la materia e i rapporti finanziari tra Stato e Regione e gli danno
una tutela particolare.
Quindi, o il Governo non conosceva l'esistenza dell'art. 50, o,
se lo sapeva, allora qui dobbiamo fare attenzione. O c'è una
volontà, cosa che non voglio attribuire al Governo in questo
momento, di declassare la Valle d'Aosta a Regione a statuto
ordinario, oppure dobbiamo raccogliere tutte le forze (lì do
ragione al Consigliere Tonino, perché la nostra battaglia è
legittima, sacrosanta, doverosa) nel modo più congruente possibile,
per fare in modo che a livello parlamentare vengano introdotti
degli emendamenti che consentano alla nostra Regione di recuperare
l'intangibilità di quella legge che è a fondamento del nostro
ordinamento finanziario e che non può essere assolutamente
toccata.
In questo ordine del giorno si esprimono quei concetti di
partecipazione alla manovra finanziaria nazionale, che è giusto,
che è doveroso che la nostra Regione faccia, perché con la politica
che sta tentando in questo momento il Governo di fare - cioè
finirla con l'allegra finanza, con la spesa pubblica che è
diventata una voragine e con gli sfondamenti di carattere
clientelare che poi si manifestavano sempre, quando si discutevano
queste leggi, nell'intimità del voto segreto - spero che tutto
questo venga inibito per l'avvenire. Se uno sforzo bisogna farlo,
anche la nostra Regione deve partecipare a questo sforzo, perché
non si può sottrarre a questo dovere di solidarietà nazionale. Però
concordiamo che se questo deve avvenire, non deve avvenire toccando
la legge 690, perché si viola, oltre che la nostra autonomia
finanziaria, la Costituzione.
Per quello che ci riguarda, concordiamo sulla opportunità di
creare una specie di staff operativo, politico e tecnico, che
segua, assieme al Presidente della Giunta, molto da vicino, queste
vicende e che sia in grado, concordando le proposte che possono
promanare dal Consiglio regionale o dalla Conferenza dei Capigruppo
o da quegli organi che riterrete più opportuno individuare, di
prendere delle iniziative che siano per quanto possibile
concordate.
Se dobbiamo investire i parlamentari, gli uomini di governo, che
hanno riferimento alle sigle politiche a cui apparteniamo, lo
vogliamo poter fare con cognizione di causa. Qui mi pare di dover
rispondere al Consigliere Aloisi quando dice: "La Democrazia
Cristiana e il Partito Socialista cosa hanno fatto in questa
vicenda?". Noi abbiamo fatto i Consiglieri regionali, intanto, in
questa vicenda, perché non potevamo fare di più; certi compiti di
istituto spettano al Presidente della Giunta ed è logico e normale
che sia il Presidente della Giunta a prendere i contatti. Noi
chiediamo solo, per quello che ci riguarda, di essere informati nel
modo più preciso per poter intervenire nel modo più preciso.
Noi possiamo anche ipotizzare, se sarà necessario, un conflitto
e un contrasto, se non verranno ascoltate le nostre posizioni, fra
la Federazione della Valle d'Aosta del PSI e la sua rappresentanza
al Governo. Noi crediamo di avere delle buone argomentazioni e le
useremo, e pensiamo che il nostro partito, anche nella sua
espressione ministeriale, non sia in modo né preconcetto, né in
modo artato, ostile a risolvere in modo adeguato la vicenda
finanziaria della Valle d'Aosta. Anzi, riteniamo che ci sia, pur
nel quadro del contenimento della spesa pubblica, la massima
disponibilità a rispettare lo Statuto e le nostre prerogative. Se
così non fosse, vi ripeto, noi protesteremo energicamente e
assumeremo degli atteggiamenti conseguenti; però quello che voglio
ricordare a tutti è che su questi argomenti non bisogna cercare di
fare delle polemiche per il gusto di farle. Bisogna cercare di
risolverli questi problemi, perché la nostra Regione ha bisogno
certamente di approfondire tutti quegli aspetti a cui hanno fatto
cenno i Consiglieri Tonino e Mafrica e lo stesso Consigliere
Riccarand per certi aspetti.
E' chiaro che dobbiamo fare un'analisi critica delle entrate
regionali, ma dobbiamo fare anche una analisi critica delle uscite
regionali, perché ci sono molte uscite regionali che comportano un
irrigidimento della spesa pubblica, e dobbiamo anche cercare di
capire cosa ne sarà di noi fra qualche anno, con tutte le leggi che
abbiamo approvato, con quelle che approvano e poi ci danno incarico
di applicare, come quella della indennità della seconda lingua.
Dobbiamo porci anche il problema della nostra struttura produttiva
e della capacità che ha tale struttura di fornire dei cespiti di
carattere tributario.
Il Presidente della Giunta ha detto giustamente che questo è un
discorso che dobbiamo affrontare: non possiamo affrontarlo questa
sera, lo affronteremo con la nomina di una commissione, e mi auguro
che questa Commissione venga messa al lavoro quanto prima, perché
raccolga tutti gli elementi e faccia anche delle analisi comparate
con le altre Regioni a statuto speciale.
Mi permetto di dire con le altre Regioni a statuto speciale,
perché è inutile che andiamo a fare delle analisi comparate con
l'universo mondo: non ci interessa. La nostra è una realtà di un
certo tipo, noi vogliamo rientrare in questa casistica, non
possiamo andarci a confrontare con il Piemonte, con la Lombardia.
Siamo la Regione più alpina d'Italia, con la massima concentrazione
di montagne al di sopra dei 4000 mt.; tutto questo comporta delle
conseguenze grandissime e inevitabili. Basta solo questo per
spiegare cosa siamo.
Per non voler "allungare il brodo", altrimenti qualcuno potrebbe
dire che sto facendo perdere del tempo al Consiglio, ribadisco il
voto favorevole del PSI all'ordine del giorno presentato e la
nostra disponibilità ad intervenire presso tutte le sedi
governative, ministeriali e parlamentari per portare avanti il
discorso che consegue da questo ordine del giorno.
PRESIDENTE:
Ha chiesto di parlare il Consigliere Martin,
ne ha facoltà.
MARTIN (A.D.P.):
Volevo esprimere l'assenso del nostro
Gruppo a questo ordine del giorno, che prende spunto da un
argomento che ogni tanto viene riproposto e viene riproposto
soprattutto in occasione della discussione al Parlamento italiano
della legge finanziaria.
In questa occasione viene fatta un po' una radiografia di quella
che è la salute dello Stato italiano e ci si accorge che questo
Stato è perennemente in difficoltà, che il debito pubblico assume
dei toni molto aspri. Quindi si cerca di raspare il barile per
cercare di portare più soldi possibili nelle casse dello Stato.
Ora, come è anche espresso nell'ordine del giorno, la Valle d'Aosta
penso sia disposta a contribuire, come d'altronde tutte le altre
Regioni, a queste difficoltà, però ci pare che in questa occasione
il Governo abbia sbagliato nella forma e nella sostanza: che abbia
sbagliato nella forma, in quanto non ha tenuto conto dell'art. 50
del nostro Statuto, che prevede che per toccare la legge
finanziaria della Regione Valle d'Aosta ci debba essere un accordo
con la Regione stessa; che abbia sbagliato nella sostanza, perché
penso che non si possano accettare i facili conti, le facili
statistiche, le cifre che in questo periodo circolano un po'
dappertutto.
Si dovrebbe tener conto delle competenze diverse che hanno le
varie Regioni, si dovrebbe tener conto della diversità degli enti
che ci sono nelle varie Regioni, si dovrebbe tenera conto dei
finanziamenti straordinari che vengono dati a diverse altre realtà.
Qualcuno prima ricordava la Cassa del Mezzogiorno: ebbene,
bisognerebbe approfondire questo dato, vedere quanti soldi vanno a
queste Regioni del sud, senza parlare dell'ultimo decreto sui
mondiali di calcio, che pare una legge fatta per sfruttare un
avvenimento particolare, mentre in effetti è una legge che prevede
di fare posteggi, fognature, strade, aeroporti, cioè per dotare le
Regioni di tanti servizi di cui necessitano. Questo è un modo come
un altro per trasferire a queste Regioni dei soldi; quindi, quando
si fanno dei confronti, bisognerebbe tenera conto anche di tutto
questo.
Bisognerebbe tenera conto, come diceva qualcuno prima di me, che
la Valle d'Aosta è un territorio di montagna, che ha i suoi
problemi, che è in presenza di una agricoltura molto povera, che
deve essere assistita dalla Regione. Bisognerebbe tenera conto
dell'assenza totale dello Stato nella ristrutturazione delle grandi
industrie in Valle d'Aosta e dell'assenza totale dello Stato nella
reindustrializzazione della nostra Regione. Soprattutto
bisognerebbe tener conto che la nostra Regione sta impiegando le
risorse di cui dispone attualmente per prepararsi al 1992; la
nostra Regione sta cercando di crescere in ogni settore, di essere
autosufficiente nel settore economico per essere pronta al grande
appuntamento del 1992. Ma facendo questo la nostra Regione in
effetti sta lavorando anche per il Paese, perché se è vero, come
penso sia vero, che l'occasione del mercato unico europeo sarà una
grande occasione per tutti, ebbene sarà soprattutto una grande
occasione per quei paesi che disporranno di una economia forte.
Quindi se la nostra Regione, insieme alle altre Regioni, sta
cominciando a prepararsi per il 1992, certamente renderà molto più
facile l'ingresso nella comunità europea dello Stato italiano.
Pensiamo anche che, trattandosi di rivedere i trasferimenti
dello Stato verso la Regione, si dovrebbe forse cercare di
completare al più presto il trasferimento delle competenze dallo
Stato verso la Regione. E' una politica che in effetti la Regione
persegue da anni, perché c'è al lavoro una commissione paritetica
formata da funzionari regionali e statali, che sta trattando di
questo problema. Però penso che se venissero completati questi
trasferimenti, in effetto lo Stato italiano avrebbe già un
vantaggio, perché molti oneri ricadrebbero già sulla Regione. Penso
che in questo modo la nostra autonomia verrebbe finalmente
completata.
Ecco perché noi siamo contrari decisamente ad un ritocco della
legge 690; siamo contrari perché finalmente con questa legge si è
ottenuta l'autonomia finanziaria, che è quella che ci ha permesso
di ottenere l'autonomia politica, e per una forza autonomista
l'autonomia politica è una cosa irrinunciabile. Per queste ragioni
insistiamo perché tutte le forze presenti a Roma e in questo
Consiglio si attivino in modo concreto, per far sì che quanto ci è
stato proposto venga stralciato, e da parte nostra non possiamo che
ribadire l'impegno che ha già assunto il nostro parlamentare,
insieme al deputato Caveri, per fare tutto quanto è possibile nelle
sedi competenti.
PRESIDENTE:
Ha chiesto di parlare il Consigliere
Beneforti, ne ha facoltà.
BENEFORTI (D.C.):
Brevemente, per dare l'assenso del
Gruppo della D C. all'ordine del giorno che ha proposto il
Presidente della Giunta.
Concordiamo con i contenuti di questo ordine del giorno, perché
è quanto già noi abbiamo detto nei confronti che in questi ultimi
tempi abbiamo avuto con i nostri rappresentanti centrali del
partito e con i rappresentanti della D.C. che fanno parte
dell'attuale Governo.
Io, come il mio Gruppo, in questa sede, in occasione
dell'approvazione dei bilanci di previsione, dei bilanci
consuntivi, abbiamo sempre messo in evidenza l'aspetto importante
che ha avuto per noi, per la nostra Regione la legge 690, perché
abbiamo sempre sostenuto che è stata la legge (qualcun altro lo ha
già ricordato) che ci ha permesso di avere l'autonomia finanziaria,
ed è stata anche una dimostrazione dello Stato centrale nei
confronti della Valle d'Aosta di riconoscimento dell'autonomia, a
tutti gli effetti, perché quando non si vuole concedere una
autonomia non si concede l'autonomia finanziaria. Ci è stato dato,
quindi, un riconoscimento alle prerogative dello Statuto speciale
della nostra Regione da parte del Governo centrale.
Certamente oggi siamo arrivati in una situazione di debito
pubblico che ha travalicato certi limiti, e in proporzione abbiamo
contribuito anche noi a creare questo debito pubblico a livello
nazionale. Il debito pubblico che oggi ha lo Stato dipende
dall'aumento della indennità di disoccupazione, dalla cassa
integrazione, dalla integrazione pensionistica, dagli interventi
nel settore della sanità; di questi benefici certamente una parte
ne è tornata anche nella nostra Regione.
Allora giustamente si dice, tenendo presente proprio questi
aspetti, prima nell'ordine del giorno dei Capigruppo, poi in questo
che ripropone il Presidente della Giunta, che la Valle d'Aosta
intende farsi carico certamente della situazione che esiste a
livello nazionale, perché siamo cointeressati a questa situazione
che si è creata nel Paese.
Pertanto noi oggi dobbiamo ribadire il principio, che è previsto
dallo Statuto speciale e che è richiamato da questo ordine del
giorno, che, nonostante tutta la solidarietà che anche la Valle
d'Aosta può dare, quello che la nostra Regione deve pagare in
termini economici e finanziari non deve essere deciso sulla sua
pelle, ma deve essere concordato in incontri a livello
istituzionale. Su questa strada noi siamo d'accordo, perché non si
può e non si deve decidere nei confronti delle Regioni, perché in
quel momento non si dà la possibilità alle Regioni di dimostrare
quali sono le esigenze e le necessità del mantenimento di un
bilancio regionale, come è necessario nella nostra Regione.
Mi auguro che dall'incontro di domani il Presidente della Giunta
possa riportare questa forma di principio che deve sopravvivere,
perché quando abbiamo rivendicato e sostenuto la 690, che per noi
non deve essere modificata, abbiamo anche inteso che eventuali
variazioni dovessero essere riviste di comune accordo fra la
Regione e lo Stato italiano.
Siccome queste riflessioni che ho fatto sono contenute
nell'ordine del giorno fatto dal Presidente della Giunta regionale,
come Gruppo della D.C. voteremo a favore dell'ordine del giorno.
Nello stesso tempo riaffermiamo la nostra volontà per poter cercare
di dare un appoggio alle trattative che il Presidente della Giunta
avrà in sede romana.
PRESIDENTE:
Ha chiesto di parlare il Consigliere Rusci,
ne ha facoltà.
RUSCI (P.R.I.):
Voteremo a favore dell'ordine del giorno
presentato dal Presidente della Giunta. E' un ordine del giorno
responsabile da un duplice punto di vista: da un lato, tiene conto
di quelle che sono le conclamate gravi difficoltà in cui si dibatte
la finanza pubblica a livello nazionale, quindi è una dichiarazione
di disponibilità di farci carico per quanto è possibile, per quanto
ci compete, di questo tipo di problematiche; dall'altro, fa
esercitare a questa istituzione il diritto-dovere di riconoscere la
nostra autonomia. Il citato art. 50 impone in materia finanziaria
che le decisioni assunte in sede governativa siano trovate in
accordo con l'Amministrazione regionale: ebbene, credo che l'ordine
del giorno sottolinei positivamente questa indispensabilità.
Dal nostro punto di vista, e l'incontro di domani mattina alle
dieci fra il Presidente della Giunta e il Ministro Maccanico sta a
dimostrarlo, ci siamo attivati per cercare di sfatare un po' questo
clima sorto nella Repubblica italiana nei confronti della Regione
Valle d'Aosta, terra di "Bengodi", terra in cui il reddito
pro-capite sembra essere sproporzionatamente più alto rispetto a
quello del resto del Paese.
Con gli elementi conoscitivi che avevamo a disposizione abbiamo
palesato, da un lato, le nostre competenze specifiche, statutaria,
dall'altro, dei grossi impegni finanziari che la Regione Valle
d'Aosta si è assunta nel corso di questi anni nell'ambito della
grande viabilità, nell'ambito industriale e dello sviluppo
economico della Regione stessa. Credo che ci siamo soprattutto
attivati al fine che l'esegesi interpretativa dell'art. 50 dello
Statuto fosse una esegesi di tipo politico, molto precisa, nel
senso che non si potesse giocare su eventuali possibilità di
considerare come la parola "accordo" potesse servire "in illo
tempore" e non più per tutte le volte in cui si sarebbe dovuto
discutere di materia finanziaria.
Abbiamo la sensazione che queste cose siano state meglio capite;
ci impegniamo "ça va sans dire" a seguire opportunamente e
doverosamente gli sviluppi di questa situazione.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Avevo già annunciato nella precedente
riunione dei Capigruppo che noi avevamo delle modifiche verbali da
proporre. In particolare, ci pare che non sia ben precisato il
punto in cui si dice di impegnare "la Giunta a non concordare
svantaggiose condizioni di modifica dell'attuale ordinamento
finanziario".
Il fatto che le condizioni proposte dal Governo siano
svantaggiose è puramente casuale, potrebbero anche essere
vantaggiose; ma se vanno a ledere un fondamento dei rapporti fra la
Regione e lo Stato, oggi potrebbero essere lievemente svantaggiose
o anche vantaggiose, ma in futuro potrebbero essere decisamente
gravi. Quindi, a nostro giudizio, è più opportuno, soprattutto se
vogliamo iniziare un rapporto con il Parlamento, riferirsi alle
norme, riferirsi ai principi stabiliti, riferirsi alla specialità
della Regione, piuttosto che andare ad elencare conti,
competenze.
Sono argomenti che possono anche essere fatti, ma possono essere
presi per vittimistici; invece presentare una posizione che si
riferisce alla norma statutaria, ai diritti riconosciuti e
concordati in forme solenni fra Stato e Regione, a nostro avviso è
una posizione più forte. Quindi noi proponiamo, invece di "impegna
la Giunta a non concordare svantaggiose condizioni di modifica
dell'attuale ordinamento finanziario", di scrivere "di impegnare la
Giunta a difendere i principi e i criteri ispiratori dell'attuale
ordinamento finanziario".
PRESIDENTE:
E' chiusa la discussione generale. Ha chiesto
di parlare il Presidente della Giunta, ne ha facoltà.
ROLLANDIN (U.V.):
Les interventions des différents
Conseillers ont souligné avant tout un accord sur la question de
principe; là c'est inutile d'ajouter des mots sur les différentes
interventions. Sans doute c'est un fait remarquable qu'il y ait
cette attitude.
En même temps quelqu'un a dit qu'il y a la nécessité de dire que
les recettes de l'Administration régionale sont exagérées: on
développera ce sujet au moment où on discutera les documents que
j'ai annoncés.
Tout de même je dois quelques réponses. A propos de l'ordre du
jour je voudrais dire à M. Mafrica, qu'on avait mis la phrase "a
non concordare svantaggiose condizioni di modifica" justement pour
le fait qu'au-delà de la question de principe, on a voulu mettre
l'accent sur les propositions qui doivent être encore faites au
point de vue mathématique, c'est-à-dire: "Quelles sont les
conditions qui se rapportent à l'art. 2?". C'est pour cela qu'on
avait spécifié "svantaggiose condizioni".
Je crois que, si M. Mafrica n'insiste pas, on pourrait quitter
cette phrase, qui va s'accorder avec l'autre phrase après: "pur
accettando di discutere altre eventuali soluzioni per la
definizione dei problemi che stanno di fronte al Governo".
C'est-à-dire, on va reprendre la suggestion qu'on avait déjà donnée
au Ministre compétent, qu'on est disponible d'examiner les
problèmes concernant la réduction de fonds de secteur, tandis qu'on
est contraire à modifier la loi 690.
Sur les deux motions: la motion de M. Riccarand voulait arriver
à "impegnare la Giunta a predisporre e presentare, entro sei mesi,
all'esame delle Commissioni consiliari un rapporto sul 1992, con
particolare riferimento alle conseguenze che la creazione del
Mercato unico europeo avrà sulle finanze .... Invita la Giunta ad
avvalersi per la redazione di tale rapporto degli uffici regionali
competenti in materia di programmazione e di finanza ..." Comme je
viens de dire, il y aura la présentation de cette commission; si à
ce moment M. Riccarand jugera que la solution n'est pas suffisante,
il pourra ou représenter ou mieux spécifier, autrement on
s'abstiendra sur cette motion, étant donné qu'on a déjà déclaré
qu'on présentera la proposition soit d'une commission pour 1992,
soit d'une commission pour les rapports entre l'Etat et les
Régions.
La motion du Parti communiste a déjà été dépassée, étant donné
qu'on est en train de prédisposer le document. Donc je ne sais pas
si c'est le cas d'insister sur la votation. Au cours du débat sur
l'ordre du jour, les forces politiques ont déjà déclaré leur
accord, sauf la déclaration de M. Riccarand.
Je voudrais avant tout répondre aux différentes questions qui
ont été posées de la part des Conseillers. M. Tonino d'autres
soulevaient le problème des rencontres qui ont eu lieu à Rome entre
le soussigné, l'Assesseur et le Ministre: avant tout je voudrais
dire qu'il n'y a pas eu la rencontre avec le Conseil des Ministres;
il y a eu une rencontre, qui précédait la rencontre officielle du
Conseil des Ministres, avec le Président du Conseil et les deux
Ministres compétents.
Quel a été le mandat du Gouvernement? Il y a une délibération de
la Junte, là où on donne mandat au soussigné de "prendere atto
della partecipazione del Presidente della Giunta alla riunione del
Consiglio dei Ministri, di dare preciso mandato al Presidente della
Giunta di opporsi a qualsiasi proposta intesa a modificare
l'ordinamento finanziario della Regione, di cui alla legge 690,
ecc.".
Le sujet des rencontres: je croyais qu'au moment de la réunion
avec les Chefs de Groupe j'avais donné un compte-rendu des
différentes rencontres; tout de même, pendant la première rencontre
avec M. Maccanico, il y avait eu différentes propositions: la
proposition de 4%, la proposition de prévoir des interventions que
le Gouvernement était en train d'étudier et qu'il allait signaler
aux différentes Régions, la réduction des fonds de secteur. Etant
donné qu'il n'y avait pas encore une indication précise, j'ai dit
qu'au moment où il y aura la possibilité d'évaluer les choix du
Conseil des Ministres, on aura eu la possibilité de discuter sur le
thème.
Par la suite on avait annoncé une rencontre avec le Président du
Conseil, qui n'a pas eu lieu; il y a eu une autre rencontre avec M.
Maccanico et la dernière rencontre avec le Président du Conseil et
les deux Ministres.
Face à la proposition de prévoir "il contenimento del 4%", j'ai
déclaré mon désaccord et en effet même M. Amato a souligné le
problème constitutionnel, en disant que sans l'accord on n'aurait
pas pu prévoir cette intervention.
Il y a eu une discussion entre les différents Présidents des
Régions: certaines Régions acceptaient le principe car elles
avaient d'autres revenue - c'est là la difficulté de trouver un
point d'accord entre les Régions à statut spécial - et enfin le
mandat du Président du Conseil aux Ministres compétents c'était
d'examiner la façon d'aboutir au même résultat, c'est-à-dire
d'arriver au chiffre de 800 milliards, qui est rapporté dans le
projet de loi, et d'intervenir sur les fonds de secteur. Avec cette
proposition on a quitté l'assemblée.
Donc l'entente était de prévoir un système qui puisse intervenir
sur les fonds de secteur et le choix avait une double
signification: avant tout on ne pouvait pas intervenir pour une
question de principe; deuxièmement, les fonds de secteur ce sont
des fonds que très souvent l'Administration régionale n'arrive même
pas à utiliser, parce qu'ils sont tellement finalisés qu'ils ne
correspondent pas aux choix programmés par la Région. Alors là on a
déclaré notre accord pour examiner les propositions qui pouvaient
être faites sur ces différents fonds. Voilà ce qui s'est passé
pendant ces rencontres.
J'espère que la rencontre de demain avec le Ministre des Régions
peut surtout éclaircir le problème constitutionnel, le problème de
principe, au-delà de la substance, c'est-à-dire les points qui
pourraient être discutés sur les fonds de secteur.
A l'égard de l'intervention de M. Riccarand, en effet quelqu'un
a dit que parfois les interventions contre l'autonomie viennent de
l'intérieur: ce n'est pas une nouveauté de la part de M. Riccarand;
il suffirait de se rappeler son attitude face au Parc. Son idée
"degli organismi che vanno al di là della Regione" et qui selon M.
Riccarand doivent être magnifiés, ou de l'organisme qui va sauver
la responsabilité des Régions, je crois que les exemples que nous
avons sont remarquables: le Parc, "partecipazioni statali" pour ce
qui est de la Cogne.
Si les organismes qui doivent gérer directement de Rome ce qui
se passe en Vallée d'Aoste ce sont ces exemples là, je crois que
nous ne partageons pas cet avis. Nous sommes là pour dire qu'au
contraire, s'il fallait être autonomistes, il fallait être aussi
dans le sens de donner la possibilité de gérer notre autonomie, car
on a le problème du Parc qui n'est pas encore résolu. Là on voulait
intervenir, allouer de l'argent et prévoir des interventions; au
contraire il y a eu une méfiance de la part de quelqu'un vis-à-vis
des possibilités des autonomies locales de gérer le territoire. Là
c'est la démonstration de ce qui se passe face aux réalités des
Régions.
La valeur de notre Région c'est sans doute la culture, mais elle
est aussi le territoire; je crois que M. Riccarand a oublié
l'exploitation qui a été faite en Vallée d'Aoste de la part des
mines. Je veux porter un exemple à propos des frais que l'Etat
soutient en Vallée d'Aoste par rapport aux revenus: la production
en Vallée d'Aoste d'énergie hydroélectrique est de 3 milliards de
kw et le plan qui a été présenté prévoit de doubler cette
production. Je voudrais que M. Riccarand fasse des calculs sur les
revenus concernant les centrales hydroélectriques en Vallée
d'Aoste, après nous allons discuter.
Si M. Riccarand donne comme un frais du pauvre Etat la question
du chemin de fer et des autres petites interventions, je crois que
c'est peu de chose. En plus il dit que le pauvre Etat va payer
aussi les frais de la communauté, qui est aussi en faveur de la
Vallée d'Aoste. Tout le monde a lu que l'Italie va payer des frais
à la communauté qu'elle n'est pas à même d'utiliser. Alors ces
exemples, jamais personne ne va les soumettre!
M. Riccarand oublie une autre petite chose: on ne parle jamais
des impôts rapportés aux activités en Vallée d'Aoste et rapportés à
la population; toujours les statistiques - si on veut mentionner
les statistiques - donnent la première place à la Vallée d'Aoste
par rapport aux impôts payés. Quelqu'un doit réfléchir sur ces
données, car je crois que la politique qu'on allait souligner à
l'Etat et donner comme suggestion c'était qu'au lieu de réduire les
recettes des Régions à statut spécial, c'était mieux de suivre les
indications qu'aussi les syndicats avaient données, de faire payer
tout le monde.
Si on allait faire une autre politique, on n'allait pas discuter
pendant une journée pour voler à la Vallée d'Aoste 17 milliards! Au
contraire, on va discuter avec M. Riccarand qui soutient l'Etat
comme s'il était le ministère public de l'Etat! Je ne croyais plus
qu'il y avait cette attitude de la part de M. Riccarand. Je croyais
qu'il pouvait comprendre, pendant ces années de travail en tant
qu'administrateur, quelle est la difficulté des communes à soutenir
les frais qui augmentent pour des exigences qui sont liées aux
différentes règles que l'Etat va poser. Mais les différentes
indications qui sont données avec des décrets ministériels, les
Régions les doivent appliquer sans avoir les fonds, sans avoir le
personnel. Ca c'est l'attitude de l'Etat face aux autonomies.
On a prédisposé un ordre du jour là où on dit qu'on est
disponible à examiner, mais dans le contexte général. On est
d'accord de faire des efforts si c'est nécessaire, mais d'abord on
veut savoir quel est le cadre de référence, quelles sont les
possibilités de l'Etat d'intervenir d'une autre façon. Par exemple,
je n'ai pu savoir quelle était la contribution de notre Région par
rapport aux 800 milliards; personne le sait. Alors là il nous
manque la possibilité de faire une discussion sérieuse.
Si on veut faire un raisonnement sérieux sur la position que les
forces politiques doivent avoir face à l'Etat, on va le faire dans
son ensemble.
Si on a payé pendant ces dernières années, face aux problèmes du
chômage, des milliards pour le secteur forestier, ce sont des frais
que l'Administration régionale a soutenus, étant donné que l'Etat
n'a rien donné. Il y a toute une série de lois qu'on pourrait
discuter et qui démontrent que les 9/10 sont justes Il ne nous
intéresse pas que les 9/10 soient inscrits sur le Statut, parce que
ceci ne changerait rien du tout; il faut voir quel est le montant
qui porte les 9/10 à 556 milliards, et c'est justement la
préoccupation que nous avons. Sans doute l'Irpef et l'Irpeg
aujourd'hui donnent 150 milliards, mais il ne suffit même plus les
2/10 des revenus pour payer les frais des écoles. Alors on n'a plus
les 9/10, mais on a déjà les 7/10. Les propositions pour les autres
Régions sont de 5/10 à 7/10.
Si M. Riccarand veut examiner jusqu'au fond, il faut voir quelle
est l'intervention de l'Etat, quelle sera l'intervention de la
Communauté Européenne; par exemple toutes les Régions qui
participent aux P.I.M. vont avoir de milliards et de milliards
qu'elles n'arrivent même pas à utiliser. Et la Vallée d'Aoste?
Alors que raisonnements ne font plus l'objet pour arriver à dire
que la loi 690 était contre l'esprit d'autonomie et la sensibilité
fédéraliste; le sens fédéraliste ne se résout pas dans une
prédisposition de loi face à un financement qui n'est même pas
suffisant à suivre l'évolution de l'économie. Et je m'étonne encore
une fois qu'un Conseiller régional fasse le ministère public de
l'Etat.
PRESIDENTE:
Ha chiesto di parlare il Consigliere Mafrica,
per dichiarazione di voto, ne ha facoltà.
MAFRICA (P.C.I.):
Avevo preannunciato un emendamento;
tenuto conto che si vuole raggiungere in tempi brevi la votazione
di questo ordine del giorno, noi ritiriamo la mozione, perché la
sostanza della mozione è contenuta nell'ordine del giorno, e, per
non creare difficoltà, ritiriamo anche l'emendamento.
PRESIDENTE:
Ha chiesto di parlare il Consigliere
Riccarand, per dichiarazione di voto, ne ha facoltà.
RICCARAND (N.S.):
L'ordine del giorno presentato dal
Presidente della Giunta, come ho già detto nell'intervento,
contiene delle affermazioni che sono sicuramente condivisibili
rispetto al metodo, ma è del tutto insufficiente rispetto agli
impegni che vuole assumere la Regione Valle d'Aosta e rispetto alle
prospettive future. Quindi su questa risoluzione la posizione di
Nuova Sinistra sarà di astensione.
Per quanto riguarda la mozione concernente il 1992, c'è stata la
richiesta di ritirare la mozione perché c'è l'impegno, da parte
della Giunta, di presentare una proposta di una commissione. Non ho
capito molto bene come sarà costituita questa commissione (se sarà
composta da Consiglieri oppure da esperti), comunque ritiro la
mozione e mi riservo di riproporla nel momento in cui verrà
formalizzata la proposta di commissione, se non giudicherò valida
quella proposta.
