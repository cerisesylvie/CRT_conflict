Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1575 del 21 novembre 1990 - Resoconto
OGGETTO N. 1575/IX - DESTINAZIONE DELL'AREA VERDE DI
GRAND-PLACE IN COMUNE DI POLLEIN. (Interrogazione con risposta
scritta)
PRESIDENTE:
Do lettura dell'interrogazione con risposta
scritta presentata dal Consigliere Riccarand ed iscritta al punto
10 dell'ordine del giorno.
INTERROGAZIONE CON RISPOSTA SCRITTA
APPRESO che il Consiglio comunale di Pollein, abbandonando le
posizioni precedentemente sostenute, ha deciso di cedere alla
S.A.V. S.p.A. l'area verde di Grand-Place;
RILEVATO che tale area verde viene acquisita dalla S.A.V. per
poi cederla al demanio militare;
RICORDATO che l'area verde di Gran-Place è gravata da vincoli di
usi civici e la cessione, da parte del Comune, non appare
socialmente utile;
il sottoscritto Consigliere regionale
INTERROGA
il Presidente della Giunta regionale
per sapere:
1) qual è lo stato delle trattative fra Regione e Comune di
Pollein per l'area di Grand-Place;
2) se non si ritiene opportuno trovare una soluzione diversa per
far fronte alle esigenze del demanio militare evitando di
compromettere l'area verde di Grand-Place ed i possibili progetti
di sistemazione di un'ampia area verde e sportiva.
PRESIDENTE:
All'interrogazione con risposta scritta testé
letta è stata data risposta con lettera n. 1911 in data 18 ottobre
1990.
