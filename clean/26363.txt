Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 59 del 27 febbraio 1973 - Resoconto
OGGETTO N. 59/73 - Problemi concernenti il commercio
ambulante in Comune di Valtournanche. (Interpellanza).
Montesano (P.S.D.I.)
- Chi illustra? Il Consigliere
Dolchi.
Dolchi (P.C.I.)
- Stacanovista direbbe il Consigliere
collega Pedrini! Il problema ha assunto una certa importanza,
potrebbe sembrare un problema marginale perché ci sono state una
serie di contrattempi che hanno coinvolto l'Amministrazione
regionale, e che hanno provocato questa nostra interpellanza,
nell'intento di risolvere, se è possibile, comporre, nei migliori
dei modi una vicenda.
Brevemente faccio la storia: il Comune di Valtournenche,
nell'anno 1971, nell'estate, aveva deciso lo spostamento del
mercato. Non vogliamo certo qui discutere la validità della
decisione del Consiglio, della Giunta o del Comune di
Valtournenche. La deliberazione è stata sottoposta all'esame
tutorio. L'esame tutorio ha dato come conclusione l'approvazione
alla deliberazione comunale di Valtournenche a condizione che la
scelta della località, che per la scelta della località nuova,
fosse sentita la categoria.
In proposito è nato un certo equivoco su chi era la categoria.
Sembra sia stato sentito un rappresentante che non era di questo
settore, che comunque non si sa in virtù di che cosa fosse stato
sentito, avesse dato un parere.
Ma c'era un altro problema. Preoccupati della situazione, una
delegazione e io stesso, siamo stati dall'Assessore all'Industria e
Commercio, abbiamo discusso con lui del problema e abbiamo preso
visione di una relazione che l'Assessorato aveva fatto alla Giunta,
dove oltre all'approvazione condizionata al fatto che si sentisse
la categoria, c'era anche una precisa richiesta, e cioè che il
terreno fosse agibile; questo anche per precise disposizioni
sanitarie che vietano i terreni non agibili, la sistemazione di
impianti ambulanti per quanto riguarda prodotti alimentari che
potrebbero essere danneggiati dalla polvere.
Nella relazione dell'Assessorato all'Industria e Commercio, che
l'Assessore Albaney ha discusso con noi e che ci ha fatto vedere, e
che personalmente poi, in un successivo incontro mi ha fatto
vedere, era chiaro che ci dovevano essere queste due condizioni. il
parere della categoria come organizzazione interessata e
l'agibilità del nuovo terreno. In tale senso gli interessati hanno
fatto una istanza al Presidente della Giunta regionale in data 5
agosto 1972.
In quell'occasione l'Assessorato Industria e Commercio riteneva
che la visita sul posto di una Commissione competente avrebbe
potuto ... il problema dell'agibilità.
Il problema è stato che l'agibilità era chiaramente
insostenibile. Il terreno era stato solamente sbancato, c'erano
buche, polvere, vento, per cui, - ed era molto più piccolo
dell'attuale spiazzo, della piazza allora destinata -, per cui gli
ambulanti hanno ritenuto di opporsi a questo provvedimento,
ritenendolo ingiustificato e non si sono mossi.
Le cose sembravano così appianate, quando in questi giorni sono
giunte delle ingiunzioni per contravvenzione, che hanno riportato
alla luce il problema. A queste ingiunzioni, gli interessati hanno
fatto opposizione, e tutto il problema si è trasferito in campo
giudiziario.
Io so che il Presidente della Giunta ha ricevuto questi
rappresentanti e ha assicurato il suo interessamento.
Ecco mi sembra che, giunti a questo punto, sia interesse
dell'Amministrazione regionale, direi anche dell'Amministrazione
comunale, che la vicenda che è diventata giudiziaria e che ha tutti
questi risvolti anche particolari, sia il più rapidamente composta
e quindi a questa composizione pacifica della vertenza può
contribuire l'Amministrazione regionale, definendo una volta tanto,
con una Commissione che dovrebbe andare sul posto. Non so se è già
andata, forse perché il Presidente in questo senso si era
impegnato, una Commissione che ufficialmente stabilisca l'agibilità
di questo terreno e riconosca la non agibilità, come ha già
riconosciuto un perito giurato che sul posto ha confermato quanto
gli ambulanti, quanto le organizzazioni sindacali avevano potuto
constatare di persona, e cioè la esiguità dello spazio messo a
disposizione, la pericolosità dello spazio che è sottostante un
pendio molto scosceso e il terreno non asfaltato, quindi soggetto a
tutte le intemperie, al vento e alle difficoltà di inserimento.
Io non posso, non sto a dilungarmi di più su questo argomento
per il tempo limitato che gli interpellanti hanno a loro
disposizione. D'altra parte il problema mi sembra che possa essere
abbastanza facilmente risolto con soddisfazione generale. Cerchiamo
di appurare una volta tanto definitivamente da chi ha il potere di
pronunciarsi in questo senso sull'agibilità del terreno, in modo
che anche la vertenza giudiziaria possa esser composta. Grazie.
Montesano (P.S.D.I.)
- Chi risponde? La parola al
Presidente Dujany.
Dujany (D.P.)
- Brevemente, in quanto la cronistoria è
già stata fatta egregiamente dal Consigliere Dolchi, però mi trovo
in alcune difficoltà: qui ci troviamo dinnanzi ad una decisione di
una Amministrazione Comunale che è stata presa unanimemente da un
Consiglio comunale.
Ci troviamo d'altra parte dinnanzi ad un problema che in questo
momento è dinnanzi alla Magistratura.
Quel che può fare il Presidente della Giunta è di interporre i
suoi buoni uffici, affinché tutto questo problema si risolva nel
modo meno peggiore possibile, questo mi pare un po' il
problema.
L'invio di una Commissione sul posto per verificare l'agibilità,
potrebbe anche essere inviata, però è già superata dal fatto che
oramai il mercato è di nuovo ritornato nella posizione originaria,
perché questo spostamento è stato uno spostamento limitato ai due
mesi estivi. So che c'è stato un sopralluogo da parte di un
tecnico, e che ha dichiarato naturalmente l'inagibilità dell'area,
almeno da parte di questo esperto, esperto di parte.
Però insomma, ci troviamo dinnanzi ad una situazione che si
trova in fase giudiziaria e in rapporto ad una decisione presa da
una Amministrazione comunale.
Quindi quello che rimane da fare è di prendere contatti con
questa Amministrazione comunale e con questa parte per vedere in
quale modo mediare questa situazione.
Dolchi (P.C.I.)
- Concordo col Presidente della Giunta,
il problema è appunto, lo avevo accennato, sembrava terminato
naturalmente nel mese di settembre quando, terminata la stagione
estiva, la validità di questa decisione del Consiglio comunale, su
cui non vogliamo minimamente interferire, il problema non si poneva
più.
Ecco, però il problema si è riposto nel momento in cui, direi un
po' a scoppio ritardato. Nel mese di gennaio sono arrivate delle
ordinanze con delle multe di 180-140.160.000 lire, che gli
interessati riconoscono potrebbero essere valide come richiesta di
plateatico da parte dell'Amministrazione comunale, perché in quel
momento di contestazione e di confronto, l'Amministrazione comunale
insisteva per il trasferimento. Non ritirava neanche più il
plateatico, ma dicevo, il problema, a parte il fatto che si riporrà
nel mese di giugno o di luglio, se il Comune di Valtournenche farà
un'altra deliberazione in questo senso, ma adesso forse le premesse
saranno in modo che le cose, le premesse che ci sono state, faranno
in modo che le cose non saranno così precipitate come l'anno
scorso, però il problema, dal punto di vista giudiziario rimane.
Ecco, rimane, e potrebbe essere composto se una volta tanto si
definisse, con l'impegno dell'Amministrazione regionale, di una sua
constatazione, siccome qui continuiamo a discutere se il terreno
sarebbe agibile o non sarebbe agibile fino a che punto era
possibile il trasferimento in questo nuovo terreno, e ci sono gli
interessati, gli interessati che sono, da una parte i commercianti
ambulanti che con una loro perizia di parte hanno dimostrato la
inagibilità, dall'altra parte, l'Amministrazione comunale che
riteneva fosse agibile proprio perché il provvedimento lo ha
adottato, se non fosse possibile anche in virtù delle disposizioni
di legge in materia sanitaria che stabiliscono alcune condizioni
per questo, che il Medico regionale, l'Ingegnere Capo, non so chi,
dell'Amministrazione regionale, almeno al Consiglio regionale che
più o meno è coinvolto in questo problema, o l'Assessore
all'Industria e Commercio che aveva assunto determinate posizioni
ben precise in quelle vicende dell'agosto, dicesse con cognizione
di causa e con potere di pronunciarsi in questo senso una sua
parola.
Credo che se facessimo questo, come del resto era stato un
impegno del Presidente della Giunta, non faremmo solo un atto così
formale, ma avremmo una volta tanto una parola chiara in
proposito.
Ecco, quindi io concordo col Presidente, il problema è superato,
si riproporrà nel mese di giugno; è diventato attuale per questa
vertenza giudiziaria. Se possiamo comporta con un provvedimento,
con una iniziativa di diverso tipo, penso che sia nell'interesse di
tutti.
Montesano (P.S.D.I.)
- Oggetto n. 10.
