Classificazione
CONSIGLIO REGIONALE
Attività consiliare d'aula



Oggetto del Consiglio n. 3063 del 18 ottobre 2007 - Resoconto
OGGETTO N. 3063/XII - Ordine dei lavori. Rinvio
oggetti.
Presidente -
Vista l'ora, tenuto conto che ci sono ancora
diversi oggetti all'ordine del giorno, c'è una mozione d'ordine
dell'Assessore Pastoret.
La parola all'Assessore al turismo, sport, commercio e
trasporti, Pastoret.
Pastoret (UV)
- Per mozione d'ordine. Deux
considérations, chers collègues. Les citoyens se plaignent souvent
que la politique ne donne pas de réponses. Aujourd'hui nous
terminons ces travaux dans lesquels moi je m'attendais de discuter
un projet de loi; le temps a marché contre cette possibilité pour
des raisons différentes. Je pense qu'il est bien de dire qu'on a
intention de donner des réponses, surtout parce qu'aujourd'hui nous
avons eu le plaisir de voir sur un journal régional une polémique
ouverte quant à ce projet de loi, alors je ne voudrais pas qu'on
ait la sensation qu'on oublie les thèmes qui sont sur la table et
qu'on veuille les renvoyer à tout jamais. Je n'ai pas donc
intention d'attendre la convocation ordinaire du prochain Conseil,
car peut-être certaines procédures se reproduiraient. C'est
pourquoi je demanderais la signature des collègues qui voudront
bien me l'accorder dans les jours à venir pour demander la
convocation d'un Conseil extraordinaire pour discuter ce point à
l'ordre du jour et les autres qui tiennent à
cœur à quelqu'un et qui seront également
renvoyés à la fin de ce Conseil.
Presidente
- La parola al Vicepresidente Tibaldi.
Tibaldi (CdL)
- È necessario fare un po' di chiarezza,
perché sembra che qui il Consiglio abbia deliberatamente voluto
rallentare i lavori e impedire l'esame e l'approvazione della
legge, non è così! Le accelerazioni che vengono impresse da certi
politici non dipendono da noi, perché, se leggo sul mio cellulare
l'ANSA e la dichiarazione dell'Assessore Pastoret che la legge
passa in Consiglio oggi con 2 giorni di anticipo, non è colpa
nostra se poi la legge non passa e l'Assessore Pastoret ha
dichiarato queste cose alla stampa! Ha poco da meravigliarsi quindi
su quello che appare oggi sulla stampa, perché ad ogni azione
corrisponde una reazione. Alla sua intempestività quindi è
corrisposta oggi sulla stampa qualche reazione. Se oggi il
Consiglio non ha trattato l'argomento maestri di sci, è perché ha
affrontato in maniera composta e compiuta i temi all'ordine del
giorno. Se l'Assessore aveva urgenza di anticipare quell'esame,
poteva chiedere un'inversione dell'ordine del giorno come sempre
accade. Se l'Assessore voleva farlo, chiedeva ai Capigruppo la
benevolenza e penso che i Capigruppo abbiano sempre trovato delle
soluzioni sul calendario dei lavori, ma con un certo anticipo sulla
chiusura. Non può arrivare alle 8,00 e un quarto e lanciare accuse
"a destra e a manca", è irrispettoso nei confronti di chi lavora
qui dentro e che non ha assolutamente divorato tempo per cercare di
togliere spazio ed importanza alla legge che porta la sua firma.
Vogliamo ricordarle anche che se la prossima settimana non c'è
Consiglio, è perché il Capogruppo del suo partito ha chiesto
l'anticipo a questa seduta e noi lo abbiamo accolto perché ci sono
5 Consiglieri che sono in missione. Ci pare una bella e buona
minaccia quella che ha fatto stasera: dire che chiederà la
convocazione di un Consiglio straordinario, noi la recepiamo come
minaccia e, se questo è l'atteggiamento, sapremo come comportarci
in futuro: invece di accogliere le esigenze o del Capogruppo, o del
Presidente del Consiglio, o della Regione che si spostano in
missione e che abbiamo volentieri accolto, ci porremo sul suo
stesso piano. La classica minaccia ed estorsione che a quest'ora
non si può pensare di proporre ai suoi colleghi... ma poteva forse
fare una normale richiesta con qualche ora di anticipo.
Presidente
- La parola al Consigliere Bortot.
Bortot (Arc-VA)
- Mi associo al collega Tibaldi e sono
anche un po' furibondo, prima stiamo parlando di una categoria,
senza offendere nessuno, che non è senza legge, allora non capisco
tutta questa urgenza! Seconda cosa: il nostro gruppo ha dei
provvedimenti che fra poco avranno la "muffa" 2 spanne! Se
l'urgenza vale per determinati Assessori e Governo, vale anche per
il resto del Consiglio, non siamo parenti poveri! Finisco qui vista
l'ora, non voglio allungare la polemica.
Presidente
- Prendendo atto della richiesta
dell'Assessore, relativa ad un'eventuale convocazione straordinaria
del Consiglio, che sarà valutata domani pomeriggio durante i lavori
della Conferenza dei Capigruppo, propongo il rinvio alla prossima
adunanza consiliare dei seguenti oggetti:
38.1) Disegno di legge n. 181: "Modificazioni alla legge
regionale 31 dicembre 1999, n. 44 (Disciplina della professione di
maestro di sci e delle scuole di sci in Valle d'Aosta. Abrogazione
delle leggi regionali 1° dicembre 1986, n. 59, 6 settembre 1991, n.
58 e 16 dicembre 1992, n. 74)";
40) Mozione dei Consiglieri Squarzino Secondina, Bortot,
Venturella, Fontana Carmela e Sandri: "Indicazione del grado di
parentela con componenti l'esecutivo di persone destinatarie di
incarichi di consulenza da parte dell'Amministrazione";
41) Mozione dei Consiglieri Squarzino Secondina, Venturella e
Bortot: "Impegno per eventuali modifiche delle procedure per
l'accesso ai Fondi europei";
43) Mozione dei Consiglieri Squarzino Secondina, Venturella e
Bortot: "Regolamentazione dell'attività delle imprese di pulizia
negli Enti pubblici";
44) Mozione dei Consiglieri Venturella, Bortot e Squarzino
Secondina: "Eventuale revisione del protocollo di intesa tra la
Regione e Trenitalia";
45) Mozione dei Consiglieri Sandri e Squarzino Secondina:
"Situazione di coloro che hanno liti pendenti con l'Amministrazione
regionale";
46) Risoluzione dei Consiglieri Squarzino Secondina, Venturella,
Sandri, Bortot e Fontana Carmela: "Impegno a riferire in
Commissione consiliare sulla bozza del nuovo disciplinare del
Casino de la Vallée";
47) Risoluzione dei Consiglieri Vicquéry, Comé e Rini: "Rinuncia
alla predisposizione del PREFIN 2008-2010".
Il Consiglio prende atto,
concordando.
Presidente
- Ribadisco pertanto che, per quanto riguarda
l'oggetto n. 38.1 dell'ordine del giorno, sarà valutata la
richiesta di convocazione di un Consiglio straordinario.
Dichiaro chiusi gli odierni lavori del Consiglio regionale.
La seduta è tolta.
---
L'adunanza termina alle ore 20,20.
