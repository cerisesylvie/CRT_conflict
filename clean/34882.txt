Classificazione
BENI CULTURALI



Oggetto del Consiglio n. 2548 del 25 luglio 2012 - Resoconto
OGGETTO N. 2548/XIII - Accettazione della donazione di alcune
opere d'arte a favore dell'Amministrazione regionale.
Il Consiglio
Considerata l'opportunità di procedere all'accettazione della
donazione di alcune opere d'arte di interesse storico-artistico,
come segnalato dal dirigente della Struttura catalogo, beni storico
artistici e architettonici;
Tenuto conto che, come indicato dal dirigente della Struttura
catalogo, beni storico artistici e architettonici, nel dettaglio si
tratta delle opere di seguito elencate e descritte:
a) n. 6 fotografie in bianco e nero realizzate da Davide
Camisasca per la mostra "Profili di luce", tenutasi presso
l'
Espace Porta Decumana della Biblioteca regionale di Aosta
dal 26 ottobre 2007 al 2 febbraio 2008.
Le fotografie sono state cedute gratuitamente, così come
previsto nella deliberazione della Giunta regionale n. 2237 del 23
agosto 2007 che approvava l'organizzazione della mostra stessa, e,
in seguito, dalla comunicazione a firma dell'artista pervenuta in
data 1° giugno 2012 (ns. prot. 5525/BC) nella quale il fotografo,
oltre a ribadire la donazione, dichiarava di lasciare 6 immagini
invece delle 5 previste;
b) n. 42 fotografie di Francisco De Souza, provenienti dalla
mostra "
Soldats. I valdostani nella seconda guerra
mondiale", tenutasi dal 21 aprile al 21 agosto 2011 presso l'Hôtel
des Etats di Aosta, offerte in donazione all'Amministrazione
regionale con nota in data 4 giugno 2012 (ns. prot. n. 5639/BC del
5 giugno 2012);
c) un dipinto di Italo Bolano intitolato "Napoleone I",
esposto durante la mostra "Espressionismo blu" presso l'Espace
Porta Decumana della Biblioteca regionale di Aosta dal 15 giugno al
30 settembre 2007, approvata con deliberazione della Giunta
regionale n. 1458 del 1° giugno 2007, e offerto dall'artista stesso
in donazione all'amministrazione regionale con nota in data 29
ottobre 2007 (ns. prot. n. 23172/DP del 19 novembre 2007);
d) una scultura in terracotta dipinta e patinata dell'artista
Edoardo Fortini, raffigurante il busto di Emilio Stramucci,
l'architetto che costruì il castello Savoia a Gressoney-Saint-Jean,
offerta in donazione all'amministrazione regionale da Carlo
Ortolani, pronipote del personaggio rappresentato, offerta in
donazione all'amministrazione regionale con nota in data 10 agosto
2011 (ns. prot. n. 9866/BC in data 17 agosto 2011);
e) un fondo del pittore Giancarlo Zuppini offerto in
donazione dalla vedova dell'artista con nota del 31 ottobre 2011
(ns. prot. n. 14603/BC del 15 dicembre 2011), comprendente:
- dipinto intitolato "Orfeo in Paradiso"
- dipinto intitolato "Al mercato"
- n. 1 album contenente n. 145 disegni bozzetti di piccole
dimensioni (tecniche varie: matita, china, acquerello)
- n. 1 album contenente n. 104 disegni e bozzetti di piccole
dimensioni (tecniche varie: matita, china, acquerello)
- n. 1 album contenente n. 109 disegni e bozzetti di piccole
dimensioni (tecniche varie: matita, china, acquerello)
- cartella contenente diplomi e attestati di partecipazione a
mostre e premi (n. 27 pezzi)
- n. 7 bozzetti, disegni e manifesti per manifestazioni di
artigianato e folclore locale
- cartella contenente disegni su cartoncino di grandi
dimensioni eseguiti nel 1963 durante la frequentazione
dell'Accademia di Belle Arti di Brera (n. 7 tempere di soggetti
vari, n. 9 studi di nature morte a matita e carboncino)
- cartella contenente n. 8 composizioni a tempera o tempera
cerata su cartoncino, eseguiti nel 1963 durante la frequentazione
dell'Accademia di Belle Arti di Brera
- cartella contenente n. 29 studi di nudo a matita su
cartoncino di grandi dimensioni eseguiti nella seconda metà degli
anni Sessanta
- n. 1 volume relativo alla XXIV Biennale Nazionale d'Arte
Città di Milano del 1965, con attestato di partecipazione
dell'opera "Il concilio" presentata fuori catalogo
- un album contenente firme e commenti raccolti in occasione
della mostra "L'anima del tempo" svoltasi presso il Museo di
Scienze Naturali di Saint-Pierre nel 1999
- un album contenente firme e commenti raccolti in occasione
della mostra "Vocazione interiore" svoltasi presso il Museo di
Scienze Naturali di Saint-Pierre nel 2004;
Considerato che, ai sensi dell'articolo 783 del Codice
Civile, in riferimento alla donazione di beni mobili di modico
valore che non necessita di atto pubblico, gli uffici della
Struttura catalogo, beni storico-artistici e architettonici hanno
proceduto ad accertare il valore delle opere proposte, anche in
rapporto alle condizioni economiche del donante, al fine di
valutare l'effettiva modicità delle donazioni stesse;
Preso atto che, a tal fine, ai sensi dell'articolo 18, commi
1 e 2, della legge regionale 10 aprile 1997, n. 12, recante "Regime
dei beni della Regione autonoma Valle d'Aosta", la struttura
competente ha proceduto a determinare il valore di stima delle
opere in questione rispettivamente in:
a) euro 1.000,00 cadauna per le 6 fotografie in bianco e nero
realizzate da Davide Camisasca, valore ritenuto congruo dal
dirigente della Struttura catalogo, beni storico artistici e
architettonici;
b) euro 500,00 cadauna, per le 46 fotografie di Francisco de
Souza, valore ritenuto congruo dal dirigente della Struttura
catalogo, beni storico artistici e architettonici;
c) euro 10.000,00 per il dipinto di Italo Bolano intitolato
"Napoleone I", valore attribuito da perizia effettuata dalla
dott.ssa Sandra Barberi e ritenuto congruo dal dirigente della
Struttura catalogo, beni storico artistici e
architettonici;
d) euro 1.500,00 per la scultura di Edoardo Fortini
raffigurante il busto di Emilio Stramucci, valore attribuito da
perizia effettuata dalla dott.ssa Sandra Barberi e ritenuto congruo
dal dirigente della Struttura catalogo, beni storico artistici e
architettonici;
e) euro 20.000,00 per il fondo del pittore Giancarlo Zuppini,
di cui 5.000,00 euro per il dipinto Orfeo in Paradiso, 3.500,00
euro per il dipinto Al mercato, 8.500,00 euro a corpo per i tre
album di disegni e 3.000,00 euro per i documenti restanti, valore
attribuito dalla dott.ssa Sandra Barberi e ritenuto congruo dal
dirigente della Struttura catalogo, beni storico artistici e
architettonici;
Richiamata la legge regionale 7 dicembre 1979, n. 66, e, in
particolare l'articolo 1, lettera k), in ordine alla competenza del
Consiglio regionale, in merito all'accettazione di donazioni o di
lasciti;
Richiamata la deliberazione della Giunta regionale n. 635 in
data 30 marzo 2012 concernente l'approvazione del bilancio di
gestione per il triennio 2012/2014 con attribuzione alle nuove
strutture dirigenziali di quote di bilancio e degli obiettivi
gestionali correlati, del bilancio di cassa per l'anno 2012, con
decorrenza 1° aprile 2012 e di disposizioni applicative;
Visto il parere favorevole rilasciato dal dirigente della
Struttura catalogo, beni storico artistici e architettonici
dell'Assessorato istruzione e cultura, ai sensi dell'articolo 3,
comma 4, della legge regionale 23 luglio 2010, n. 22, sulla
legittimità della presente proposta di deliberazione;
Visto il parere della II Commissione consiliare
permanente;
Delibera
di accettare la donazione delle opere d'arte di interesse
storico-artistico, sopra menzionate e descritte, a favore
dell'Amministrazione regionale.
Presidente
- La parola all'Assessore all'istruzione e
cultura, Laurent Viérin.
Viérin L. (UV)
- Merci M. le Président.
Comme chaque année, sur la base de la procédure, nous avons à
travers délibération du Gouvernement régional pris acte de toute
une série d'œuvres d'art qui ont été données à
l'Administration régionale. A travers cette procédure nous avons
illustré en commission avec le Surintendant la qualité et le
contenu de ces œuvres d'art, de façon à avoir à
l'intérieur du patrimoine de l'Administration une prise d'acte de
cet élargissement du patrimoine. Souvent ce sont des
œuvres d'art qui iront à l'intérieur des
collections déjà existantes et en tout cas, selon les volontés de
ceux qui donnent ces œuvres, il y a une
procédure à suivre, donc l'Administration devient propriétaire et
toutes les procédures inhérentes à la conservation de ces
œuvres voient le jour. C'est aujourd'hui que
nous soumettons à l'attention du Conseil cette délibération, afin
que la procédure se conclue.
Presidente
- La parola al Consigliere Louvin.
Louvin (ALPE)
- Merci M. le Président.
Puisqu'il s'agit de libéralité, de dons, nous voulons nous
associer aux remerciements vis-à-vis de ceux qui ont bien voulu
enrichir la Région par ces œuvres, qui sans
doute auront la possibilité de rendre encore plus large le
patrimoine artistique de notre Région. Nous avons fait part à
l'Assesseur de nos souhaits que la peinture concernant Napoléon
puisse être destinée aux bons endroits à l'intérieur de ce palais,
de façon à ce qu'elle puisse bien illustrer les titulaires des
fonctions qui sont actuellement en charge. En tout cas nous
apprécierons sa sensibilité dans le choix du meilleur endroit.
Merci.
Presidente
- Pongo in votazione l'atto:
Consiglieri presenti, votanti e favorevoli: 28
Il Consiglio approva all'unanimità.
