Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 2031 del 10 luglio 1996 - Resoconto
SEDUTA ANTIMERIDIANA DEL 10 LUGLIO 1996
OGGETTO N. 2031/X Rinvio oggetti.
Presidente Ha chiesto la parola l'Assessore al bilancio e
finanze, Lévêque.
Lévêque (Ass.tec.) In relazione alla nomina solo odierna dei
revisori del rendiconto, chiedo un rinvio al prossimo Consiglio dei
tre disegni di legge.
Presidente La richiesta di rinvio viene accolta, pertanto i
punti nn. 16, 17 e 18 verranno discussi nella seduta del prossimo
Consiglio regionale.
Presa d'atto Il Consiglio
concorda unanime sul rinvio al prossimo Consiglio dei seguenti
oggetti:
- Disegno di legge: "Approvazione del rendiconto generale della
Regione per l'esercizio finanziario 1995";
- Disegno di legge: "Modifiche ed integrazioni a disposizioni
legislative aventi riflessi sul bilancio e rideterminazione di
autorizzazioni di spesa per l'anno 1996";
- Disegno di legge: "Assestamento del bilancio di previsione per
l'anno 1996, applicazione dell'avanzo finanziario dell'esercizio
1995, ai sensi dell'articolo 43 della legge regionale 27 dicembre
1989, n. 90".
