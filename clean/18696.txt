Classificazione
CONSIGLIO REGIONALE
Organizzazione degli uffici


Resoconto integrale del dibattito dell'aula
Oggetto del Consiglio n. 1803 del 24 gennaio 2001 - Resoconto
OBJET N° 1803/XI Renvoi de la reconstitution des Commissions
du Conseil.
Question suspensive Le Conseil
approuve
la question suspensive et renvoie à l'examen d'une prochaine
réunion du Conseil régional, après avoir entendu la Conférence des
Chefs de groupe, la proposition de reconstitution des Commissions
du Conseil dont à l'objet.
Président
Collègues conseillers, le 10 janvier dernier il
avait été décidé par cette Assemblée le report de cet argument.
Suite à cela, dans la journée
d’aujourd’hui la Conférence des Chefs
de groupe a été convoquée. A l’issue de la réunion,
qui a eu lieu tantôt, force est de constater
l’absence des conditions pour une définition de
l’argument aux termes de l’article 20
du Règlement intérieur.
Les Chefs de groupe de la majorité à l’intérieur
de la Conférence des Chefs de groupe ont exprimé le v?u d'un renvoi
ultérieur de la décision sur la question. J’ai donc
été chargé de vous soumettre la proposition de renvoi de cet
argument.
La parole au Conseiller Curtaz, sur la motion suspensive.
Curtaz (PVA-cU)
Il nostro gruppo si oppone alla richiesta
di rinvio. Ci opponiamo a quello che è un "replay" di quanto
avvenuto allo scorso Consiglio. Il rifiuto, perché di rifiuto si
tratta ed è il secondo rifiuto consecutivo, della maggioranza di
affrontare il problema sul merito attraverso
l’escamotage del rinvio, evidenzia due anomalie di
carattere politico.
La prima anomalia è addirittura paradossale: il gruppo della
Stella Alpina è stato ufficializzato da circa due mesi, il gruppo
della Stella Alpina, un solo gruppo, è stato formalizzato
dall’inizio dell’anno. Ebbene, oggi
un solo gruppo ha due vicepresidenti: l’uno che
rappresenta la maggioranza, l’altro che rappresenta
l’opposizione. Credo che sia un caso unico al
mondo!
Badate, colleghi, che questo non c’entra con le
problematiche relative alla perimetrazione della maggioranza perché
il problema è identico a seconda che si consideri il gruppo della
Stella Alpina in maggioranza o il gruppo della Stella Alpina
all'opposizione.
Il gruppo della Stella Alpina a due mesi di distanza non ha
avuto ancora la correttezza politica e istituzionale di far
depositare le dimissioni ai propri componenti
nell’Ufficio di Presidenza, almeno ad uno, anche
perché in ogni caso alla Stella Alpina dal punto di vista
regolamentare oltre che politico non potrà spettare che un
vicepresidente.
Questo attaccamento scorretto dal punto di vista politico alle
poltrone è stato "aggirato" con dichiarazioni di dimissione offerte
al Capogruppo che nell'occasione svolge funzioni di presidente
vicario.
La seconda questione non è di carattere solo o prevalentemente
istituzionale, ma di carattere politico, è ancora più grave ed è la
questione di una maggioranza che non riesce a definire sé stessa,
una maggioranza che non riesce a perimetrarsi, una maggioranza che
è incagliata sui problemi di ripartizione delle poltrone: delle
poltrone in quest’aula e delle poltrone per le
prossime elezioni politiche, una maggioranza che con le richieste
di rinvio rifiuta il confronto in aula, una maggioranza che
mortifica il dibattito, una maggioranza che adopera i rinvii per
imbavagliare l’opposizione. Rinvio, si noti, che
mentre l’altra volta veniva chiesto per una durata
di 15 giorni, questa volta viene richiesto "sine die", senza
determinazione di termine finale, del senso: "Ci facciamo i comodi
nostri".
Chiediamo al Presidente della Giunta, che è garante
dell’equilibrio politico della sua maggioranza, di
farsi carico della situazione perché riteniamo politicamente
scorretto e non ammissibile un suo ulteriore silenzio.
Di fronte a questo atto che riteniamo prevaricante da parte
della maggioranza, che rifiuta attraverso la seconda richiesta di
rinvio di portare in aula in modo trasparente di fronte
all'opinione pubblica questo problema politico destinandolo a sedi
riservate, riteniamo che questo comportamento non sia corretto e
perciò abbandoneremo l’aula al momento della
definizione di questo punto all’ordine del
giorno.
Président
La parole au Conseiller Frassy pour le groupe de
Forza Italia.
Frassy (FI)
È paradossale questo intervento perché nei
fatti è un intervento che è già stato fatto in quanto i problemi
che oggi ci troviamo ad affrontare sono gli stessi problemi che
abbiamo affrontato 15 giorni fa.
Penso che ci sia relativamente poco da aggiungere a quanto
abbiamo già detto 15 giorni fa e che ci sia poco da aggiungere
rispetto a quanto ha detto poc’anzi il collega
Curtaz, però un'ulteriore considerazione penso che possa essere
fatta e sia una considerazione per capire quali siano, Presidente
Louvin, le regole da rispettare all’interno di
quest’aula.
Non concordo sull’interpretazione che ha fatto il
collega Curtaz, nel senso che il Regolamento se lo abbiamo letto
nella maniera corretta, mentre prevede dei meccanismi di
proporzionalità e di rappresentanza in seno alle commissioni
consiliari, non prevede dei meccanismi di proporzionalità della
rappresentanza all’interno
dell’Ufficio di Presidenza salvo però la prassi che
è sempre stata seguita da questo Consiglio.
Allora il discorso è molto semplice: se non ci sono regolamenti,
che codificano ciò che invece è codificato per le commissioni
consiliari, noi prendiamo atto che in questo momento il niente, che
qualcuno diceva essere il prezzo dell’allargamento
della maggioranza, in realtà non è proprio il niente perché è
quanto meno il modificare quella che è stata una prassi che ha
connotato l’impostazione dei lavori
dell’Ufficio di Presidenza.
L’Ufficio di Presidenza non è oggetto di attività
ispettiva da parte delle forze di minoranza in quanto per
regolamento lo sono solamente gli atti della Giunta, del potere
esecutivo; di conseguenza gli assetti che ci sono
nell’Ufficio di Presidenza, coinvolgendo anche la
partecipazione delle forze di minoranza, tendono a consentire quel
controllo che viene dall’interno e che altrimenti
sarebbe difficilmente effettuabile.
Prendiamo atto che la contropartita
dell’allargamento della maggioranza è un prezzo
politico, che si paga in termini di democrazia, dopodiché su questo
argomento non ci torneremo più, se non per ridere, perché di serio
questo argomento non ha nulla.
Non ha nulla, lo ha detto bene, e lo voglio sottolineare, il
collega Curtaz: i problemi all’interno della
maggioranza sono problemi della maggioranza, sui quali non vogliamo
assolutamente interferire, però non può un gruppo politico, che si
è costituito dalla fusione di due formazioni politiche, farsi
rappresentare in maniera unitaria a livello di Conferenza dei
Capigruppo, sostenere pubblicamente una posizione politica
unitaria, ignorata invece a livello di posizioni istituzionali.
Le posizioni istituzionali non possono essere gestite con la
disinvoltura con cui può essere gestita una vicenda partitica come
è la fusione fra due movimenti.
Così noi ci troviamo nella situazione paradossale che il
Vicepresidente Marco Viérin, che potrebbe benissimo domani mattina
essere nuovamente Vicepresidente insieme al Vicepresidente La
Torre, ma con un meccanismo di democrazia,
l’elezione nell’aula consiliare?,
perché caro Marco Viérin non puoi dimenticare che tu sei stato
eletto in quell’Ufficio di Presidenza con un accordo
che è passato attraverso i banchi della minoranza!
Allora, al di là di quelli che sono i problemi di maggioranza,
al di là di quelli che sono i problemi di partito, nei quali non
vogliamo interferire, ti chiediamo la correttezza di non dare le
dimissioni in mano al Capogruppo unico della Stella Alpina in
quanto la tua elezione non è una nomina che è stata calata né dal
partito né tantomeno dalla maggioranza, completamente diversa è la
posizione del Vicepresidente La Torre, la tua posizione personale è
sostanzialmente differente perché tu sei stato eletto in base a un
accordo che è passato attraverso il consenso dei gruppi della
minoranza consiliare.
Non ho altro da aggiungere se non confermare la nostra posizione
che sarà quella di non partecipare a una questione che non
riusciamo più a sostenere e a condividere perché non ha nulla di
logico e non ha nulla di democratico nei modi in cui viene portata
in replica ogni 15 giorni perciò ci assentiamo
dall’aula per il tempo di questa votazione.
Par la suite, les groupes Per la Valle d'Aosta - con l'Ulivo
et Forza Italia quittent la salle du Conseil pendant la discussion
et la votation de l'objet.
Président
La parole au Conseiller Collé.
Collé (SA)
Presidente, colleghi, stiamo vivendo in questo
periodo un momento particolare della politica valdostana, momento
in cui l’Union Valdôtaine, i Democratici di Sinistra
e la Stella Alpina stanno confrontandosi su programmi e progetti da
concretizzarsi nell’immediato futuro.
È a tutti evidente che in questo frangente i tempi della
politica non coincidono con quelli
dell’amministrazione.
D’altronde, se così non fosse, riteniamo che,
sulla base delle considerazioni e delle affermazioni giustamente
espresse in quest’aula ed in altri importanti
momenti istituzionali dal Presidente della Giunta e dai Capigruppo
dell’Union Valdôtaine e dei Democratici di Sinistra,
la nuova maggioranza si sarebbe già concretizzata.
È per questo motivo che a tutt’oggi non siamo in
grado di provvedere alla riformulazione delle commissioni e
dell’Ufficio di Presidenza anche se per quanto ci
riguarda non vediamo particolari problemi per lo svolgimento dei
lavori assembleari e di commissione.
La Stella Alpina, come alcuni organi di informazione hanno
riportato, ha proposto alle altre forze politiche del tavolo alcuni
punti di carattere amministrativo che riteniamo fondamentale
attuare in quest’ultima parte di legislatura e
contemporaneamente e inseparabilmente è stata condivisa da parte
nostra la richiesta delle altre forze sulla necessità di un accordo
che riguardi più specificatamente le imminenti decisioni per le
prossime elezioni politiche. Il confronto sta procedendo su
entrambe le questioni.
Dal punto di vista amministrativo si sta convenendo sulle
risposte da dare a temi di sicuro rilievo per il futuro della
Regione quali l’assetto della casa da gioco, della
gestione dell’energia idroelettrica, della
ricostruzione del dopo alluvione.
Dal punto di vista politico la Stella Alpina dà grande rilievo
alle future elezioni per il rinnovo del Parlamento italiano. Noi ci
riconosciamo nella necessità, sottolineata anche dal Conseil
fédéral de l’Union valdôtaine, che i candidati
proposti dovranno prioritariamente essere impegnati a mettere in
valore e a riproporre con forza i principi di un reale federalismo
e del problema dell'intesa nella riforma del nostro Statuto.
Sarà quindi necessario per i Parlamentari di nostra espressione
misurarsi con il futuro Governo e la futura maggioranza su questi
temi così decisivi per la nostra Regione senza preclusione
alcuna.
Dunque la Stella Alpina in quest’ottica ritiene
essenziale che i candidati di questa coalizione, beninteso
accettati da tutti, siano l’espressione delle forze
autonomiste e si pongano in maniera equidistante dai due
raggruppamenti: Polo e Ulivo in modo da scegliere o meno
l’appoggio al futuro Governo nazionale
sull’unica base dei contenuti della riforma federale
dello Stato e delle garanzie relative alla questione
dell’intesa con la nostra Valle. Vi ringrazio.
Président
La parole au Conseiller Cottino.
Cottino (UV)
La dichiarazione che voglio fare sarà molto
sintetica, non credo che ci sia bisogno di dilungarsi molto anche
perché su parecchi argomenti credo che si possa tranquillamente
rinviare al comunicato che il Conseil de l’Union
valdôtaine ha fatto e dunque sugli argomenti da verificare,
sull'importanza della collaborazione che c’è stata
in passato con le forze politiche che compongono la Stella Alpina
così come l’adesione di tutte queste forze al
programma di legislatura e nel rafforzamento della stabilità del
Governo, credo che il Conseil sia stato più che esauriente.
Una cosa però mi preme sottolineare ancora: Collé ha detto che i
tempi della politica non sono gli stessi dei tempi
dell’amministrazione; mi limiterò a dire che
probabilmente i tempi che avevamo preventivato sono saltati e
abbiamo forse peccato di presunzione, abbiamo forse peccato nel
fare valutazioni un po' troppo ottimistiche.
E con questo non voglio neppure usare termini che
all’esterno sono stati usati laddove si è detto che
tutto o parte di questo ritardo sia per forza dovuto ai famosi
sette paletti posti dalla Stella Alpina. Non credo che si possano
chiamare tali, soprattutto se dandogli questo significato si
vogliono vedere degli ostacoli o delle imposizioni. Credo che sia
meglio guardarli per quello che sono e cioè degli argomenti da
discutere, da approfondire, delle questioni da puntualizzare sulle
quali credo che si possa, se si vuole, e io credo che si voglia ma
i tempi li vedremo, trovare un accordo e ritengo di poter dire in
tempi brevi.
Effettivamente l’allargamento della maggioranza
non può essere un collage, non può essere che a un certo punto ci
si parla in due o tre e si decide di aggiungere un pezzo; sarebbe
troppo semplicistico e d’altronde i colleghi della
minoranza, che in questo momento platealmente hanno abbandonato
l’aula invece di proseguire o di ascoltare anche le
ragioni degli altri, stanno a dimostrare?
(interruzione dei Consiglieri di Forza Italia e
dell’Ulivo)
? ci sono colleghi che riescono a disturbare sia quando sono in
aula, sia quando sono all’esterno
dell’aula, ci sono invece altri che cercano di
portare un minimo di contributo al dibattito seriamente.
Non essendo un collage, come dicevo, ritengo che ci sia la
necessità di confrontarsi, la necessità di puntualizzare tutta una
serie di cose dopodiché si trova un accordo politico e su questo si
va avanti e avremo la possibilità di dimostrare quanto questo sia
valido.
Questo modo di procedere ritengo che dimostri la serietà con cui
stiamo affrontando questo passaggio. Certo la concomitanza o
l'immediata vigilia di elezioni politiche non ci favorisce in
termini di tempistica, ma questo lo capirebbe anche un bambino, non
delle persone che hanno l’esperienza politica dei
colleghi che fanno finta di essere delle vergini.
Questo ci crea non quei problemi che loro vogliono far apparire
all’esterno, ma ci crea la necessità di approfondire
e ci fanno di conseguenza saltare forse un po' di tempi.
Una cosa dobbiamo però dire con chiarezza: indipendentemente
dalla volontà o meno dei colleghi dei gruppi di Valle
d’Aosta per l’Ulivo e di Forza Italia
noi avremo e abbiamo la possibilità di continuare ad operare perché
è questo che ci interessa più di tutto e ai Valdostani diciamo di
non preoccuparsi più di tanto perché non è così scandaloso, non è
così drammatico perché i toni usati sono questi, non è così
drammatico quello che sta succedendo.
L’Amministrazione regionale sta continuando ad
operare, continuerà a lavorare e quello che sta succedendo non
porterà alcun danno agli amministrati della Regione contrariamente
a quello che si vuol far credere.
Président
La parole au Conseiller Fiou.
Fiou (GV-DS-PSE)
Non vogliamo sottovalutare il disagio che
qualcuno esprime qui dentro in merito ad una certa confusione
nell’ambito del Consiglio relativa a quella che può
essere la definizione dei confini della maggioranza.
Al di là del fatto di disegnare la situazione in modo un po'
esagerato, cosa che rientra tuttavia nel gioco delle parti per cui
non mi scandalizza, alcuni passi forse non del tutto accorti o un
po' affrettati possono aver ingenerato una lettura dello stato
delle cose in termini diversi da quelli che sono in realtà.
Voglio distinguere due vicende che si collocano in ambiti
diversi. La prima più squisitamente politica che si svolge fuori da
questo palazzo mette in campo sia la nascita della Stella Alpina
quale novità di rilievo nel quadro politico valdostano, la volontà
espressa, io dico legittimamente, dalla stessa di completare la sua
presenza in maggioranza regionale con l’entrata di
coloro che erano nel gruppo degli Autonomisti. Un confronto
politico che si è altrettanto legittimamente aperto fra le forze
politiche interessate da tale sollecitazione, confronto che ha i
suoi tempi, le sue logiche, le sue difficoltà e che non può essere
interpretato troppo semplicisticamente come si sente fare in
qualche caso.
Stiamo tentando di costruire nei contenuti e nei metodi
un’ipotesi di lavoro che deve garantire alla Valle
d’Aosta le condizioni per affrontare nel modo dovuto
quella che viene da tutti definita una fase straordinaria come
quella che stiamo attraversando e per questo devono essere
garantiti un necessario approfondimento e anche la costruzione di
una serenità di rapporti indispensabile perché quella ipotesi sia
fondata su certezze.
La seconda vicenda si svolge in quest’aula dove
alcune dichiarazioni affrettate hanno fatto pensare per acquisito
un percorso che acquisito non è ancora.
Pensare di legare a semplici ipotesi adeguamenti istituzionali
mi pare non possibile. Pensare di legare a disegni che si stanno
discutendo, modifiche di commissioni, eccetera, credo sia il
fondare questioni istituzionali sul nulla.
Per questo secondo me è obbligata la strada di un rinvio del
punto all’ordine del giorno. Se non piace
l’idea del rinvio "sine die" perché è un termine che
non piace neanche a me, diamo mandato al Presidente del Consiglio
di fare riferimento alla Conferenza dei Capigruppo per definire
percorsi istituzionali in base anche alle questioni che stanno
maturando e ai passi che si stanno facendo. Il legare il rinvio a
scadenze fisse potrebbe nascondere volontà di condizionare un
confronto esterno che ha bisogno di suoi tempi e di suoi modi per
svilupparsi in maniera costruttiva.
Non mi pare neppure opportuno disorientare i lavori di questa
assise portando qui temi del confronto che sono
dell’altra fase, che si deve svolgere altrove in
questi giorni fra le forze politiche sul tema delle alleanze delle
prossime scadenze elettorali, ma soprattutto anche sui percorsi che
vogliamo mettere in piedi per lavorare concretamente per la
comunità valdostana.
Altrimenti se questi temi si portano qui nel momento in cui si
discute di questa difficoltà istituzionale, si ingenererebbe ancora
confusione fra i vari ambiti e quindi daremmo ancora spazio a dubbi
che da qualcuno, soprattutto della minoranza, sono stati
espressi.
Président
Je soumets au vote la proposition de report de
l’argument inscrit au n° 18 de
l’ordre du jour:
Conseillers présents et votants: 29
Pour: 29
Le Conseil approuve à l’unanimité.
