Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2551 del 26 settembre 1991 - Resoconto
OGGETTO N. 2551/IX Modificazioni al Regolamento interno per
il funzionamento del Consiglio.Errore. L'origine riferimento non è
stata trovata.
Presidente
Do lettura della proposta di
deliberazione iscritta al punto 38 dell'ordine del giorno.
Deliberazione Il Consiglio regionale
- su proposta della Commissione per il Regolamento, ai sensi del
terzo comma dell'articolo 32 del Regolamento interno del
Consiglio;
delibera
1) di approvare, nel testo sottoriportato, le modificazioni al
Regolamento interno per il funzionamento del Consiglio;
2) di pubblicare il testo allegato nel Bollettino Ufficiale
della Regione - parte prima.
Modificazioni al Regolamento interno per il funzionamento del
Consiglio
(...omissis...)
Presidente
Colleghi Consiglieri, nel corso
dell'estate sono stati effettuati dei lavori, grazie ai quali, come
avete visto, sono state sistemate in quest'aula consiliare delle
attrezzature che potrebbero già essere utilizzate per la votazione
elettronica, sia palese sia segreta. Al momento, però, manca ancora
l'atto formale con cui il Consiglio regolamenta la propria
attività, facendo sì che le votazioni non avvengano più solo per
alzata di mano o per scheda segreta o per alzate e sedute o per
tutti i sistemi di votazione previsti dal Regolamento, ma anche con
la procedura elettronica, occorre che siano votate le variazioni al
Regolamento che sono state sottoposte alla Commissione per il
Regolamento e che oggi sono alla vostra approvazione.
In parole povere, si aggiunge la possibilità di votare col
sistema elettronico, senza modificare tutti gli altri tipi di
votazione. Il Consiglio regionale, nel momento in cui ritiene di
non fare uso della macchina, può votare per alzata di mano, con le
palline, con le schede...
Come avviene in altri Consigli regionali, ci sono certe
votazioni che sono unanimi, che si prolungano e che quindi possono
essere votate con la dizione "stesso risultato", che è più rapida,
mentre in altre occasioni, soprattutto quando le votazioni sono
complesse o ci sono astensioni, la votazione elettronica diventa
una garanzia per i Consiglieri, per i verbalizzanti e per il
Consigliere segretario.
Mentre tutti gli altri risultati compaiono sul tabellone, che
nel momento delle votazioni può essere spostato perché sia visto
dal pubblico e dalla tribuna stampa, per adesso i nomi degli
astenuti sono visibili solamente dal Presidente, nel senso che sul
tabellone si vedono i quadratini corrispondenti ai Consiglieri che
si astengono, mentre sul monitor vengono evidenziati i nomi che
corrispondono agli astenuti.
Il Consigliere Agnesod mi ricorda che in sede di Conferenza dei
Capigruppo è stato proposto e deciso che domani, alla fine della
seduta antimeridiana, che non proseguirà nel pomeriggio in modo che
i Consiglieri possano partecipare al congresso della CGIL a
Courmayeur, faremo alcune prove per vedere il funzionamento del
sistema, alla presenza dei tecnici che lo hanno installato.
Esprimo l'augurio che con questa variazione al Regolamento si
possa rapidamente pervenire alla votazione elettronica, dando
quindi al Consiglio ed ai Consiglieri la certezza dei risultati
delle varie votazioni.
Aggiungo ancora che la Commissione per il Regolamento ha
approvato queste variazioni e nello stesso tempo ha aperto una
"sessione delle variazioni" apparse come necessarie nella raccolta
dei casi dubbi, delle precisazioni dell'Ufficio e delle proposte
dei vari Gruppi. Raccomanderei ai Gruppi che intendono avanzare
proposte di variazione al Regolamento di farle pervenire al più
presto alla Segreteria della Presidenza, affinché le stesse possano
essere esaminate dalla Commissione che si è data uno specifico
programma di lavoro.
Se nessuno chiede la parola, passiamo all'esame delle proposte
di variazione, articolo per articolo, così come risultano
nell'allegato alla proposta di deliberazione.
Do lettura dell'articolo 1.
Articolo 1 1. Al Regolamento interno per il funzionamento del
Consiglio, approvato con provvedimento consiliare 28 aprile 1988,
n. 3690 e modificato con provvedimenti consiliari 2 luglio 1990, n.
1349 e 7 maggio 1991, n. 2121, sono apportate le sottoindicate
modificazioni.
2. Il comma tre dell'articolo 20 è sostituito dal seguente:
"3. Le Commissioni consiliari permanenti sono nominate dal
Consiglio con votazione a scrutinio palese, su proposta del
Presidente, sentita la Conferenza dei Capigruppo".
Presidente
Se nessuno chiede la parola, pongo in
votazione l'articolo 1 testé letto.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente Do lettura dell'articolo 2.
Articolo 2 1. Il comma due dell'articolo 41 è sostituito dal
seguente:
"2. Su proposta del Presidente del Consiglio, del Presidente
della Giunta, di un Assessore o di un Capogruppo, il Consiglio può
decidere l'inversione della trattazione degli argomenti iscritti
all'ordine del giorno, dopo aver sentito un Consigliere contro e
uno a favore per non più di dieci minuti ciascuno. ove sia
necessario, il Consiglio decide con votazione a scrutinio
palese".
Presidente
Se nessuno chiede la parola, pongo in
votazione l'articolo 2 testé letto.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 3.
Articolo 3 1. Il comma cinque dell'articolo 44 è sostituito
dal seguente:
"5. Qualora non siano fatte osservazioni i processi verbali si
intendono approvati senza votazione. Occorrendo la votazione,
questa avrà luogo a scrutinio palese".
Presidente
Se nessuno chiede la parola, pongo in
votazione l'articolo 3 testé letto.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 4.
Articolo 4 1. Il comma due dell'articolo 57 è sostituito dal
seguente:
"2. Chi chiede la parola per fatto personale deve specificare in
che cosa esso consista. Il Presidente del Consiglio decide; se il
Consigliere insiste, il Consiglio, senza discussione, decide a
scrutinio palese".
Presidente
Se nessuno chiede la parola, pongo in
votazione l'articolo 4 testé letto.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 5.
Articolo 5 1. Il comma due dell'articolo 59 è sostituito dal
seguente:
"2. Se il Presidente ha richiamato due volte all'argomento in
discussione un oratore che seguita a discostarsene, può togliergli
la parola per il resto della discussione; se l'oratore insiste, il
Consiglio, senza discussione, decide a scrutinio palese".
Presidente
Se nessuno chiede la parola, pongo in
votazione l'articolo 5 testé letto.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 6.
Articolo 6 1. Il comma uno dell'articolo 60 è sostituito dal
seguente:
"1. I richiami al Regolamento o per l'ordine del giorno o per la
priorità delle votazioni hanno la precedenza sulle questioni
principali e ne fanno sospendere la discussione. In questi casi non
può parlare, dopo la formulazione del richiamo, che un oratore
contro e uno a favore e per non più di dieci minuti ciascuno. Il
Presidente ha tuttavia facoltà, valutata l'importanza della
questione, di dare la parola ad un oratore per ciascun gruppo
consiliare. ove il Consiglio regionale sia chiamato a decidere sul
richiamo, la votazione ha luogo a scrutinio palese".
Presidente
Se nessuno chiede la parola, pongo in
votazione l'articolo 6 testé letto.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 7.
Articolo 7 1. Il comma due dell'articolo 61 è sostituito dal
seguente:
"2. In tal caso la discussione sull'argomento può iniziare o
continuare soltanto dopo che la questione sia stata respinta a
scrutinio palese, applicandosi, per la discussione, la procedura
prevista dal precedente articolo 60"
Presidente
Se nessuno chiede la parola, pongo in
votazione l'articolo 7 testé letto.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente Do lettura dell'articolo 8.
Articolo 8 1. Il comma due dell'articolo 68 è sostituito dal
seguente:
"2. Se il Consigliere insiste, il Consiglio, su proposta del
Presidente, decide, senza discussione, a scrutinio palese".
Presidente
Se nessuno chiede la parola, pongo in
votazione l'articolo 8 testé letto.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 9.
Articolo 9 1. Il comma uno dell'articolo 71 è sostituito dal
seguente:
"1. I consiglieri votano, normalmente, a scrutinio palese, su
richiesta di almeno cinque Consiglieri, per votazione nominale o a
scrutinio segreto".
2. Dopo il comma quattro dell'articolo 71 è aggiunto il seguente
comma:
"5. Le votazioni a scrutinio palese avvengono mediante
procedimento elettronico o per alzata di mano".
Presidente
Se nessuno chiede la parola, pongo in
votazione l'articolo 9 testé letto.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 10.
Articolo 10 1. L'articolo 72 è sostituito dal
seguente:
"Articolo 72
(Votazione nominale"
1. La votazione nominale può aver luogo per appello nominale
ovvero mediante procedimento elettronico con registrazione dei
nomi.
2. Per il voto con appello nominale, il Consigliere Segretario
procede all'appello seguente l'ordine alfabetico dei nominativi dei
Consiglieri".
Presidente
Se nessuno chiede la parola, pongo in
votazione l'articolo 10 testé letto.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 11.
Articolo 11 1. Il comma uno dell'articolo 73 è sostituito dai
seguenti:
"1. La votazione a scrutinio segreto normalmente ha luogo
mediante procedimento elettronico.
1 bis. In caso di difetto dei relativi dispositivi, il
Presidente del Consiglio ordina l'appello nominale e fa consegnare
ad ogni votante due palline (una bianca ed una nera)".
Presidente
Se nessuno chiede la parola, pongo in
votazione l'articolo 11 testé letto.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 12.
Articolo 12 1. Il comma uno dell'articolo 77 è sostituito dal
seguente:
"1. I singoli articoli di un progetto di legge o di regolamento
e gli eventuali emendamenti formano oggetto di separate votazioni
normalmente effettuate a scrutinio palese. Tuttavia, se un articolo
o un emendamento non sollevano obiezione, il Presidente può
dichiararli approvati".
Presidente
Se nessuno chiede la parola, pongo in
votazione l'articolo 12 testé letto.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 13.
Articolo 13 1. Il comma uno dell'articolo 78 è sostituito dal
seguente:
"1. Se una proposta di provvedimento amministrativo è composta
di più articoli o di più disposizioni, i singoli articoli e le
singole disposizioni formano oggetto di separate votazioni,
normalmente effettuate a scrutinio palese; tuttavia, se non è
sollevata alcuna obiezione, il Presidente può mettere in votazione
la proposta nel suo complesso".
Presidente Se nessuno chiede la parola, pongo in votazione
l'articolo 13 testé letto.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 14.
Articolo 14 1. Dopo l'articolo 90 è aggiunto il seguente
articolo:
"Articolo 90 bis
(Modalità per l'uso del procedimento elettronico)
1. L'Ufficio di Presidenza stabilisce le modalità tecniche per
le votazioni a schede segrete mediante procedimento
elettronico".
Presidente
Se nessuno chiede la parola, pongo in
votazione l'articolo 14 testé letto.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 15.
Articolo 15 1. Il comma due dell'articolo 106 è sostituito
dal seguente:
"2. Le mozioni di fiducia e di sfiducia sono votate per
votazione nominale ovvero, su richiesta di almeno sette
Consiglieri, a scrutinio segreto".
Presidente
Se nessuno chiede la parola, pongo in
votazione l'articolo 15 testé letto.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Do lettura dell'articolo 16.
Articolo 16 1. Il comma quattro dell'articolo 109 è
sostituito dal seguente:
"4. Nel caso di materia ritenuta estranea alla competenza degli
organi regionali viene data lettura dell'interrogazione o
dell'interpellanza al Consiglio, il quale decide senza discussione,
a scrutinio palese, sulla ammissibilità".
Presidente
Se nessuno chiede la parola, pongo in
votazione l'articolo 16 testé letto.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Se nessuno chiede la parola per
dichiarazioni di voto, invito il Consiglio a pronunciarsi sul
complesso delle proposte di modifica al Regolamento interno.
Esito della votazione
Presenti, votanti e favorevoli: 29
Il Consiglio approva all'unanimità
