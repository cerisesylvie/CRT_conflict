Classificazione
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Vigili del fuoco - Difesa antincendi


Resoconto integrale del dibattito dell'aula
Oggetto del Consiglio n. 2811 del 16 ottobre 2002 - Resoconto
OGGETTO N. 2811/XI Discussione generale congiunta del disegno di
legge: "Disciplina dell'organiz­zazione del personale volontario
del Corpo valdostano dei vigili del fuoco. Abrogazione delle leggi
regionali 31 maggio 1983, n. 38, 27 maggio 1988, n. 37 e del
regolamento regionale 13 dicembre 1989, n. 1" e della proposta di
regolamento: "Modificazioni al regolamento regionale 8 marzo 2000,
n. 1 (Attuazione dell'articolo 56 della legge regionale 19 marzo
1999, n. 7 (Ordinamento dei servizi antincendi della Regione Valle
d'Aosta. Modificazioni alla legge regionale 23 ottobre 1995, n. 45
(Riforma dell'organizzazione dell'Amministrazione regionale della
Valle d'Aosta e revisione della disciplina del personale)))".
Président
Etes-vous d'accord à ce que l'objet
suivant, étant donné l'affinité de matière, soit discuté
conjointement? Le Gouvernement me paraît être de cet avis.
Avant de procéder à l'illustration des rapports, je vous informe
que la III
ème
Commission a exprimé un avis favorable
avec amendements sur le projet de loi, que la II
ème
Commission s'est également exprimée favorablement à la majorité
avec l'adoption des amendements de la III
ème
Commission.
L'avis favorable a été formulé aussi par le Conseil permanent des
collectivités locales. Quant au projet de règlement, la
III
ème
Commission a exprimé un avis favorable à la
majorité, ainsi que la II
ème
Commission.
La parole au rapporteur, le Conseiller Cerise.
Cerise (UV)
Leggerò la relazione anche a nome del
collega Cottino. Con questo disegno di legge si chiude il capitolo
delle iniziative legislative intese a disciplinare le competenze
della Regione in materia di servizi antincendio. Esso, che conta
otto capi, è il risultato della concertazione di un gruppo di
lavoro istituito nel 1999 e composto da dirigenti regionali, da
rappresentanti del personale professionista e volontario del Corpo
valdostano dei vigili del fuoco.
Si tratta di una proposta che non istituisce, ma aggiorna ed
innova la precedente normativa adeguandola all'evoluzione delle
leggi aventi causa e rimuove imperfezioni evidenziate dalle
esperienze maturate in questi anni, esperienze che hanno messo a
dura prova tutti gli apparati della Protezione civile.
Il disegno di legge si caratterizza poi con un forte contenuto
regolamentare in quanto, come annunciato nel titolo, contiene, con
i necessari aggiornamenti e adeguamenti alla nuova norma, il
regolamento n. 1/1989, conseguentemente abrogato. Si rammenta come
il Corpo valdostano dei vigili del fuoco sia una struttura unitaria
- legge regionale n. 7/99 - formata da una parte professionista e
da una componente volontaria che assume con questa legge la
definitiva dizione di "personale volontario del Corpo valdostano
dei vigili del fuoco", ponendo termine a precedenti varie
definizioni.
Nel capo I si rilevano due fondamentali indirizzi.
Il primo è dato dall'allineamento dell'organizzazione di questa
importante componente della Protezione civile con le politiche di
decentramento di competenze agli enti locali e in primis ai comuni.
In tale senso il personale volontario, organizzato in distaccamenti
comunali, diventa prioritariamente il braccio operativo dei sindaci
per tutti gli interventi di protezione civile, spegnimento incendi
e svolgimento di soccorsi tecnici urgenti, che rientrano nella
competenza di questi; quindi concorre all'azione della componente
professionista fino a svolgere compiti specialistici, compresi
alcuni a pagamento, in sostituzione di questa. L'articolo 4,
stabilendo l'attività di protezione civile del personale
volontario, mette bene in evidenza il ruolo fondamentale ch'esso
svolge sul territorio.
Il secondo rileva come, pur a fronte di una maggiore
specializzazione e di un più impegnativo ruolo del personale
volontario all'interno del sistema di protezione civile regionale,
questo non solo mantiene la possibilità di svolgere quei compiti
tradizionali e di solidarietà che caratterizzavano la figura del
vigile del fuoco volontario, ma può svolgerli anche con il supporto
dei mezzi e delle attrezzature in dotazione. Questo è un
qualificante e importante collegamento tra passato e futuro; è uno
dei primi casi di sinergia tra locale e regionale, che nello
sviluppo dell'articolato trova ulteriori applicazioni.
Considerato il dibattito nelle commissioni e tenuto conto degli
emendamenti proposti, è opportuno un approfondimento in merito agli
articoli 9 e 10 che disciplinano i finanziamenti e i contributi per
il funzionamento dei distaccamenti. Con l'articolo 9 si dispone
l'erogazione di fondi per i distaccamenti gestiti dai comuni in
concorso con altri soggetti. Con l'articolo 10, le cui modalità
applicative saranno definite con successiva delibera di Giunta, si
stabilisce per ogni distaccamento l'erogazione di un contributo
forfetario rapportato al numero di componenti e all'attività
svolta; premiando ovviamente i distaccamenti più attivi sul fronte
della formazione e dell'addestramento. Il Consiglio del personale
volontario di cui all'articolo 23 predispone un piano di
ripartizione dei fondi assegnati dalla Regione ai distaccamenti
comunali.
Nel capo II l'innovazione più significativa concerne la
distinzione del personale volontario riportata all'articolo 12 con
l'individuazione del personale volontario di supporto, cioè di quel
personale che per motivi di età o psicofisici non può essere
esposto a gravi rischi, ma che risulta comunque utile. Tale scelta
è anche stata dettata dalla volontà di non perdere del personale
sovente dotato di ottime conoscenze, di esperienza e di capacità
organizzativa. D'altra parte, in una realtà complessa come la
nostra, sono tante le mansioni che possono essere svolte da questo
personale e in alcuni casi destinare loro del personale in perfetta
efficienza è addirittura uno spreco. Si rileva poi come lo
svolgimento di compiti di comando come quello del caposquadra, pur
esigendo una specifica formazione e idonei requisiti psicofisici,
consegue ad una nomina elettiva all'interno del distaccamento.
Nel capo III sono ridisegnati gli organi rappresentativi e
gestionali in modo da garantire la maggiore rappresentatività delle
varie componenti non ultimo quella territoriale, in particolare
all'interno del Consiglio del personale volontario è assicurata la
presenza di un rappresentante per comunità montana e della città di
Aosta. L'elezione di tali organi, che hanno ampie e qualificate
competenze proprie e autonomia propositiva e gestionale, deve
avvenire entro sei mesi dall'entrata in vigore della legge; nelle
more restano in vigore gli organi rappresentativi eletti ai sensi
della legge regionale n. 37/1988. Con il capo IV vengono
regolamentati il reclutamento e le modalità di collocamento del
personale nelle diverse categorie. Al fine di avere piena
conoscenza della forza attiva operante all'interno di questa
componente del Corpo valdostano dei vigili del fuoco è
periodicamente fissato, dal dirigente della struttura competente,
il numero complessivo di unità che compongono l'organico dei
volontari e si stabilisce altresì in 4 unità il numero minimo per
costituire un distaccamento. Il numero dei capisquadra necessari al
funzionamento dei distaccamenti è di norma stabilito in uno ogni
cinque vigili, ma per tenere conto di esigenze particolari esso è
individuato dal dirigente della struttura competente, su proposta
del Consiglio di distaccamento.
Con l'articolo 28 si disciplina la collocazione del personale
già in servizio semplificando le qualifiche. Un particolare
richiamo deve essere fatto per quanto attiene alla formazione e
all'addestramento. Premesso che la partecipazione con esito
favorevole ad appositi corsi di formazione è il requisito
obbligatorio per il reclutamento nei ruoli di vigili volontari di
supporto o operativi o per l'avanzamento alla qualifica di vigile
idoneo all'incarico di caposquadra (articolo 33), la legge prevede
poi una formazione e un addestramento continuo attraverso corsi
obbligatori periodici di specializzazione e di aggiornamento ed
esercitazione di addestramento a livello regionale; nonché
esercitazioni, corsi di formazione e addestramento organizzati a
livello locale.
Altrettanto curato è l'aspetto dell'idoneità psicofisica
prevista dall'articolo 32, esso rimanda ad una delibera della
Giunta regionale l'individuazione delle modalità degli
accertamenti, i requisiti psicofisici ed attitudinali oggetto di
accertamento, nonché la periodicità dagli accertamenti per il
personale operativo e di supporto. L'applicazione di questo
articolo non dovrebbe comportare una riduzione del personale
operativo, ma individuare effettivamente la sua reale forza,
stimabile in circa 1.300 unità pari all'80 percento di quella
attuale complessiva. Il combinato di questo articolo con l'articolo
12, che definisce la ripartizione del personale, dovrebbe
permettere un aumento complessivo dell'organico, aprendo
possibilità di partecipazione al Corpo di persone che finora erano
escluse.
Il capo V specifica le modalità di chiamata in servizio dei
volontari, prevedendo la possibilità di agire di iniziativa,
secondo determinate direttive. Dalla lettura dell'articolo 36
emerge come, sebbene in un quadro di maggiore impegno e di più
accentuata specializzazione, il personale volontario, per sua
stessa sollecitazione, mantiene interamente il carattere del
volontariato esigendo la gratuità delle prestazioni. In merito
credo importante riportare in quest'aula l'affermazione fatta dal
Direttore del Corpo valdostano dei vigili del fuoco:
"Io sono
stato stupito da alcune scelte dei volontari che hanno anche
rinunciato ad una retribuzione automatica oltre che ad altre cose.
Secondo me questo è un salto di qualità nello spirito del
volontariato. Forse la retribuzione oraria (precedentemente
prevista) era stata presa dal Corpo nazionale e non dalle
tradizioni locali"
. È un'affermazione della quale possiamo
essere fieri, credo. In questo capo si è inteso evitare l'apertura
di contenziosi con l'INAIL prevedendo, a seconda della durata della
partecipazione dei volontari, una loro diversa posizione.
Si sorvola sui contenuti dei capi VI e VII in quanto di scarso
rilievo politico, mentre, per quanto riguarda il capo VIII, va
richiamato il fatto che questa norma non comporta un aumento dei
costi rispetto alle previsioni di bilancio. Questa legge è attesa
non solo dagli enti locali, ma anche dall'intera collettività
valdostana e soprattutto dai 1.700 vigili del fuoco volontari. Si
rinnova secondo principi della sussidiarietà e della
complementarietà un'istituzione che ha trovato i primi
perfezionamenti organizzativi con la nascita dello Stato unitario,
ma che di fatto ha radici in tempi remoti della storia della Valle
d'Aosta. È un'istituzione per la quale tutta la collettività
valdostana prova affetto, gratitudine e considerazione, motivi per
i quali si confida, anche con questa legge, di contribuire ad
assicurare un futuro con presupposti intesi a migliorarne
l'operatività e l'efficienza.
Due parole sulla proposta di modificazione del regolamento. È
bene precisare come questo regolamento riguardi la componente
professionista del Corpo valdostano dei vigili del fuoco.
L'articolo 6 del regolamento prevede una commissione preposta
all'individuazione del materiale tecnico, delle attrezzature, del
vestiario. Considerato che anche il personale volontario, ai sensi
dell'articolo 8 della proposta di legge, è equipaggiato
dall'Amministrazione regionale, si dispone che questa commissione
sia integrata con tre rappresentanti del personale volontario del
Corpo valdostano dei vigili del fuoco, in questo modo si ha un
riferimento unico. Il secondo articolo è finalizzato a consentire
al gruppo sportivo di disporre dei contributi regionali durante la
stagione degli sport invernali.
Président
La discussion est ouverte.
La parole au Conseiller Praduroux.
Praduroux (UV)
Il disegno di legge che stiamo esaminando
è un'ulteriore tappa nel cammino di riordino della normativa
regionale nel settore dei servizi antincendi, cammino che indica in
modo evidente la volontà della Valle d'Aosta di organizzare,
attraverso un assetto razionale, moderno e coordinato, le
componenti che contribuiscono a garantire un sistema di intervento
efficace. Una componente storicamente importante e peculiare di
questo settore è certamente rappresentata dai vigili del fuoco
volontari e, proprio attraverso questo disegno di legge, che
provvede al corretto inserimento nel Corpo valdostano dei vigili
del fuoco, passa il riconoscimento per il ruolo importante da
sempre svolto dal personale volontario.
Nel corso degli anni la presenza in Valle d'Aosta di gruppi di
persone, che volontariamente si organizzavano per offrire un valido
strumento di protezione dagli incendi e da altre catastrofi, ha
sviluppato uno stretto legame con il territorio, con le comunità
locali, caratterizzandosi come un elemento tipico e direi
fondamentale della vita quotidiana delle nostre vallate alpine. È
una presenza che ha mantenuto le proprie caratteristiche di
solidarietà e cooperazione classiche delle piccole comunità di
montagna e che nel contempo ha saputo adeguarsi alle variazioni del
contesto e delle condizioni di azione nell'ambiente naturale o
urbano in cui si sviluppano gli interventi. È stato così possibile
consolidare quello che possiamo a ragione definire un modello
originale di pronto intervento, ma anche di conoscenza del
territorio e delle soluzioni a misura d'uomo, per mantenerlo in
buone condizioni di utilizzo.
Queste azioni, che oggi vengono definite di tutela ambientale,
di monitoraggio e controllo, hanno fatto parte del bagaglio
culturale della gente che ha a cuore, come bene primario, la salute
dell'ambiente e del territorio su cui vive e lavora. Mi pare che la
volontà di cogliere questi aspetti, legati alla capacità dei
Valdostani di porsi in relazione con la loro peculiare realtà
locale, sia ben presente in questo disegno di legge. Il patrimonio
di savoir-faire, proprio della pratica e conoscenza di usi e
consuetudini locali, ben presente in coloro che hanno dato la
disponibilità ad intervenire per preservare non solo il territorio,
ma anche le infrastrutture su di esso create, è un bene prezioso
che può essere tramandato anche grazie alla testimonianza e
all'esperienza di chi, malgrado l'età o gli acciacchi fisici, potrà
ancora utilmente offrire il proprio valido contributo nel personale
volontario, nei ruoli ausiliari e di supporto.
Ritengo quindi molto valido quanto previsto dal testo di legge,
nella nuova articolazione dei compiti di chi opera con entusiasmo
da molto tempo come vigile del fuoco volontario. Questo disegno di
legge, nel tracciare i nuovi tratti dell'organizzazione del
personale volontario nei servizi antincendi, rafforza il
collegamento e il rapporto con gli enti locali, anche in questo
caso la politica di conferimento di funzioni dalla Regione agli
enti locali trova concreta applicazione. Considero importante che
non solo a livello formale, per gli sviluppi operativi, il comune
sia lo snodo primario attraverso il quale passa la riorganizzazione
dell'attività del personale volontario nei vigili del fuoco. Ciò
significa un'organizzazione razionale perché integra
professionalità e disponibilità finanziaria con la forza del
volontariato; significa anche presenza capillare, interventi
puntuali supportati fra l'altro dalla maggiore conoscenza del
proprio territorio, dal rispetto che passa per la conoscenza delle
consuetudini e degli usi locali; in ultima analisi significa anche
maggiore flessibilità nei confronti delle diverse situazioni che di
volta in volta si presentano.
Proprio in questi giorni di ottobre, due anni fa, i vigili del
fuoco volontari valdostani seppero mettere in azione la propria
esperienza, la conoscenza del territorio e l'organizzazione per
garantire un intervento efficace e ben coordinato con gli altri
soggetti impegnati nell'operazione di soccorso. Quella triste
esperienza, che ha sconvolto la nostra Regione, ha dimostrato
l'importanza di avere dei presidi permanenti dislocati su tutto il
territorio regionale.
Président
Y a-t-il d'autres collègues qui s'inscrivent au
débat? La discussion générale est close.
La parole au Président de la Région, Viérin Dino.
Viérin D. (UV)
Tout simplement pour remercier les
Commissions qui ont voulu examiner et approfondir ce projet de loi
et pour réaffirmer également l'importance de ce dernier quant à
l'achèvement d'un projet de renforcement de ce modèle spécifique,
original, de protection civile et de secours au Val d'Aoste. Nous
pouvons à cet égard bénéficier de quelques particularités: le fait
que le Président de la Région remplisse également les fonctions
préfectorales; le fait d'avoir un corps de sapeurs-pompiers
professionnels régionalisé; le fait donc de pouvoir disposer d'un
ensemble coordonné de services afin d'intervenir le plus
efficacement pour faire force aux requêtes d'intervention dérivant
d'évènements qui se produisent au sein de notre communauté.
Si, d'un côté, il y a cet aspect de renforcement d'un modèle
original, de l'autre côté il y a aussi le maintien d'une forte
tradition, d'un fort enracinement sur le territoire parce qu'en
plus d'avoir voulu régionaliser le Corps professionnel des
sapeurs-pompiers, renforcer et maintenir cette présence dans chaque
commune de détachements du Corps des sapeurs-pompiers volontaires,
nous permet d'intervenir de la façon la plus efficace, en pouvant
compter sur un personnel qui a une connaissance directe de son
territoire. Et ce, tout en assurant les autres fonctions, des
fonctions de nature différente, mais qui à l'intérieur de nos
communes sont tout aussi importantes. Il suffit de rappeler tous
les services que nous pouvons définir "sociaux" les
sapeurs-pompiers remplissent actuellement à l'intérieur de nos
communes. Nous avons par cette loi codifié et réglementé ces
différentes fonctions, en attribuant les différentes
responsabilités de commandement en fonction de ces différentes
activités.
Dernière remarque: avoir continué à assurer un soutien financier
pour l'achat des véhicules de secours ; avoir réalisé un transfert
de compétences à l'échelon communal, et donc respecté l'application
du principe du fédéralisme ; l'importance attribuée aux procédures
de recrutement et aux activités de formation, afin de trouver un
équilibre entre bénévolat, et professionnalisme.
Enfin, avoir voulu maintenir, en leur attribuant d'autres
fonctions, au sein du Corps des sapeurs-pompiers volontaires
également les personnes qui ont dépassé une certaine limite d'âge
ou qui pour des raisons de santé ne sont plus à même de remplir des
fonctions actives. Il s'agit d'un élément important si l'on veut
utiliser au mieux toutes les ressources de notre communauté.
Voilà les aspects qu'en remerciant les collègues Cerise et
Praduroux pour tout ce qu'ils ont déjà si bien mis en relief, je
voulais également souligner au nom du Gouvernement, de façon à
exprimer la signification et l'importance que nous attribuons à ce
projet de loi.
Président
La parole au Conseiller Cottino, pour
déclaration de vote.
Cottino (UV)
Pour déclaration de vote parce que j'avais
demandé, en tant que rapporteur, de pouvoir compléter la question,
peut-être pour une incompréhension on ne m'a pas donné la
parole…
Président
… la parole a été
donnée dans l'ordre à ceux qui l'ont demandée et ils en ont droit
au même moment… comme vous préférez, ce
sera pour tout à l'heure.
