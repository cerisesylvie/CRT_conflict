Classificazione
ATTIVITÀ CULTURALI



Oggetto del Consiglio n. 795 del 22 ottobre 2014 - Resoconto
OGGETTO N. 795/XIV - Interpellanza: "Composizione della
giuria prevista dal bando di concorso per la realizzazione di un
progetto grafico-pubblicitario per la Saison Culturelle
2014/2015".
Président -
Pour l'illustration, la parole au collègue
Ferrero.
Ferrero (M5S
) - Grazie Presidente.
Di recente è stato bandito - e poi si è anche arrivati
all'individuazione del vincitore - il manifesto che deve illustrare
e rappresentare la
Saison Culturelle
per il 2014-2015. Si
parla sempre tanto di trasparenza, di precisione, ma poi, alla
fine, quando si va effettivamente a vedere gli atti, anche in
questo caso a nostro avviso è mancato qualcosa. È mancato qualcosa
perché nella giuria, che nel bando si dice presieduta
dall'Assessore all'istruzione e cultura, la composizione ci pare un
pochettino "orientata", nel senso che se si va a vedere i
nominativi di chi deve giudicare si possono trarre anche alcune
conclusioni. Non solo, la giuria è stata fatta con un numero pari
di persone, e già questo contraddice a un principio che è un
principio che dovrebbe essere sacrosanto: non metti un numero pari
in una giuria perché, ci fosse caso mai qualche differenza o
qualche sfumatura da dirimere, in numero pari diventa difficile
arrivare a una soluzione.
I termini per la presentazione degli elaborati, poi, sono dei
termini che, se si va a leggere bene il bando...e noi abbiamo anche
fatto una verifica tramite una persona che ha chiesto delle notizie
all'Assessorato...ecco, nel bando si lascia in sospeso, la
questione del
..."Il logo della Saison Culturelle nonché la foto
e i testi da inserire negli elaborati di cui al punto A verranno
inviati via e-mail, previa richiesta al seguente indirizzo: Saison
Culturelle..."
. Allora, perché non inserire già questo
all'interno del bando in maniera tale che sia chiaro? Perché
potrebbe venire il sospetto a qualcuno...io ho parlato con dei
grafici, per carità, non vogliamo fare dietrologia, ma la persona
che ha inviato una mail a...erano 10 giorni dalla scadenza del
bando, ha dovuto fare un risollecito 2 giorni dopo perché non gli
era arrivata la risposta con i testi da inserire all'interno, e poi
ha dovuto fare un'ulteriore telefonata. Allora qui, senza andare
nel tecnico, è ovvio che se un grafico deve studiarsi il progetto,
deve sapere prima che scritte e che cosa ha inserito
obbligatoriamente all'interno, perché può fare un'immagine che è
larga 10 centimetri, 30, 40 o 50, e la cosa non è di poco conto! Il
fatto che qualcuno non possa avere l'indicazione su quello che va
inserito all'interno del manifesto, all'inizio del bando, è
comunque una cosa anomala, perché poi per l'ideazione grafica non è
che uno si sveglia al mattino e butta giù il progetto e lo spedisce
all'Assessorato! Ci vuole comunque una preparazione che è una
preparazione un pochettino più articolata.
Un'altra cosa: all'interno del bando si parla comunque di una
convocazione dell'organo quando è prevista anche solo la presenza
di 4 dei componenti. Attenzione, questa è una giuria, un organo che
deve esaminare e valutare degli elaborati. Non possiamo togliere
delle professionalità particolari che sono state giustamente
inserite all'interno della giuria e dire: "anche se manca il
grafico professionista che deve giudicare, facciamo lo stesso la
giuria". Anche questa è una cosa che non va bene...si parla di
collegi perfetti, e quindi ci dovrebbe essere l'integrità della
giuria che presiede alla valutazione dei progetti.
A questo punto noi ci chiedevamo, e lo chiediamo anche
all'Assessore ed eventualmente agli altri Assessori, se si intende
per il futuro adottare una linea più trasparente. Si fa un bando
con una giuria che preveda anche dei componenti esterni...e noi
lasceremmo fuori, per quanto possibile, i componenti politici,
questo per una nostra ragione di opportunità, ma questo sarà
ovviamente rimesso alle valutazioni della Giunta regionale...però
una questione di trasparenza assoluta, in maniera che poi non si
alimentino delle voci sul fatto che qualcuno sapeva già all'inizio
del bando quali erano le scritte da inserire, si è potuto fare
tranquillamente il manifesto prima...ma non sono io che lo dico,
l'ho sentito dai professionisti, la voce gira tra i professionisti
del settore che dicono: "cavolo, ci danno a breve scadenza dal
termine della presentazione delle domande tutto quanto, ci viene il
dubbio che qualcuno lo avesse già prima". Per carità, non facciamo
queste considerazioni, andiamo sulla buona fede, però da alcuni
atti di serietà e correttezza nella stesura dei bandi, si potrebbe
avere anche un'indicazione che poi non crei tutti questi dubbi in
chi partecipa a questi bandi.
Président
- Pour la réponse, la parole à l'Assesseur
Rini.
Rini (UV)
- Merci Monsieur le Président.
Allora, in merito al primo quesito, primo punto
dell'interpellanza, si ricorda che la giuria incaricata di valutare
il progetto grafico pubblicitario per la
Saison Culturelle
2014-2015, come ha ricordato, si componeva effettivamente di 6
giurati, di cui 5 tecnici e l'Assessore di riferimento. Il bando,
oltre a questo, come peraltro ha già ricordato anche lei, prevedeva
che la giuria potesse riunirsi alla presenza di almeno 4
membri.
Un piccolissimo inciso: io accolgo favorevolmente il
suggerimento che lei ha posto, e cioè di inserire poi per la
prossima edizione il vincolo che soprattutto ed essenzialmente la
parte tecnica sia obbligatoriamente presente; questo credo che sia
un ottimo suggerimento, è assolutamente accoglibile. Tornando
invece a monte, ai lavori della giuria hanno poi partecipato
effettivamente tutti e 5 i tecnici; l'unica a non essere
intervenuta, anche in riferimento alle osservazioni che faceva lei,
è la sottoscritta. Ciò detto, va però precisato che la scelta di
inserire tra i giurati l'Assessore all'istruzione e cultura data
nel tempo, quindi non è una novità, ed è stata presumibilmente
fatta a titolo cautelare, considerata soprattutto l'importanza che
ha e che riveste la
Saison
, anche per la sua immagine e
questa rilevanza, che naturalmente è una rilevanza a livello
regionale, è un progetto che anche l'Assessore di riferimento segue
con particolare attenzione. Nella sostanza, quindi, la giuria si è
riunita con la maggioranza assoluta dei suoi membri e con la
totalità dei tecnici, quindi l'obiettivo è stato raggiunto anche
quest'anno, mi sembra corretto poterlo poi formalizzare per le
edizioni future. In sintesi, si è optato per una metodologia
operativa che è stata chiaramente esplicitata nel bando e che si
ritiene confacente al concorso in argomento, il quale non è
riconducibile ad alcuna delle fattispecie in ordine alle quali si è
espressa la giurisprudenza e che in particolare riguardano gli
appalti pubblici sopra soglia comunitaria. Inoltre, verso il bando
mai nessuno, né quest'anno, né nel precedente passato, ha fatto
ricorso o anche solo mosso delle contestazioni. Ovviamente qua si
parla di opportunità e ben venga anche l'apertura di un dibattito
su questo tema.
Per quanto riguarda invece il secondo quesito, la questione del
numero pari, io potrei ribaltare la domanda e chiederle perché
dovrebbero essere dispari...perché? Perché la giuria della
Saison
infatti non votava a maggioranza dei suoi membri.
Ogni giurato attribuisce un punteggio da 1 a 5 per entrambi gli
elaborati richiesti, quindi per l'opuscolo generale e per il
manifesto di ogni singolo evento. Per la graduatoria dei progetti a
sua volta si doveva tenere in considerazione anche la valutazione
sugli elaborati espressa in termini percentuali: 60 percento per
l'opuscolo generale e 40 percento per il manifesto di ogni singolo
evento. In caso di parità, il bando prevedeva che avrebbe vinto il
progetto con il maggior punteggio per l'opuscolo generale. In
sostanza, quindi, la parità di punteggio si sarebbe potuta avere
sia con un numero pari, sia con un numero dispari di giurati,
giurati che poi peraltro, come ho ricordato, vista la mia assenza,
si sono comunque espressi in numero dispari, ma questo comunque non
va ad incidere sul risultato.
Infine, sull'ultimo quesito che ha posto anche lei, se si
intende nel futuro procedere ad un'uniformizzazione delle regole
nei bandi, fermo restando che condividiamo completamente tutto il
ragionamento sulla piena trasparenza che ci dev'essere, e tornando
quindi alla richiesta delle stesure di linee guida generali da
parte di tutti gli Assessorati, si ritiene che un vademecum
disciplinare che si adatti a tutti indistintamente sia poco
sensato, perché? Perché uniformare ciò che ha contenuti
completamente difformi, quali possono essere la cultura,
l'agricoltura, l'ambiente e diversi altri, rischia poi di creare
problemi in luogo di risolverne. Tornando per esempio al bando per
la realizzazione del progetto grafico pubblicitario della
Saison
Culturelle
, si deve sapere che questo è il frutto di un lavoro
che ha recepito anche e soprattutto le richieste dei grafici, e che
quindi è stato modellato per soddisfare proprio sia le esigenze
pubbliche, sia quelle private del settore. Ovviamente, se ci sono
suggestioni proprio che provengono dal settore, e cogliamo anche
qua l'occasione, sulla prima questione che ha sollevato, quella
delle indicazioni che possono essere esplicitate e meglio chiarite
già all'inizio, ben venga; quindi tutte quelle che saranno le
richieste dal settore e non, ovviamente se vanno nell'ottica di
migliorare questo, ben venga, e siamo disponibilissimi ad aprire
anche un tavolo per ragionare su questo. Grazie.
Presidente
- Per la replica, la parola al Consigliere
Ferrero.
Ferrero (M5S
) - Grazie Presidente e grazie all'Assessore
per l'illustrazione.
Sicuramente permangono comunque dei dubbi, che io poi vedrò di
dipanare facendo una richiesta di accesso agli atti riguardo
all'individuazione e ai titoli dei tecnici che sono stati
selezionati per il bando e alla scelta, perché all'interno del
bando mancano comunque, sempre per quanto riguarda la questione di
trasparenza e correttezza, degli indicatori reali sul peso della
valutazione che poteva essere...non lo so, un peso diverso per gli
anni in cui il grafico ha esercitato l'attività, un peso per i
lavori già precedentemente fatti, perché se discrezionalmente si
lascia scegliere il "questo è bello, questo è brutto", vabbè, poi
per carità, io l'ho visto il manifesto, può piacere o non piacere,
"Trent'anni e non sentirli", a me sembra che dopo trent'anni questo
concorso non è che non li senta proprio, ma ci sia qualcosa da
sistemare. Poi le dico, sinceramente, per carità, io non sono un
grafico, a me questo manifesto non piace, però voglio poi fare una
comparazione anche con gli altri per avere un'idea. Quindi da
questo punto di vista faremo dei successivi accertamenti per avere
ancora più chiara la situazione. Grazie.
Presidente
- Punto 12 all'ordine del giorno.
