Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4449 del 6 aprile 1993 - Resoconto
OGGETTO N. 4449/IX Concessione di un contributo di lire
10.000.000 alla Polisportiva Libertas Neran per l'organizzazione di
un torneo nazionale, valevole per la qualificazione ai campionati
italiani assoluti di Tennis-tavolo - Verrès, 1 e 2 maggio 1993, ai
sensi della legge regionale n. 31/1992. Approvazione ed impegno di
spesa.
Deliberazione Il Consiglio
delibera
1°) di approvare, ai sensi della legge regionale 24 giugno 1992,
n. 31, la concessione di un contributo di lire 10.000.000
(diecimilioni), a favore della Polisportiva Libertas Neran, settore
Tennis tavolo, con sede nel Comune di Saint-Vincent, via Chanoux
88, codice fiscale n. 90005960076, pari al 41 percento delle spese
previste per l'organizzazione del Torneo Nazionale Assoluto
Predeterminato, valevole per la qualificazione ai Campionati
Italiani Assoluti di tennis tavolo, in programma presso il
Palazzetto dello Sport di Verrès l'1 e il 2 maggio 1993;
2°) di approvare e di impegnare la spesa di lire 10.000.000
(diecimilioni) con imputazione sul capitolo 64320 del bilancio
preventivo della regione per l'anno 1993 ("Contributi e sussidi ad
istituzioni ed organismi vari per attività nel settore del turismo
e del tempo libero") che presenta la necessaria disponibilità;
3°) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta dell'Assessorato regionale del turismo, previa
presentazione del bilancio consuntivo corredato da idonea
documentazione di spesa.
Presidente
Se nessun Consigliere chiede la parola
si può passare alla votazione.
Esito della votazione
Presenti, votanti e favorevoli: 21
Il Consiglio approva.
