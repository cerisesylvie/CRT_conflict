Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1193 del 18 aprile 1990 - Resoconto
OGGETTO N. 1193/IX - Concessione di contributi regionali per
l’incremento ed il miglioramento delle attività di
imprese artigiane - Approvazione ed impegno di spesa.
Presidente - Do lettura del testo della delibera:
IL CONSIGLIO
- richiamata la legge regionale 6 giugno 1977, n. 41;
delibera
1°) di concedere un contributo in conto capitale ai sensi
dell’articolo 1 della legge regionale 6 giugno 1977,
n. 41:
a) di L. 5.687.000= all’impresa Tuccari
Massimiliano di Saint-Vincent per l’acquisto di un
furgone Fiat Ducato;
b) di L. 2.389.000= all’impresa Becos Club di
Mascarino Cinzia di Aosta per l’acquisto di
attrezzatura varia;
2°) di approvare ed impegnare la spesa di L. 8.076.000=
(ottomilionisettantaseimila) da imputare al cap. 36660 del Bilancio
di previsione della Regione per l’anno 1990
("Contributi regionali per l’incremento ed il
miglioramento delle attività delle imprese artigiane. Legge
regionale 6.6.1977, n. 41 e successive modificazioni") che presenta
la necessaria disponibilità.
3°) di dare atto che alla liquidazione si provvederà ai sensi
dell’articolo 58 della legge regionale 27 dicembre
1989, n. 90.
Presidente
- Ha chiesto di parlare
l’Assessore all’Industria, Commercio,
Artigianato e Trasporti Lanivi, ne ha facoltà.
Lanivi (ADP)
- Credo che la deliberazione proposta al
Consiglio sia sufficientemente chiara. Si tratta di tenere conto di
alcune situazioni particolari che renderebbero impossibile
l’intervento a favore di due ditte artigiane, perchè
la legge n. 41 prevede che vi siano, per ottenere questi
contributi, cinque anni di residenza consecutiva.
Ora per quanto riguarda i titolari di queste due aziende - pur
essendo l’uno residente in Valle
d’Aosta dalla nascita, e l’altro dal
1976 - vi è stato, per motivi di studio e di lavoro, un
trasferimento di residenza per un periodo superiore a sei mesi, per
cui la Giunta regionale propone che siano concessi questi
contributi, dal punto di vista quantitativo assai limitati.
Presidente
- Pongo in votazione la delibera in
oggetto:
Esito della votazione:
Presenti, votanti e favorevoli: 23
Il Consiglio approva all’unanimità
