Classificazione
ISTRUZIONE PUBBLICA
Istituzioni scolastiche



Oggetto del Consiglio n. 74 del 25 settembre 2008 - Resoconto
OGGETTO N. 74/XIII - Interpellanza: "Problemi gestionali ed
operativi dell'Istituto salesiano Don Bosco di Châtillon".
Interpellanza
Premessa l'importanza e l'alta considerazione in merito alla
formazione e quindi in particolare alla scuola ed alle relative
professioni;
Preso atto che con DGR n. 4967 dell'08.11.1996 veniva
approvata la convenzione da stipulare tra l'Amministrazione
regionale e la Casa Salesiana di San Giovanni Bosco circoscrizione
speciale Piemonte e Valle d'Aosta per la gestione dell'Istituto Don
Bosco di Châtillon, per il periodo 01.01.1997/31.07.2001 con un
impegno di spesa di € 2.117.473,29;
Preso atto che con DGR n. 4067 del 04.11.2002 veniva
approvata la convenzione da stipulare tra l'Amministrazione
regionale e la Casa Salesiana di San Giovanni Bosco denominata
"Istituto Orfanotrofio Salesiano Don Bosco di Châtillon", per il
periodo 01.08.2002/31.07.2008 con un impegno di spesa di €
3.384.120,00;
Preso atto che con DGR n. 2122 del 25.07.2008 veniva
approvata la convenzione da stipulare tra l'Amministrazione
regionale e la Casa Salesiana di San Giovanni Bosco denominata
"Istituto orfanotrofio Salesiano Don Bosco di Châtillon", per il
periodo 01.08.2008/31.12.2014 con un impegno di spesa di €
7.239.784,80;
Considerato che la convenzione sopra citata, approvata nel
mese di luglio del corrente anno, sgrava l'ente gestore "Casa
Salesiana" di importanti oneri quali l'energia elettrica, il gas ed
il combustibile da riscaldamento e che tra gli oneri che la Regione
si accolla figura l'Imposta sui Redditi delle Attività Produttive
(IRAP), in quanto ritenuto il rimborso semplicemente
opportuno;
Constatato che per effetto della decisione sopra descritta,
l'impegno di spesa dell'Amministrazione regionale a favore della
"Casa Salesiana" rispetto al precedente è aumentato di circa il
115%;
i sottoscritti Consiglieri regionali
Interpellano
il Presidente della Regione:
1) affinché evidenzi quali sono le cause e gli evidenti
problemi di gestione ed operativi dell'Istituto orfanotrofio
salesiano Don Bosco di Châtillon, considerato l'aumento così
drastico dell'intervento finanziario pubblico;
2) se sussistono altre situazioni in cui si verifica
l'accollo di imposte da parte dell'Amministrazione regionale e se
si intende estendere tale procedura ad altre situazioni
simili.
F.to: Chatrian - Cerise Giuseppe
Président
- La parole au Vice-président Chatrian.
Chatrian (VdAV-R)
- Merci, Président. Presidente,
chiediamo a lei qualche informazione. Io sono un ex allievo
dell'Istituto salesiano Don Bosco, quindi ho conosciuto come
studente l'importanza di questa scuola, l'importanza della
formazione, dell'integrazione e dello sport e non solo, della
professione e anche per quanto riguarda il convitto ho esperienza
pratica; non solo di chi abita nel fondovalle, ma anche nelle
vallate.
Leggiamo nella deliberazione di Giunta del 2008 delle modifiche
sostanziali alla vecchia convenzione, soprattutto per quanto
riguarda oneri a carico dell'Amministrazione regionale, in un
passaggio di deliberazione di Giunta si dice:
"tenuto conto che, in considerazione delle caratteristiche
architettoniche dell'immobile, sede dell'Istituto, che presenta
notevoli dimensioni e significative dispersioni di calore, i costi
relativi alle spese di riscaldamento e di energia elettrica
risultano particolarmente onerosi... per cui è reputato opportuno
l'intervento totale dell'Amministrazione regionale nel pagamento
delle suddette spese..."
. Successivamente
"... considerato
che l'imposta sui redditi delle attività produttive (IRAP) viene
calcolata sulla base dei costi per il personale, che, come citato
nel punto precedente, sono a totale carico dell'Amministrazione
regionale... per cui è ritenuto opportuno rimborsare la suddetta
tassa all'Istituto Don Bosco"
.
Faccio questi due passaggi che probabilmente sono importanti e
che voi avete ritenuto indispensabili da inserire non solo in
deliberazione, ma anche a livello finanziario.
Considerato che nella vecchia convenzione stipulata sempre con
l'Istituto salesiano il 4 novembre 2002 l'importo totale di esborso
pubblico era di 3,384 milioni di euro, l'importo totale di denaro
pubblico per i prossimi sei anni ammonta a 7.239.784 euro, e visto
che in sei anni l'esborso pubblico per l'Istituto Don Bosco non
solo è raddoppiato, ma è aumentato più del 100%, da 3 a 7 milioni,
volevamo sapere quali sono le cause e gli evidenti problemi di
gestione ed operativi all'interno dell'Istituto salesiano,
considerato questo aumento così drastico e l'intervento finanziario
pubblico. Volevamo inoltre sapere:
"se sussistono altre
situazioni in cui si verifica l'accollo di imposte da parte
dell'Amministrazione regionale e se si intende estendere tale
procedura a tutte le altre situazioni simili"
. Se ci sono,
quali.
Président
- La parole au Président de la Région,
Rollandin.
Rollandin (UV)
- Je ne peux que partager ce qu'à dit M.
Chatrian pour ce qui est de l'importance de l'Institut Don Bosco,
dont on connaît le travail déployé en faveur des jeunes. Je crois
que de tout temps il y a eu là la possibilité de donner une réponse
à certaines situations familiales difficiles et, en effet, il y a
le collège qui prévoit la possibilité d'avoir une aide pour les
enfants qui sont les plus dépourvus. Je crois donc que ce n'est pas
la question de l'importance de l'Institut qu'on va mettre en
question, la question est liée à l'engagement des dépenses pour
cette convention.
Rispetto alla convenzione con la Casa salesiana San Giovanni
Bosco per la gestione dell'Istituto salesiano, occorre precisare
che la deliberazione n. 4067 del 4 novembre 2002 impegnava la
somma, riportata nell'interpellanza, di 3.384.120 euro solo per gli
anni 2002-2003-2004, mentre il punto n. 4 della stessa
deliberazione indicava già per i successivi anni di durata della
convenzione una somma annua pari a 1.632.060. Inoltre nel corso di
tutti gli anni di durata della convenzione dal 2002 al 2008 sono
stati effettuati in corso d'anno assestamenti di bilancio che
portano la spesa sostenuta nel periodo in questione ad un totale di
13.378.576 euro. La previsione di spesa per gli anni 2008-2014,
ovvero con una quota annua pari a 2.900.000 euro, è pari
complessivamente a 17.700.000 euro
dans les trois ans
. Se
portiamo quindi la spesa effettuata nel 2007, che è 2.500.000 euro,
alla quota annuale prevista nella nuova convenzione di 2.900.000
euro, l'aumento in percentuale è del 16%.
Quanto alle cause dell'incremento della spesa relativa alla
gestione con l'Istituto Don Bosco, la questione è da attribuire in
maniera significativa ai costi del personale docente e non operante
presso l'Istituto, che, in base alla convenzione, è a totale carico
dell'Amministrazione regionale; l'aumento di spesa riguarda in
particolare i rinnovi contrattuali e non tanto l'aumento del
personale, che nel corso degli anni è rimasto sostanzialmente
invariato. Si precisa inoltre che la nuova convenzione prevede
anche il pagamento dell'indennità di bilinguismo per il personale
educativo, che finora non la percepiva, e che è stata richiesta
perché rappresentava un'anomalia rispetto agli altri. Tale
richiesta, avanzata ai responsabili dell'Istituto, è parsa corretta
e adeguata, in particolare in relazione al fatto che in tutti gli
altri istituti della regione il personale educativo percepisce tale
indennità in applicazione delle leggi n. 63/1988 e n. 19/2000. Se
sussistono altre situazioni, il rimborso dell'imposta sui redditi
delle attività produttive è stato attentamente vagliato
dall'Amministrazione regionale anche attraverso verifiche con gli
uffici delle Finanze.
In considerazione del fatto che la convenzione prevede il
rimborso totale delle spese derivanti dall'assunzione del personale
docente e non docente e che l'importo dell'IRAP è interamente
calcolato sulle spese per il personale, si è ritenuto di inserire
all'interno della nuova convenzione il rimborso di tale imposta,
anche considerando che l'Istituto Don Bosco è vincolato rispetto
all'assunzione del personale docente e non alle regole dettate
dall'Amministrazione regionale, in particolare l'Assessorato
dell'istruzione e della cultura, e che la dinamica dell'IRAP è
strettamente connessa al numero del personale assunto, che però
negli anni non è variato. In modo analogo per quanto riguarda
l'IRAP avviene nelle convenzioni vigenti con le scuole paritarie,
infanzia e primarie, per le quali l'IRAP del personale, trattandosi
di oneri a carico del datore di lavoro, viene rimborsata al
95%.
J'espère d'avoir donné de réponses précises, pour les détails je
peux donner la copie de la relation aux conseillers intéressés.
Président
- La parole au Vice-président Chatrian.
Chatrian (VdAV-R)
- Grazie, Presidente. Cercherò di
approfondire con il suo documento ulteriormente le cifre che lei ci
ha sottoposto. Detto questo, in riferimento alla vecchia
convenzione che ammontava a 13 milioni di euro, l'esborso totale di
denaro pubblico passa a circa 17. Se ho ben capito, dal suo
intervento, quindi sono 400-450mila euro annui in più di denaro
pubblico che viene direttamente emanato all'Istituto Don Bosco.
Per quanto riguarda le altre scuole private, indubbiamente le
convenzioni, se ci saranno, saranno su questa falsariga e
soprattutto riguardo a quel "ritenuto opportuno" su riscaldamento,
energia elettrica e tutti i costi relativi, immagino che
l'obiettivo sia quanto meno quello di mantenere quell'indirizzo.
Grazie.
