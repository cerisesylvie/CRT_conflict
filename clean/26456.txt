Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 344 del 20 dicembre 1972 - Resoconto
OGGETTO N. 344/72 - Concessione al Comune di Aosta di un
contributo di lire 15.000.000 nelle spese per l'organizzazione
della fase finale dei Giochi della Gioventù 1973, in programma a
Pila (prove alpine), Cogne (fondo) e Fénis (slittino) nel prossimo
mese di marzo.
Milanesio (P.S.I.)
- Credo che questo oggetto si illustri
da solo. Siamo riusciti ad ottenere per la prima volta in assoluto
la fase finale dei Giochi invernali della Gioventù. È una
manifestazione molto importante che richiama l'interesse di giovani
di tutta Italia e delle loro famiglie e il tutto, evidentemente,
comporta delle spese di carattere organizzativo, fino all'altro
anno questi giochi si svolgevano prevalentemente nel Trentino,
quest'anno siamo riusciti ad averli noi.
Si tratta di dare un contributo al Comune di Aosta di 15 milioni
per sostenere parte delle spese di questa manifestazione; teniamo
conto che il CONI assume a proprio carico la quota di 3.000 lire
giornaliere pro-capite per tutti gli atleti che partecipano a
questa manifestazione e questo contributo deve essere dato al
Comune di Aosta in quanto titolare dei Giochi: è il Comune e non un
altro Ente come può essere la Regione, o in altri casi la
Provincia.
Quindi queste prove che si svolgeranno a Pila, a Cogne e a Fénis
serviranno, penso, ulteriormente a fare conoscere la Valle d'Aosta
a tutti questi giovani e alla loro famiglie e alle famiglie degli
amici e degli accompagnatori.
Manganoni (P.C.I.)
- Io ho sottolineato una data "tale
importante manifestazione che si svolgerà nel periodo dal 6 al 10
marzo del 1973"; queste manifestazioni dovranno svolgersi a Pila, a
Cogne e a Fénis per lo slittino.
Io mi pongo un interrogativo: il 10 marzo la neve a che punto si
troverà?
Cioè, se voi queste gare le fate in febbraio, io lo potrei
capire, ma se voi pensate di fare la gara di slittino a Fénis il 10
marzo, beh io mi potrò sbagliare, però ho l'impressione che dovrete
mettere le ali agli slittini o le ruote, perché sapete dov'è la
zona della gara degli slittini di Fénis?
Altra domanda: Cogne, salto a Cogne. Noi sappiamo dov'è il
trampolino a Cogne; ora io mi chiedo al 10 marzo la dovremo
importare la neve a Cogne?
Quindi permettete che vi faccia solo quest'osservazione: tutti
d'accordo su questo, ma è la data che non quadra, questo deve
essere fatto in febbraio, non in marzo, perché poi a marzo vengono
qui e slittano con che cosa? Con le ruote? Là i trampolini, come?
Per terra?
Dayné (U.V.)
- Je me permets de demander un
éclaircissement à l'Assesseur au Tourisme, ici sur la proposition
on propose de donner 15 millions à la Commune d'Aoste, mais vu que
les déroulements des cours ce seront à Pila, Cogne et Fénis, et les
autres Communes, comment? Je me permettrais de faire une
explication à M. le Conseiller Manganoni pour ce qui comporte Cogne
au 10 mars, autrement au 10 mars il y aura de neige à suffisance à
Cogne.
Siggia (P.C.I.)
- Altri Consiglieri? Risponde l'Assessore
Milanesio.
Milanesio (P.S.I.)
- Brevemente, beh per la neve, almeno
per Cogne, ha già risposto il Consigliere Dayné, che certamente se
ne intende più di me. Dunque, faccio presente che intanto la data
era quella, obbligatoriamente, in quanto la fase nazionale come voi
sapete è preceduta dalle fasi comunali, provinciali e regionali,
che sono selettive e poi i migliori arrivano alla fase nazionale.
Quindi era una data obbligatoria.
Beh a Pila l'altro anno, anche se era un anno eccezionale di
innevamento, di neve ce n'era ancora tanta, lo stesso dicasi per
Cogne e per Fénis. Fénis, voglio dire, per Fénis, Comune di Fénis,
non capoluogo, la pista di slittino si svolge dai 1550 ai 1700
metri circa, è in una comba freddissima dove la ghiacciatura è
naturale, non c'è problema. Io ritengo che con un innevamento,
diciamo così, normale potrebbe doversi tenere tutto; con un
innevamento normale, certo speriamo che non sia un anno di magra
della neve perché allora porrebbe dei problemi di carattere
organizzativo. Per la verità questi problemi si sono posti anche
per l'organizzazione dei Campionati mondiali di sci qualche anno fa
in Austria, dove hanno dovuto spostare a quote più elevate
l'organizzazione stessa.
Comunque voi sapete che il fattore meteorologico non è sempre
prevedibile e programmabile; noi ci auguriamo, e tenuto conto degli
innevamenti medi, queste gare dovrebbero tenersi.
Per rispondere al Consigliere Dayné, il contributo è dato al
Comune di Aosta in quanto è il Comune che si è sobbarcato l'onere
dell'organizzazione di questi Campionati, di questa fase finale ed
è l'Ente che amministra questi fondi, perché occorreva che un
Comune diventasse titolare della sede dei Giochi.
Quindi abbiamo scelto, si è ritenuto di comune accordo di
scegliere il Comune capoluogo, perché? Perché era baricentrico
rispetto a queste possibilità. Va da sé, però, che certe spese
verranno fatte anche nei Comuni sede di queste gare, ecco il perché
della ragione del contributo al Comune di Aosta.
Comunque si è costituito un Comitato che comprende
rappresentanti sia delle varie specialità sportive, sia dell'ASIVA
e anche dei vari Comuni interessati.
Siggia (P.C.I.)
- Consigliere Freppaz.
Bancod (U.V.)
- Si è sbagliata, io sono Bancod.
Siggia (P.C.I.)
- Mi scusi, Consigliere Bancod.
Bancod (U.V.)
- Io volevo solo dire due parole su questo,
ma prima di tutto è giusto quello che ha detto Dayné, ma 15 milioni
al Comune di Aosta, perché? C'è il Comune di Gressan, il Comune di
Cogne, il Comune di Fénis, insomma, sono i Comuni interessati.
Però, a parte questo, il fatto del 6 marzo, io dico francamente che
sono un po' pratico della zona, il 6 marzo non so se si potranno
fare gare di slittino a Fénis, a meno che si porti neve, ma anche
se va su, mettono le ruote agli slittini ecco!
Siggia (P.C.I.)
- Altri interventi? Prima di passare alla
votazione, devo dare notizia al Consiglio che l'oggetto n. 11 era
passato, esaminato nella riunione della Commissione consiliare
permanente del Turismo in data 11 dicembre e la Commissione aveva
espresso il parere di portare l'argomento in aula per la
discussione.
Il Consiglio è chiamato a votare l'oggetto n. 11 - Chi è
favorevole, alzi la mano - Contrari? Astenuti? Il Consiglio approva
all'unanimità.
Oggetto n. 12.
