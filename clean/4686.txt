Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 384 del 30 giugno 1982 - Resoconto
OGGETTO N. 384/VII - PROVVEDIMENTO PER EQUIPARARE LE
CONDIZIONI DEL SERVIZIO MENSA PER I DIPENDENTI REGIONALI A QUELLE
DI ANALOGHI SERVIZI PER I LAVORATORI DI ALTRI ENTI O AZIENDE
PRESENTI IN VALLE. REIEZIONE DI MOZIONE.
PRESIDENTE:
Do
lettura della mozione presentata
dal Consigliere Minuzzo:
MOZIONE
CONSIDERATA la disparità di trattamento al quale sono
soggetti i dipendenti regionali che devono usufruire della mensa
regionale, rispetto a dipendenti di altri enti che usufruiscono
dello stesso servizio;
VERIFICATO che attualmente per il servizio mensa i dipendenti
regionali devono sopportare una spesa di circa lire 2.600, mentre i
dipendenti di altri enti o industrie presenti in Valle pagano per
lo stesso servizio importi che vanno da L. 235 a L. 450 con una
maggior differenza per i dipendenti regionali che supera
abbondantemente lire 2.000;
PRESO ATTO che del servizio mensa ne fanno uso in modo
particolare i dipendenti regionali che abitano lontano dal
capoluogo per cui sono impossibilitati recarsi alle proprie
abitazioni per consumare il pasto di mezzogiorno;
IL CONSIGLIO REGIONALE
DELIBERA
di impegnare la Giunta regionale a portare alla ratifica del
Consiglio nella sua prossima seduta un provvedimento atto ad
assicurare il servizio mensa per i dipendenti regionali alle stesse
condizioni dei lavoratori dipendenti delle altre aziende od enti
presenti in Valle.
PRESIDENTE:
La parola al Consigliere Minuzzo; ne ha
facoltà.
MINUZZO - (PSDI):
Mi sembra che questa mozione sia
abbastanza chiara. Il problema si è fatto più evidente con la
riforma sanitaria quando alcuni dipendenti regionali sono passati
alle dipendenze delle UU.SS.LL. per cui, come tali, hanno un
trattamento per il servizio mensa diverso da quello dei dipendenti
regionali.
Infatti, gli ospedalieri e tutti i operatori di quel settore
pagano r il servizio mensa una quota di circa 450 lire, mentre i
dipendenti regionali pagano una quota di 2.600 lire. Chiaramente
non sono da tenere in considerazione le 235 lire che pagano i
pendenti della Nuova SIAS, ma comune mi sembra opportuno che...
INTERRUZIONE...
Comunque, ritengo che sia necessario adeguare le quote che
pagano i dipendenti degli enti pubblici senza alcuna disparità,
tenuto conto anche del fatto che del servizio mensa dei dipendenti
regionali usufruiscono soprattutto coloro i quali fanno un orario
continuato. Questo perché abitano fuori città, hanno esigenze di
lavorare part-time la campagna, per cui preferiscono uscire nel
pomeriggio alle 17.00 a lavoro per poter svolgere e mantenere in
attività l'agricoltura.
Mi sembra che qui non si stabilisca assolutamente niente: è una
questione principio e ritengo che questa mozione sia da
approvare.
Qualora la Giunta accettasse questo impegno, è chiaro che il
provvedimento )n sarà più da portare alla ratifica del prossimo
Consiglio, in quanto i tempi sono molto stretti e tutto slitterebbe
a settembre-ottobre.
PRESIDENTE:
La parola al Presidente della Giunta; ne ha
facoltà.
ANDRIONE - (UV):
A noi sembra, invece, che la mozione
debba essere respinta e questo per un ragionamento logico.
A parte le colossali perdite della Nuova SIAS o di altri enti,
non intendiamo che vi siano delle integrazioni di stipendio. La
regione interviene nella per una parte e ai dipendenti lascia
pagare un'altra parte in modo tale che vi sia una proporzione tra
la spesa di chi mangia a casa e la spesa di chi mangia in mensa,
per ragioni sue, per pendolarismo, perché vuole andare a lavorare
fuori.
Ogni altra forma che costituisca una integrazione di stipendio o
costituisca un incentivo a mangiare presso la regione, a nostro
avviso, è un errore; errore che viene commesso in numerosi
Ministeri romani, proprio perché quando si fanno le discussioni e
non si sa perché la spesa pubblica è incontrollabile, vengono
fuori, tra l'altro, dei particolari di questo genere.
Ma vi è di più. Nel confronto di altre aziende la regione, che
interviene per il proprio personale attraverso una istituzione che
è il CRER, è disponibile ad aumentare, man mano che aumentano i
costi (ivi compreso questo) anche queste indennità.
Qualora vi siano da parte del personale delle particolari
necessità, possono evidentemente rivolgersi al CRER per avere
un'ulteriore integrazione.
Come dice bene il Senatore Colajanni su una rivista che io oggi
guardavo (chiedo scusa ma mi era sembrato che il dibattito fosse un
po' stanco) non si può avere tutto e subito: bisogna per forza di
cose fare delle scelte.
La nostra che è una scelta, ripeto, logica, è quella di aiutare
chi ha bisogno nella misura giusta, senza dare integrazioni di
stipendio.
PRESIDENTE:
La parola al Consigliere Cout; ne ha
facoltà.
COUT - (PCI):
Avremmo preferito intervenire prima del
Presidente della Giunta, comunque non penso che possa cambiare
molto visto che, così, abbiamo potuto anche prendere atto di quella
che potrà essere la posizione della Giunta.
Noi siamo convinti che sia necessario mantenere al livello il
più basso possibile il prezzo della mensa per i dipendenti
regionali, tanto è vero che eravamo anche intervenuti in occasione
di un appalto che era stato dato che poi è stato rivisto abbassando
di 1000 lire circa il costo della mensa. Pensiamo...
INTERRUZIONE...
No, era sempre lo stesso ristorante che aveva avuto il servizio
in appalto a 5.600 lire invece che a 4.800 lire ha poi disdetto il
contratto probabilmente perché c'era qualcosa che non funzionava
completamente; poi lo stesso ristorante ha ottenuto nuovamente
l'appalto a 4.800 lire. Dapprima avevano partecipato all'appalto
due ditte: una a 4.800 lire e quel ristorante a 5.600 lire; ricordo
che c'era una busta della regione dove era scritto che il prezzo
doveva essere tra 5.500 lire 6.000 lire.
Quindi, noi siamo convinti che si debba rivedere tutta questa
vicenda, però siamo anche convinti (e su questo potrebbe
eventualmente concordare anche il collega Minuzzo che c'è la
questione del CRER e altri aspetti) che debba essere rivisto
d'accordo tra la Giunta, le organizzazioni sindacali ed il
Consiglio dei delegati.
Quindi, chiederemmo, intanto, a Minuzzo se è d'accordo che il
deliberato della mozione possa essere modificato in questo
senso:
"delibera di impegnare la Giunta regionale a portare alla
ratifica del Consiglio, in una prossima seduta, un provvedimento
preso in accordo con le organizzazioni sindacali confederali e del
Consiglio dei delegati che definisca la questione del costo della
mensa per i dipendenti regionali."
Pensiamo che questa sia la via più giusta, cioè che siano i
delegati e le organizzazioni sindacali a trattare la questione con
la Giunta; per il resto vedremo cosa può fare la Giunta.
PRESIDENTE:
La parola al Presidente della Giunta; ne ha
facoltà.
ANDRIONE - (UV):
Chiedo scusa dell'immodestia, ma darò
prova di essere poliglotta: "el tacon xe pezo dei buso" come dicono
in Veneto. Perché chiedere che sia la Giunta regionale a solleitare
i sindacati ed i delegati sindacali per aumentare l'integrazione è
rovesciare le parti. Scusami, Consigliere Cout, che faccio, chiamo
i sindacati e i delegati per chiedere loro di quanto devo aumentare
l'integrazione del prezzo della mensa?
La Giunta regionale ed il Presidente sono dispostissimi a
ricevere il Consiglio dei delegati e i sindacati quando lo
ritengano opportuno per discutere anche di questo. Vorrei però che
fosse nuovamente precisato al Consiglio che si discutono gli
aggiustamenti perché i prezzi aumentano, ma non si discute il
principio per il quale regione non paga tutto o una grossa quota,
invece di quella che è la spesa per il pranzo di mezzogiorno.
PRESIDENTE:
La parola al Consigliere Minuzzo; ne ha
facoltà.
MINUZZO - (PSDI):
Evidentemente questa nozione non è
stata recepita per il io significato reale, in quanto non erano
state poste condizioni; assolutamente. Si era cercato in qualche
modo di mettere ordine in questa selva tariffe, e non parlo delle
aziende private, che chiaramente non sono da tenere in
considerazione, ma dell'ente pubblico. Si chiede che tutti
dipendenti di enti pubblici siano trattati in modo uguale: questo è
lo spirito della mozione.
Che poi la SIAS faccia pagare 600 400 lire padronissima di
farlo, non un ente pubblico. Gli enti pubblici, invece, penso che
debbano fissare una quota uguale per tutti i loro dipendenti perché
non si può concepire questa discriminazione: alla regione si paga
di più, chi dipende da un altro ente pubblico, che invece dei
contributi regionali, paga tre volte meno. Era lesto il
discorso.
Poi, chiaramente, se il Presidente iole essere sollecitato dai
sindacati a discutere, va bene, non è un problema che ci interessa
così tanto.
PRESIDENTE:
La parola all'Assessore alla Sanità ed
Assistenza Sociale Rollandin; ne ha facoltà.
ROLLANDIN - (UV):
Avendo il Consigliere Minuzzo citato,
nel discorso relativo all'ente pubblico, la questione del passaggio
dei dipendenti, che prima erano regionali, sotto l'U.S.L. e, in
particolare, avendo richiamato il discorso dell'ospedale, vorrei
fare un chiarimento.
La mensa ospedaliera è prevista dal Contratto e in un tempo
molto limitato, per cui c'è una struttura che funziona e,
chiaramente, l'incidenza di tale servizio dovrebbe saldare ed
equiparare quello che è un discorso di mobilità. Si tratta quindi
di stabilire un prezzo chiaramente inferiore.
Ora, quello che è stato detto mi sembra costituisca già una
risposta all'altro punto, cioè il discorso della regione che dà al
CRER, se cioè il CRER sceglie di intervenire in questo settore
della mensa piuttosto che in un altro, ha la disponibilità, ha i
fondi per farlo.
Come Giunta quello che è già stabilito non mi sembra che sia al
di sopra di quello che potrebbe essere un intervento, senza essere
un'integrazione di stipendio.
Potrebbe essere, la stessa proposta, portata a livello di CRER:
invece di attuare certe iniziative, si intervenga per la mensa.
Per il discorso relativo agli enti pubblici, tutti quelli che
sono sotto Le Unità Sanitarie Locali sono trattati alla stesso modo
di quelli regionali, tranne quelli che lavorano all'interno
dell'ospedale. Non c'è questa differenza.
PRESIDENTE
: Colleghi Consiglieri, il Consigliere Cout
insiste per il suo emendamento? La parola al Consigliere Cout; le
ha facoltà.
COUT - (PCI):
Visto che il Consigliere Minuzzo preferisce
mantenere il testo così com'è, ritiriamo l'emendamento e ci
asterremo sulla mozione.
PRESIDENTE
: Metto in approvazione la mozione iscritta
all'oggetto n. 384.
ESITO DELLA VOTAZIONE
Presenti: 23; votanti: 17; astenuti: 6 (Carral, Cout, Dolchi,
Mafrica, Péaquin Tonino); favorevoli: 1; contrari: 16.
Il Consiglio non approva
Colleghi Consiglieri, come sapete il Consiglio è convocato per i
giorni 12, 3 e 14. Stabiliremo il 12 mattina il calendario dei
avori dei tre giorni in base agli argomenti che saranno
iscritti
L'adunanza termina alle ore 12.17.
