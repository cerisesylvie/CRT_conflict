Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 221 del 29 novembre 1983 - Resoconto
OGGETTO N. 221/VIII - DISEGNO DI LEGGE CONCERNENTE:
"AUTORIZZAZIONE DI MAGGIORE SPESA , PER L'ANNO 1983, PER
L'APPLICAZIONE DELIA LEGGE REGIONALE 26 DICEMBRE 1981, N. 85,
RECANTE NORME PER FAVORIRE L'INSERIMENTO NELLA VITA SOCIALE DELLE
PERSONE CON DIFFICOLTA' PSICHICHE, FISICHE E SENSORIALI".
PRESIDENTE
: Ha chiesto di parlare l'Assessore alla Sanità
e Assistenza Sociale Marcoz, ne ha facoltà.
MARCOZ (U.V.): Per favorire l'inserimento delle persone
handicappate nella vita sociale, per l'anno '83, era stato previsto
un finanziamento di 23.000.000 però ci siamo accorti che la cifra
assegnata era insufficiente, per cui ora chiediamo al Consiglio di
incrementare i fondi con un nuovo Disegno di legge di 700,000.000
suddivisi in due capitoli, uno riguardante le spese concernenti
direttamente l'Assessorato e l'altro di 350.000.000, da dare come
contributo agli Enti locali.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA (P.C.I.): Noi siamo d'accordo sul fatto di aumentare le
spese per favorire l'inserimento delle persone portatrici di
handicap, ma quello che non riusciamo a capire è la fine che ha
fatto l'eremo di S. Romolo a San Remo. Ormai sono passati più di
due anni, abbiamo speso un miliardo e mezzo ed i vecchietti della
Valle d'Aosta stanno ancora aspettando di andare al mare.
I 700.000.000 stanziati per la gestione di questa struttura ora
vengono dirottati per altri fini, i quali sono certamente validi,
ma non servono per il soggiorno marino in colonie climatiche di
proprietà della Regione.
Poichè qualche giorno fa abbiamo criticato la politica degli
acquisti della Regione, perchè non se ne capisce bene la
destinazione, oggi noi chiediamo conto di questo importante
acquisto fatto dalla Regione, perchè dopo anni non siamo ancora in
grado di utilizzare questa struttura che è costata tanto e che
sarebbe assai utile per gli anziani della Valle d'Aosta.
PRESIDENTE
: Ha chiesto di parlare l'Assessore alla Sanità
e Assistenza Sociale Marcoz, ne ha facoltà.
MARCOZ (U.V.):
Per rispondere al Consigliere Mafrica,
dirò che nel mese di ottobre mi sono recato a San Remo per vedere
l'eremo di S. Romolo ed ho constatato che stanno ultimando i lavori
dell'acquedotto e le riparazioni al fabbricato. Nel contempo
abbiamo provveduto a vagliare le offerte delle ditte che hanno
chiesto la gestione di questo complesso, per cui nel bilancio del
1984 è stata prevista di nuovo una spesa di circa 600.000.000 per
la gestione di questa colonia marina, la quale sicuramente entrerà
in funzione l'anno prossimo. Purtroppo le difficoltà di reperire in
loco le imprese hanno causato un ritardo nei lavori; comunque da
una perizia fatta dall'Ufficio patrimonio sembra che nei primissimi
mesi dell'anno prossimo il complesso dovrebbe entrare in
funzione.
PRESIDENTE:
Si passa all'esame dell'arti colato. Do
lettura dell'art. 1;
ART.
1
Per l'attuazione degli obiettivi previsti dalla legge
regionale 28 dicembre 1981, n. 85, è autorizzata, limitatamente
all'anno 1983, la maggiore spesa di lire settecentomilioni.
PRESIDENTE:
Metto in approvazione l'art. 1 testè
letto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Do lettura dell'art. 2:
ART.
2
Gli oneri derivanti dall'applicazione della presente legge
graveranno sui capitoli 42050 e 42100 del bilancio preventivo della
Regione per l'anno 1983.
Alla copertura degli oneri di cui al precedente comma, si
provvede mediante prelievo dal capitolo 50000 ("Fondo globale per
il finanziamento di spese per l'adempimento di funzioni normali
"spese correnti") del bilancio di previsione della Regione per
l'anno 1983, utilizzando interamente lo stanziamento iscritto
all'allegato n. 8 del bilancio stesso inizialmente previsto per la
gestione delle strutture climatiche di proprietà.
PRESIDENTE:
Metto in approvazione l'art. 2 testè
letto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Do lettura dell'art. 3:
ART. 3
Al bilancio di previsione della Regione, per l'anno 1983,
sono state apportatele seguenti variazioni:
PARTE SPESA
Variazione in diminuzione:
Cap. 50000 "Fondo globale per il finanziamento di spese per
l'adempimento di funzioni normali (spese correnti)"
700.000.000
Variazione in aumento:
Cap. 42050 " Spese per favorire l'inserimento nella vita
sociale delle persone con difficoltà psichiche, fisiche e
sensoriali".
350.000.000
Cap. 42100 "Contributi a favore di Enti e privati per
favorire l'inserimento nella vita sociale delle persone con
difficoltà psichiche, fisiche e sensoriali"
350.000.000
PRESIDENTE:
Pongo in approvazione l'art. 3 testè
letto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Do lettura dell'art. 4:
ART.
4
La presente legge è dichiarata urgente ai sensi del 3° comma
dell'art. 31 dello Statuto speciale ed entrerà in vigore il giorno
successivo a quello della sua pubblicazione sul Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE
: Metto in approvazione l'art. 4 testè
letto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Si dà atto che alle ore 17,05 riassume la Presidenza il
Presidente Bondaz.
PRESIDENTE:
Pongo in votazione la legge regionale n. 22
nel suo complesso.
VOTAZIONE SEGRETA
ESITO DELLA VOTAZIONE
Presenti 30
Votanti 30
Favorevoli 28
Contrari 2
Il Consiglio approva
