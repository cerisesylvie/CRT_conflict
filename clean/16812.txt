Classificazione
CAVE, MINIERE E TORBIERE
INDUSTRIA


Resoconto integrale del dibattito dell'aula
Oggetto del Consiglio n. 108 del 23 settembre 1998 - Resoconto
SÉANCE DU 23 SEPTEMBRE 1998 (APRÈS-MIDI)
OGGETTO N. 108/XI Proroga della sospensione dei lavori di
coltivazione della concessione mineraria denominata "Cogne" in
Comune di Cogne.
Deliberazione Il Consiglio
Premesso che:
- con decreto del Presidente della Giunta regionale n. 375 in
data 4 giugno 1997 veniva accordata, alla ILVA S.p.A., la proroga
della sospensione dei lavori di coltivazione della miniera di ferro
denominata "Cogne" fino al 31.12.1997;
- con decreto del Presidente della Giunta regionale n. 124, in
data 27.02.1998, veniva intestata e trasferita alla IRITECNA
società per l'impiantistica industriale e l'assetto del territorio
S.p.A. in liquidazione, con sede legale in Genova via di Francia, 1
c.f. 00468050588, la concessione mineraria denominata "Cogne" di
ettari 612 (seicentododici) ed are 80 (ottanta) in comune di
Cogne;
- la società IRITECNA in data 23.12.1997, ha presentato istanza,
con la quale chiedeva una ulteriore proroga della sospensione dei
lavori di coltivazione ai sensi dell'articolo 26 del R.D.
29.07.1927, n. 1443;
- il competente Ufficio miniere e cave dell'Assessorato dei
LL.PP., infrastrutture e assetto del territorio, ha pertanto
avviato l'istruttoria in merito all'istanza suddetta, ai sensi, del
R.D. 29 luglio 1927, n. 1443, tenuto conto delle procedure e
competenze in materia di miniere previste dalla L.R. 8 febbraio
1958, n. 1 e dal D.P.R. 18 aprile 1994, n. 382.
Considerato che:
- l'attività della miniera è sospesa a far data dal 1979 e che
permangono a tutt'oggi le condizioni obbiettive di carattere
tecnico-economico che non consentono la possibilità di una ripresa
dell'attività della miniera;
- è necessario nel contempo assicurare l'esecuzione degli
interventi di manutenzione ordinaria dei principali impianti di
trasporto e vie sotterranee nonché il rispetto dei provvedimenti di
sicurezza impartiti, ai sensi delle leggi vigenti,
dall'Amministrazione regionale;
- ai sensi del combinato disposto dell'articolo 26, secondo
comma, del R.D. n. 1443/1927 e dell'articolo 4, terzo comma, della
legge regionale 8 febbraio 1958, n. 1 "Norme procedurali per la
ricerca e per la coltivazione e utilizzazione delle miniere in
Valle d'Aosta", in merito alle sospensioni dei lavori minerari
decide il Consiglio regionale;
- la conferenza di servizi indetta, ai sensi dell'articolo 5 del
D.P.R. n. 382/1994, in data 09.03.1998, ha espresso parere
favorevole all'accoglimento dell'istanza di proroga, per anni due,
della sospensione dei lavori di coltivazione della miniera
denominata "Cogne" nel comune di Cogne.
Ritenuto
- di accogliere l'istanza intesa a mantenere lo stato di
sospensione dei lavori di coltivazione, in considerazione del
perdurare delle condizioni tecnico-economiche che avevano
determinato l'inattività della miniera.
Visti:
- il Regio Decreto 29 luglio 1927, n 1443 "Norme di carattere
legislativo per disciplinare la ricerca e la coltivazione nel
Regno";
- la legge costituzionale 26 febbraio 1948, n. 4 "Statuto
speciale per la Valle d'Aosta":
- la legge regionale 8 febbraio 1958, n. 1 "Norme procedurali
per la ricerca e per la coltivazione e utilizzazione delle miniere
in Valle d'Aosta";
- il D.P.R. 27 dicembre 1985, n. 1142 "Trasferimento alla
regione Valle d'Aosta delle funzioni in materia di industria,
commercio, annona ed utilizzazione delle miniere";
- il D.P.R. 18 aprile 1994, n. 382 "Disciplina dei procedimenti
di conferimento dei permessi di ricerca e di concessioni di
coltivazione di giacimenti minerari".
Richiamati:
- la deliberazione della Giunta regionale n. 4853 in data
30.12.1997 concernente l'approvazione del bilancio di gestione per
l'anno 1998 e per il triennio 1998/2000, con attribuzione alle
strutture dirigenziali di quote di bilancio e degli obiettivi
gestionali correlati e di disposizione applicative, nonché la
circolare n. 2 in data 15.01.1998 (prot. n. 861/5 FIN)
- i decreti legislativi nn. 320/1994 e 44/1998;
- il parere favorevole rilasciato dal Direttore dell'assetto del
territorio e infrastrutture di rete dell'Assessorato territorio,
ambiente e opere pubbliche, ai sensi del combinato disposto degli
articoli 13 - comma 1 - lett. e) e 59 - comma 2 - della L.R. n.
45/1995, in ordine alla legittimità della presente
deliberazione;
Delibera
1) di accogliere l'istanza della IRITECNA Società per
l'impiantistica industriale e l'assetto del territorio S.p.A. in
liquidazione, con sede legale in Genova via di Francia, 1 c.f.
00468050588, rappresentata dal presidente del comitato di
liquidazione Prof. Gualtiero Brugger, tendente ad ottenere la
proroga, per anni due, della sospensione dei lavori di coltivazione
nella concessione mineraria di ferro denominata "Cogne", sita nel
territorio del comune di Cogne fino al 31.12.1999;
2) di stabilire che il Presidente della Giunta regionale
provveda con decreto all'autorizzazione alla proroga della
sospensione dei lavori di coltivazione nella concessione mineraria
fino al 31.12.1999, con l'osservanza delle seguenti
prescrizioni:
a) sia data attuazione al programma annuale di cui all'articolo
41 del D.P.R. n. 128/1959 mirato alla realizzazione degli
interventi di sicurezza e di manutenzione della miniera e relative
pertinenze;
b) si provveda alla prosecuzione delle opere di recupero
ambientale ed all'esecuzione degli interventi di sicurezza
impartiti, dall'Amministrazione regionale; ai sensi delle leggi
vigenti;
siano fatti tutti gli altri obblighi contenuti nei precedenti
decreti relativi alla concessione, nonché i diritti dei Terzi.
Président Si personne ne demande la parole, je soumets au vote
l'argument en question:
Conseillers présents: 29
Votants: 26
Pour: 26
Abstentions: 3 (Frassy, Lattanzi, Tibaldi)
Le Conseil approuve.
