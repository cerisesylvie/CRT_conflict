Classificazione
AMMINISTRAZIONE REGIONALE
Amministrazione della giustizia
Ordinamento degli uffici e del personale



Oggetto del Consiglio n. 1089 del 25 marzo 2015 - Resoconto
OGGETTO N. 1089/XIV - Interpellanza: "Individuazione di
strumenti efficaci per reprimere episodi di coinvolgimento di
dirigenti regionali in procedimenti promossi dalla Corte dei
Conti".
Presidente
- Per l'illustrazione, la parola al
Consigliere Ferrero.
Ferrero (M5S)
- Grazie Presidente.
È sulle pagine dei quotidiani e sulle pagine
Internet
,
ormai sempre in maniera più rilevante, la presenza di casi in cui i
dirigenti regionali sono coinvolti in problemi con la magistratura
contabile, cioè con la Corte dei Conti. Soprattutto in questi
ultimi anni si è intensificata l'attività della Corte dei Conti nei
confronti di questi dirigenti regionali. Sappiamo che le nomine dei
dirigenti sono nomine sostanzialmente fiduciarie e vorremmo capire
che cosa è stato fatto in questi anni per cercare di reprimere
questo fenomeno, che sembra in espansione. È una preoccupazione,
perché comunque c'è un danno all'immagine dell'Amministrazione
regionale che è un danno notevole. E poi bisogna riuscire a capire
dove sta la fiducia, perché nel momento in cui dei
dirigenti...tanto per non fare nomi, Raffaele Rocco ha dei problemi
con la Corte dei Conti, e poi notiamo che viene nominato
Commissario straordinario per la frana di
La Saxe
, con dei
poteri quindi particolari, dei poteri speciali...E allora dobbiamo
semplicemente riuscire a capire se per questa maggioranza le
condanne, gli avvisi di garanzia e i rinvii a giudizio e le
condanne della Corte di Conti sono un titolo di merito per i
dirigenti oppure se sono un titolo di demerito, perché basta
capirlo!
Abbiamo quindi posto delle domande per sapere più o meno qual è
stata l'entità del fenomeno negli ultimi 5 anni: quante persone
sono state coinvolte, quanti dirigenti, a quanto ammontano le somme
che sono state contestate a questi dirigenti regionali e,
soprattutto, per capire l'Amministrazione regionale che cosa ha
fatto...ha diminuito o ha penalizzato a livello di stipendio questi
dirigenti che sostanzialmente non hanno fatto il loro dovere, li ha
penalizzati a livello di carriera? Ecco, vorremmo capire
semplicemente questo, perché la famosa "meritocrazia", cioè il
merito, c'è...non c'è...viene preso in
considerazione...assolutamente non viene preso in
considerazione...vorremmo quindi avere due dritte sulla
situazione.
Presidente
- Per la risposta, la parola al Presidente
Rollandin.
Rollandin (UV)
- Sì, grazie Presidente.
Vorrei innanzitutto specificare che l'ingegner Rocco è stato
nominato in quel ruolo dalla Protezione civile nazionale ed è stato
nominato tenendo conto delle sue competenze, del
curriculum
,
e del fatto che era sicuramente nella situazione di poter gestire,
come ha fatto, questo problema.
Adesso verrò alle risposte puntuali.
"Quanti sono stati i
dirigenti..."
: alla data odierna sono 7 i dirigenti regionali
che negli ultimi 5 anni hanno subìto condanne da parte della Corte
dei Conti.
"A quanto ammontano complessivamente le somme..."
: il
totale complessivo delle somme contestate ai dirigenti, se con ciò
si intende la somma quantificata nelle sentenze di condanna,
ammonta a 362.123 euro, oltre alle spese di giudizio e interessi di
rivalutazione.
"Se
siano stati adottati dei provvedimenti
disciplinari nei confronti dei dirigenti condannati..."
: in
considerazione del fatto che i danni sono stati interamente
risarciti o sono in corso di risarcimento mediante restituzioni
rateali debitamente autorizzate e comprensive degli interessi
ulteriormente maturati, non si è ritenuto di avviare provvedimenti
disciplinari che presuppongono la permanenza del danno. Quanto ad
"eventuali penalizzazioni"
nell'erogazione del salario di
risultato, si tratta di ipotesi previste in casi specifici della
legge a cui non sono riconducibili le responsabilità accertate nei
riguardi dei suindicati dirigenti. Anche perché occorre
sottolineare che la responsabilità contabile-amministrativa è un
aspetto fisiologico dell'attività della dirigenza regionale,
confrontata quotidianamente con attività amministrative a rischio
anche elevato, sia interpretativo che procedurale. Si tratta
certamente di episodi che andrebbero evitati, ma sono comunque
limitati e risalenti indietro nel tempo, in quanto riferiti quasi
tutti ad un'unica fattispecie (che credo lei conosca),
l'affidamento di consulenze, oggi ampiamente superata dalle
disposizioni normative introdotte nel frattempo. Questa era la base
su cui sono state poi successivamente fatte quelle interpretazioni
che hanno portato a quei risultati.
"Se è intendimento del Governo provvedere
all'individuazione
di strumenti efficaci per reprimere
queste condotte"
: credo che la repressione è compito di altre
istituzioni, come sicuramente lei concorda. Il Governo regionale
ritiene che l'Amministrazione sia già in possesso di opportuni
strumenti per prevenire efficacemente questi comportamenti. Le
leggi regionali e statali oggi in vigore ed altri strumenti
regolamentari e disciplinari esistenti sono adeguati a questo
scopo, senza necessità di ulteriori interventi specifici, ma il
miglior strumento per aumentare la capacità professionale dei
dirigenti, e quindi di evitare questo tipo di episodi, rimangono la
formazione e l'aggiornamento professionale. Il tal senso ricordo
che è stato ulteriormente aggiornato, in data 28 gennaio 2014, il
Codice di comportamento dei dirigenti e tutto il personale ad oggi
ha ricevuto in proposito una formazione specifica. Credo anche che
su questo tema ultimamente le regole, che sono giustamente in atto,
portano a verifiche puntuali e in qualche modo a sollecitazioni che
vanno nella logica di essere chiaramente il più attente possibili
per essere applicate nel modo più corretto. Ma possiamo dire che
sicuramente la dirigenza regionale è a un livello molto alto, il
che non si significa che non ci possano essere o dirigenti o altre
figure che possono avere qualche problema, però credo che il tutto
debba essere considerato nell'insieme del funzionamento della
pubblica amministrazione, che, voglio sottolinearlo, soprattutto
negli ultimi tempi, ha sfornato una serie di norme, regole e
regolette che alle volte mettono in difficoltà anche la fase
interpretativa. E questo credo che lo vediamo anche noi, nel
momento in cui prevediamo di normare alcuni punti: siamo sottoposti
a queste difficoltà che poi creano le premesse per avere molte
volte dei disguidi. Nei punti citati credo siano stati ampiamente
superati, per fortuna, e lo dico penso a nome di tutti. Grazie.
Presidente
- Per la replica, la parola al Consigliere
Ferrero.
Ferrero (M5S)
- Grazie Presidente.
Vabbè, qui c'è qualcuno che può permettersi di
sbagliare...sbagliare è umano, certamente, ma ci sono delle
responsabilità. Io mi chiedo se quello che è successo ai dirigenti
fosse successo a un dipendente regionale normale se ci sarebbe
stato lo stesso comportamento...ho dei dubbi, ho dei dubbi e non lo
so. Certamente che non ci sia stata alcuna penalizzazione, né a
livello di carriera, né a livello di provvedimento disciplinare, né
a livello di pecunia...beh, mi sembra sinceramente un po' strano!
Sicuramente il segnale che è venuto dall'Amministrazione è un
segnale debole, tanto più che nelle ultime sentenze la stessa Corte
dei Conti fa rilevare come abbia riconosciuto una parte della
responsabilità nell'adozione dei provvedimenti anche alla Giunta
regionale, e quindi ha alleggerito la posizione del dirigente,
quindi non è che la Giunta regionale si può tirare fuori dalla
questione. Si parla tanto di "legalità"...il Presidente della
Regione è impegnato a fare accordi e contro-accordi e protocolli
d'intesa con la DIA, ad inaugurare cascine di associazioni e
tutto...però poi alla fine, in concreto, quando c'è da dare un
segnale di legalità, assenza completa! Nel senso che...boh, che
cosa si fa? Va bene così, tocca a qualcun altro reprimere...e
allora magari sarebbe meglio tagliare qualche nastro in meno ed
occuparsi più della legalità all'interno dell'Amministrazione
regionale, tramite i dirigenti e tramite anche i politici.
Presidente
- Punto 11 all'ordine del giorno.
