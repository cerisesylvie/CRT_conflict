Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2461 del 24 luglio 1991 - Resoconto
OGGETTO N. 2461/IX Approvazione della concessione di un
contributo nelle spese per l'organizzazione di un congresso sul
tema "Scienza ed etica al servizio della famiglia" che si svolgerà
ad Aosta dal 12 al 14 dicembre 1991.
Presidente
Do lettura del testo della
delibera:
Deliberazione Il Consiglio regionale
delibera
1) di approvare la concessione di un contributo di lire
10.000.000 (diecimilioni) a favore del Dott. Franco PALA Presidente
del Gruppo Valdostano di Bioetica per l'organizzazione del
Congresso sul tema: "Scienza ed etica al servizio della famiglia"
che si svolgera ad Aosta dal 12 al 14 dicembre 1991;
2) di approvare ed impegnare la relativa spesa di lire
10.000.000 (diecimilioni) con imputazione della stessa al capitolo
60820 del bilancio di previsione della Regione per l'anno 1991
"Contributi per interventi nel settore della sicurezza sociale",
che presenta la necessaria disponibilità;
3) di stabilire che alla liquidazione della spesa si provveda,
ai sensi dell'articolo 58 della legge regionale 27 dicembre 1989,
n. 909 su presentazione di idonea documentazione atta a dimostrare
le spese sostenute;
4) di stabilire che all'emissione del relativo mandato di
pagamento a favore del Dott. Franco PALA Presidente del Gruppo
Valdostano di Bioetica, si provveda con le modalità di cui
all'articolo 59 della legge regionale 27 dicembre 1989, n. 90.
Presidente
Ha chiesto di parlare l'Assessore alla Sanità
e Assistenza Sociale Beneforti, ne ha facoltà.
Beneforti (DC)
Con questo provvedimento la Giunta
propone al Consiglio di ap-provare la concessione di un contributo
finanziario al Gruppo Val-dostano di Bioetica, che organizza un
congresso nei giorni 12 e 14 dicembre 1991, sul tema "Scienza ed
etica al servizio della famiglia".
Il congresso è organizzato in collaborazione con il Centro
Bioetica dell'Università Cattolica "Il Sacro Cuore" di Roma, con la
scuola di medicina e scienze umane dell'ospedale San Raffaele di
Milano, e con la Commissione per l'Etica del Consiglio d'Europa di
Strasburgo. Tratterà argomenti di particolare rilevanza sociale,
quali la salute della coppia e della famiglia, i rapporti medico -
paziente - famiglia, la terapia domiciliare e i diversi aspetti
antropologici, sociologici e psicologici finalizzati alla salute
integrale della famiglia.
Al congresso parteciperanno relatori di spicco in campo
nazionale ed internazionale, quindi è un congresso che qualifica
anche la nostra Regione. Per questo la Giunta ha ritenuto di
contribuire con la somma di lire dieci milioni; il preventivo di
spesa è di 20-25 milioni e i partecipanti sono circa 100-120.
Mi scuso per non avere in questo documento dato l'elenco delle
spese e del preventivo, ma è ormai un provvedimento che già per tre
volte viene in questo Consiglio regionale; per il futuro comunque
per tutti i provvedimenti, anche per quanto riguarda l'Assessorato
alla Sanità, sarà messo il preventivo così come è stato richiesto
dal Consiglio e come mi ero impegnato anche in quello
precedente.
Presidente
Pongo in votazione la delibera in
oggetto:
Esito della votazione
Presenti, votanti e favorevoli: 31
Il Consiglio approva all'unanimità.
