Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3196 del 11 novembre 1987 - Resoconto
OGGETTO N. 3196/VIII - RICHIESTE CONCERNENTI L'ORGANIZZAZIONE
DELLE SCUOLE MATERNE REGIONALI. (Interpellanza)
PRESIDENTE:
Do lettura dell'interpellanza in oggetto,
presentata dai Consiglieri Cout e Mafrica:
INTERPELLANZA
Nel corso delle riunioni, in occasione della protesta del 9
ottobre u.s. delle insegnanti di scuola materna, sono state
ricordate da parte dei Sindacati della scuola le necessità di
istituire al più presto, a tutti gli effetti, la seconda direzione
didattica di scuola materna di Verrès e di istituire altresì in
ogni comune della Valle almeno una sezione di scuola materna
regionale;
Ciò premesso i sottoscritti Consiglieri regionali
INTERPELLANO
l'Assessore competente e la Giunta regionale per conoscere le
loro intenzioni rispetto:
1) alla necessità di istituire al più presto, a tutti gli
effetti, la seconda direzione didattica di scuola materna di Verrès
e ai passi da muovere in proposito;
2) alla richiesta di istituzione di sezioni di scuola materna
regionale in tutti i comuni della Regione e alle iniziative che
intendono assumere in proposito
PRESIDENTE:
Ha chiesto la parola il Consigliere Cout; ne
ha facoltà.
COUT (P.C.I.):
Nel corso delle riunioni che si
sono svolte durante le proteste che ci sono state negli
ambienti della scuola materna e che poi sono sfociate nello
sciopero del 9 ottobre scorso, da parte delle organizzazioni
sindacali e delle stesse maestre di scuola materna era stata
avanzata la richiesta di esaminare due punti essenziali, che noi
avevamo già sottolineato in altre occasioni. Queste due necessità
si riferiscono ad esigenze reali presenti nella scuola materna
valdostana.
Il primo punto riguarda la necessità di istituire, a tutti gli
effetti, il secondo circolo di Verrès, perché al momento un solo
direttore di scuola materna deve seguire tutta la Valle. La cosa,
ovviamente, è molto difficile, tant'è che alcune discussioni sulla
scuola materna sorte proprio questa mattina ci prospettano
l'urgente necessità di avere, in Valle d'Aosta, due direttori e due
circoli effettivamente efficienti. Alcune organizzazioni sindacali
sottolineano l'opportunità di rivedere la distribuzione
territoriale degli stessi circoli. I problemi attuali, anzi,
richiederebbero che il loro numero venisse aumentato.
Qualche tempo fa, noi presentammo una interpellanza in merito:
ci fu risposto che il problema era in fase di attento esame da
parte degli organi competenti e che al più presto sarebbe stato
bandito il relativo concorso. A tutt'oggi, però, non ne sappiamo
ancora nulla. L'occasione della protesta delle insegnanti ci ha
permesso di ricordarci del problema ed ora riproponiamo la stessa
domanda all'Assessore.
Dell'altra questione avevamo già parlato in Consiglio regionale,
in occasione della discussione della legge di finanziamento delle
scuole private. Allora il nostro Gruppo l'aveva proposta come
ordine del giorno da votare nel momento in cui si stavano per
finanziare le scuole materne private.
Proprio perché ci deve essere una giusta concorrenza, al fine di
garantire la massima libertà nell'istituzione delle scuole, come
diceva sovente, a suo tempo, l'Assessore Viglino, ci deve essere
una giusta presenza, e quindi concorrenza, in tutti i comuni della
Valle, anche in quelli dove funziona già la scuola materna privata,
tra scuola materna pubblica e privata.
Questa esigenza è più evidente proprio nel momento in cui stiamo
per discutere, ad esempio, la regionalizzazione delle scuole
comunali di Aosta, atto con il quale, io penso, vogliamo
sottolineare l'opportunità o l'esigenza di ricondurre ad un'unica
struttura la scuola materna regionale, con tutte le sue peculiari
prerogative e possibilità di un migliore funzionamento. Quindi,
quanto più parliamo di unità di scuola materna regionale, tanto
più, specie quando parliamo di regionalizzazione della scuola
materna di Aosta, dovremmo parlare, in senso prospettico,
dell'esigenza di regionalizzare anche talune scuole materne
private. Dai dati dell'anno scorso, infatti, risultavano 11 o 12
situazioni nelle quali era presente la scuola materna privata, ma
non quella pubblica regionale.
L'ordine del giorno che noi avevamo proposto all'attenzione del
Consiglio non era stato accettato. Tuttavia l'opportunità offertaci
dalla ulteriore richiesta di alcune insegnanti della scuola materna
e delle organizzazioni sindacali, in occasione della protesta
culminata con lo sciopero del 9 ottobre scorso, conferma che forse
noi avevamo ragione a proporre, a suo tempo, l'ordine del giorno al
quale ho fatto cenno. Quindi, cogliamo l'occasione per sottoporre
la questione all'attenzione dell'Assessore alla Pubblica Istruzione
ed attendiamo una risposta che, ci auguriamo, possa dare una
prospettiva di soluzione ai due problemi sollevati.
PRESIDENTE:
Ha chiesto la parola l'Assessore alla
Pubblica Istruzione, Faval; ne ha facoltà.
FAVAL (U.V.):
Les Conseillers Cout et Mafrica:
"Interpellano l'Assessore competente e la Giunta per
conoscere le loro intenzioni rispetto:
1) alla necessità di istituire al più presto, a tutti gli
effetti la seconda direzione didattica di scuola materna di Verrès
e ai passi da muovere in proposito"..
A cette première question, je dois répondre que la direction
didactique de la basse vallée, dont le siège est à Verrès, a été
instituée par arrêté de l'Assesseur à l'instruction publique dès
1984; actuellement elle est dirigée par M.lle Decime qui, pour ce
faire, dispose d'une institutrice d'école maternelle spécialement
détachée. Ainsi ne peut-on dire que cette direction didactique ne
peut fonctionner.
En ce qui concerne le concours, je veux rappeler qu'au niveau
parlementaire, on discute actuellement pour voir si les directions
didactiques des écoles maternelles doivent être autonomes ou
rattachées aux directions didactiques des écoles primaires. Je
crois opportun, avant de lancer ce concours, qui l'avait, du reste,
déjà été en 84, d'attendre les décisions finales. J'en ai également
parlé aux organisations syndicales et je pense que ni M. Mafrica ni
M. Cout n'ignorent l'activité législative en cours.
En ce qui concerne la deuxième question:
"alla richiesta di
istituzione di sezioni di scuola materna regionale in tutti i
comuni della Regione e alle iniziative che intendono assumere in
proposito.",
je dois rappeler également que toutes les années,
aux termes de la loi, le Surintendant envoie une circulaire " ai
sindaci dei comuni della Regione, ai presidenti dei consigli
scolastici distrettuali, alle direzioni didattiche delle scuole
materne". Dans cette circulaire il est rappelé qu'il est possible
d'instituer de nouvelles sections d'école maternelle régionale dans
les différentes communes et quelles sont les démarches à effectuer;
il y a également une fiche où doivent être indiquées une série de
questions sur l'hypothèse d'une nouvelle institution.
L'invitation aux syndics est une sollicitation à nous signaler
les besoins dans ce sens. Jusqu'ici toute requête a reçu une
réponse; je rappelle encore que, normalement, les circulaires sont
envoyées en septembre et le délai de réponse est fixé au mois de
décembre de l'année en cours.
Si dà atto che alle ore 17,33 assume la Presidenza il
Vice-Presidente DE GRANDIS.
PRESIDENTE:
Ha chiesto la parola il Consigliere Cout; ne
ha facoltà.
COUT (P.C.I.):
Forse, io e l'Assessore Faval parliamo due
linguaggi diversi, perché non ci capiamo...
STEVENIN
(fuori microfono): Sono due idee diverse!
COUT (P.C.I.):
Ogni tanto, poi, mi sembra anche di essere
preso un po' in giro, e questa impressione non è solo
personale.
Nella scuola è stata prospettata l'esigenza di istituire il
secondo circolo di Verrès, ufficializzato a tutti gli effetti e con
tanto di direttore didattico, proprio perché la sua distanza da
Aosta comporta notevoli problemi e l'Assessore, in pieno Consiglio,
mi dice che tutto va bene. Se la cosa va bene per lui, ciò
significa che, a suo parere, tutti i problemi sollevati e sfociati
nello sciopero di protesta del 9 ottobre scorso, sono assimilabili
a stupidaggini e che gli insegnanti ed i sindacati fanno male a
reclamare. La stessa considerazione può valere anche per la seconda
questione.
Assessore Faval, è inutile che torniamo a ripeterci le stesse
cose! Anche in questo caso, noi sappiamo benissimo che i sindaci
possono chiedere tutto quello che vogliono, ma se nei loro comuni
non ci sono locali idonei per ospitare la scuola tutto risulta
assolutamente inutile, come a Courmayeur, ad esempio, dove il
Sindaco ci dice che non si può istituire il servizio di refezione
per la scuola materna, o come in altri comuni dove, addirittura,
non è neppure possibile istituire la scuola. È del tutto inutile
che torniamo a ripeterci le stesse cose e, pertanto, è anche del
tutto inutile che il Sindaco rivolga certe domande!
Mi permetta, poi, signor Assessore, di ricordarle che
l'Amministrazione regionale, quando accerta delle carenze o scopre
particolari esigenze, deve farsi parte diligente, operando affinché
il processo di regionalizzazione della scuola materna venga
completamente attuato, non solo dove piace a lei, ma in tutti i
comuni ed in tutte le occasioni possibili.
