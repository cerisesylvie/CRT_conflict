Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1621 del 27 novembre 1990 - Resoconto
OGGETTO N. 1621/IX - Disegno di legge: "Autorizzazione
all’acquisto di immobili siti in Comune di
Saint-Christophe".
Presidente - Ha chiesto di parlare il relatore, Consigliere
Ricco, ne ha facoltà.
Ricco (DC)
- L’Amministrazione regionale
ha interesse ad acquistare un’area di complessivi mq
251.475, di proprietà del Comune di Saint-Christophe, nella zona
dell’aeroporto regionale Corrado Gex, sito appunto
in Comune di Saint-Christophe.
L’acquisto di detta area servirà per ampliare il
suddetto aeroporto ed anche alla costruzione di strade.
La Regione trasferirebbe al Comune di Saint-Christophe terreni
di sua proprietà siti a nord-ovest dell’aeroporto in
zona Etang per circa 22.128 mq. per un valore di 619.356.000 lire,
oltre alla cifra di L. 7.543.560.000, valutazione peritale
effettuata dall’ing. Maione nel maggio 1989, come da
incarico ricevuto dal Presidente della Giunta regionale in data 2
ottobre 1987. Pertanto la somma da corrispondere a saldo al comune
di Saint-Christophe ammonta a L. 6.924.204.000.
Poiché la Regione ha già provveduto a finanziare la
ricostruzione del patrimonio immobiliare del Comune di
Saint-Christophe per L. 3.321.238.500, l’importo
residuo da corrispondere al comune di Saint-Christophe è di Lire
3.602.965.500.
Vi è come al solito l’emendamento
dell’Assessore Lavoyer, per cui
all’articolo 3 è aggiunto il seguente comma:
In deroga all’articolo 44, comma 5, della
legge regionale 27 dicembre 1989 n. 90, sono autorizzate le
variazioni di bilancio indicate al successivo articolo 4.
Presidente
- E’ aperta la discussione.
Ha chiesto di parlare il Presidente della Giunta, ne ha
facoltà.
Bondaz (DC)
- A completamento di quanto ha detto il
relatore, mi sembra opportuno rendere edotto il Consiglio che, come
i Consiglieri sapranno, era stato fatto un accordo con il Comune di
Saint-Christophe per una definizione di tutta questa vasta area,
con gli importi che erano stati definiti.
Questi importi prevedevano per una parte un pagamento in
numerario e per un’altra parte un pagamento
attraverso delle opere che la Regione doveva fare. A questo
riguardo era stata fatta una delibera che prevedeva che questi
lavori dovevano essere eseguiti entro luglio di questo anno.
Per ritardi di carattere più che altro burocratico non è stato
possibile fare questi lavori, poi spiegherò esattamente come stanno
le cose, e la Giunta regionale ha già assunto una nuova delibera di
proroga di questi lavori per un anno, praticamente da luglio 1990 a
luglio 1991.
Mi corre l’obbligo di dire che per quanto
riguarda l’ampliamento dell’edificio
comunale questo è già in esecuzione; per quanto riguarda
l’ampliamento della strada di Sorreley il lavoro è
già stato appaltato ed è in fase di aggiudicazione definitiva. Per
quanto riguarda viceversa l’ampliamento della strada
regionale n. 16 stanno definendosi le pratiche in questo momento da
parte dell’Ufficio Espropri, perché erano rimaste
sospese per parecchio tempo. Adesso l’Ufficio
Espropri sta alacremente lavorando in questa ottica per avere la
disponibilità dei terreni e poi provvedere alla costruzione
dell’opera.
Presidente
- Ha chiesto di parlare il Consigliere
Rollandin, ne ha facoltà.
Rollandin (UV)
- J’avais posé des
questions lors de la discussion au sein de la Commission
compétente, justement pour rappeler qu’il y avait un
engagement avec les Communes; et en effet j’ai pris
bonne note du fait qu’il y avait eu des pourparlers
avec la Commune de Saint-Christophe, pour respecter un accord qui
avait été signé il y a quelques temps. Dans cet accord il y avait
l’exigence d’achever certains
travaux, que j’ai entendu rappeler ici.
Avec cet achat finalement on aura aussi la possibilité de faire
une convention définitive pour ce qui sera de la gestion de
l’aéroport, étant donné que, jusqu’à
présent, on avait loué les terrains et depuis longtemps on
attendait cette entente.
Je dois aussi dire que de la part de
l’Administration régionale, par cet achat, on a
essayé de donner un certain apport à la Commune elle-même, qui
avait demandé des terrains; pour ce qui a été possible on a acheté
les terrains que la Commune avait demandés il y a quelques temps;
et face à cette exigence de vérifier cette différence, qui existe
et qui est l’objet de cette délibération, on va dans
la direction d’avoir un aéroport à même
d’être classé de 3ème niveau et
d’entrer dans les infrastructures de transport qui
ont une certaine importance, par rapport à
l’évolution de l’économie de la
Région.
Presidente
- Ha chiesto di parlare il Presidente della
Giunta, ne ha facoltà.
Bondaz (DC)
- Concordo con quanto ha detto il Consigliere
Rollandin, aggiungendo che stiamo definendo ancora
l’acquisto di quella piccola parte di terreni che
sono nell’ambito del Comune di Quart che ci possono
servire per l’allungamento della pista di 100-150
metri che ci ha chiesto il Ministero dei Trasporti.
La pratica è urgente nel senso che sino a quando non siamo
proprietari dei terreni, non avremo la possibilità di chiedere il
3° livello, anche se noi lo abbiamo già richiesto in deroga per
poter provvedere alla commercializzazione attraverso
l’aeroporto.
Mi auguro che con il Comune di Quart non ci siano dei problemi,
in modo da poter chiudere questa pratica e partire per quella
ipotesi che avevamo fatto, di sollecitare il Ministero dei
Trasporti per avere un aeroporto che sia degno della nostra
Regione.
Presidente
- Si passa all’esame
dell’articolato. Do lettura
dell’articolo 1:
Articolo 1
(Oggetto)
1. La Regione è autorizzata ad acquistare i terreni di proprietà
del Comune di Saint-Christophe, ubicati in detto Comune, in parte
occupati dalle strutture aeroportuali e, in parte destinati
all’ampliamento dell’aeroporto e a
strade, di circa mq. 251.475, distinti al C.T. al F. 39 con le
particelle nn. 113 - 114 - 147 - 149 - 150 - 151 - 152 - 153 - 155
- 156 - 157 - 158 - 159 - 160 - 161 - 162 - 163 - 164 - 165 - 194 -
195 - 197 - 198 - 199 - 200 - 201 - 202 - 117 e con parte delle
particelle nn. 25 e 166 e al F. 40 con le particelle nn. 7 - 8 - 9
- 14 - 17 - 21 - 22 - 23 - 24 - 30 - 31 - 28/B - 34 e con parte
delle particelle nn. 6 e 16, del valore a corpo di L.
7.543.560.000.
2. Il corrispettivo dell’acquisto di cui al comma
1 è stabilito in parte con il trasferimento dei terreni di
proprietà regionale siti in Comune di Saint-Christophe e ubicati a
nord-ovest dell’aeroporto di circa mq. 18.101,
distinti al C.T. al F. 39 con la particella n. 20 e con parte delle
particelle nn. 138 - 17 - 21 - 22 - 23 - 26 -168 - 169 del valore a
corpo di Lire 546.870.000, e in località Etang, di mq. 4027
distinti al C. T. al F. 35 con le particelle nn. 91 e 92 del valore
a corpo di L. 72.486.000, e in parte in numerario, pari a Lire
6.924.204.000, di cui L. 3.321.238.500 già erogati per la
ricostruzione del patrimonio immobiliare di detto Comune e L.
3.602.965.500 da corrispondere al momento della stipulazione
dell’atto di acquisto.
Presidente
- Pongo in votazione l’articolo
1.
Esito della votazione:
Presenti, votanti e favorevoli: 27
Il Consiglio approva all’unanimità.
Presidente
- Do lettura dell’articolo
2:
Articolo 2
(Provvedimenti amministrativi)
1. La Giunta regionale è autorizzata ad adottare ogni
provvedimento di esecuzione per addivenire
all’esatta individuazione degli immobili di cui
all’articolo 1 e alla stipulazione del relativo atto
notarile di acquisto.
Presidente
- Pongo in votazione l’articolo
2.
Esito della votazione:
Presenti, votanti e favorevoli: 27
Il Consiglio approva all’unanimità.
Presidente
- Do lettura dell’articolo
3:
Articolo 3
(Disposizioni finanziarie)
1. L’onere derivante dalla presente legge,
previsto in Lire 3.602.965.500, graverà sul cap. 23250 del bilancio
di previsione della Regione per l’anno finanziario
1990.
2. Alla copertura dell’onere di cui al comma 1 si
provvede mediante riduzione di L. 3.602.965.500 dello stanziamento
iscritto al capitolo 50050 "Fondo globale per il finanziamento di
spese per l’adempimento di funzioni normali ("Spese
d’investimento") a valere
sull’apposito accantonamento previsto
all’allegato n. 8 al bilancio per
l’anno in corso; su detto intervento risulta,
quindi, la minor somma di L.296.486.500=.
Presidente - All’articolo 3 vi è
l’emendamento dell’Assessore Lavoyer,
che recita:
All’articolo 3 è aggiunto il seguente comma:
In deroga all’articolo 44, comma 5, della
legge regionale 27 dicembre 1989, n. 90, sono autorizzate le
variazioni di bilancio indicate al successivo articolo 4.
Lo pongo in votazione.
Esito della votazione:
Presenti: 27
Votanti: 27
Favorevoli: 16
Contrari: 11
Il Consiglio approva.
Presidente
- Pongo in votazione l’articolo
3 nel testo così emendato:
Articolo 3
(Disposizioni finanziarie)
1. L’onere derivante dalla presente legge,
previsto in Lire 3.602.965.500, graverà sul cap. 23250 del
bilan-cio di previsione della Regione per l’anno
finanziario 1990.
2. Alla copertura dell’onere di cui al comma 1 si
provvede mediante riduzione di L. 3.602.965.500 dello stanziamento
iscritto al capitolo 50050 "Fondo globale per il finanziamento di
spese per l’adempimento di funzioni normali ("Spese
d’investimento") a valere
sull’apposito accantonamento previsto
all’allegato n. 8 al bilancio per
l’anno in corso; su detto intervento risulta,
quindi, la minor somma di L. 296.486.500=.
3. In deroga all’articolo 44, comma 5, della
leg-ge regionale 27 dicembre 1989, n. 90, sono autoriz-zate le
variazioni di bilancio indicate al successivo articolo 4.
Esito della votazione:
Presenti: 27
Votanti: 17
Favorevoli: 17
Astenuti: 10 (Agnesod, Andrione, Faval, Mostacchi, Perrin,
Rollandin, Stévenin, Vallet, Viérin e Voyat)
Il Consiglio approva.
Presidente
- Do lettura dell’articolo
4:
Articolo 4
(Variazioni di bilancio)
1. Alla parte spesa del bilancio di previsione della Regione per
l’esercizio finanziario 1990 sono apportate le
seguenti variazioni:
in diminuzione
Cap. 50050 "Fondo globale per il finanziamento di spese per
l’adempimento di funzioni normali (Spesa per
investimento)"
L. 3.602.965.500
in aumento
Cap. 23250 "Spese per l’acquisto di beni
patrimoniali
legge regionale 19.4.1985 N. 12
legge regionale 29.5.1989 N. 26
L. 3.602.965.500
Presidente
- Pongo in votazione l’articolo
4.
Esito della votazione:
Presenti, votanti e favorevoli: 28
Il Consiglio approva all’unanimità.
Presidente
- Do lettura dell’articolo
5:
Articolo 5
(Urgenza)
1. La presente legge è dichiarata urgente ai sensi
dell’articolo 31, comma 3, dello Statuto Speciale ed
entrerà in vigore il giorno successivo a quello della sua
pubblicazione nel Bollettino Ufficiale della Regione.
Presidente
- Pongo in votazione l’articolo
5.
Esito della votazione:
Presenti, votanti e favorevoli: 28
Il Consiglio approva all’unanimità.
Presidente
- Pongo in votazione la legge nel suo
complesso.
Esito della votazione.
Presenti, votanti e favorevoli: 28
Il Consiglio approva all’unanimità.
