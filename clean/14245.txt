Classificazione
SPORT E TEMPO LIBERO
Manifestazioni sportive


Resoconto integrale del dibattito dell'aula
Oggetto del Consiglio n. 768 del 22 giugno 1994 - Resoconto
OGGETTO N. 768/X - Concessione, ai sensi della legge
regionale 31/1992, di un contributo di lire 100.000.000
all'associazione "Raft Valle d'Aosta", nelle spese previste per
l'organizzazione dei campionati mondiali di rafting 1994, in
programma in Valle d'Aosta. Approvazione ed impegno di
spesa.
Deliberazione - Il Consiglio
Premesso che:
L'Associazione sportiva "Raft Valle d'Aosta" ha presentato
all'Assessorato regionale del turismo, sport e beni culturali una
richiesta tendente ad ottenere, ai sensi della legge regionale 24
giugno 1992, n. 31, un contributo nelle spese previste per
l'organizzazione dei Campionati mondiali di rafting 1994, in
programma in Valle d'Aosta dal 27 agosto al 4 settembre 1994.
Il preventivo di spesa, allegato alla richiesta di contributo,
rappresenta un ammontare complessivo di Lire 410.000.000.
Alla manifestazione è prevista la partecipazione di 40
equipaggi, composti da 5 atleti cadauno, per un totale complessivo
di 200 atleti in rappresentanza di varie nazioni europee ed
extraeuropee.
Si dà atto inoltre che l'Assessore regionale al turismo, sport e
beni culturali, acquisito il parere dell'Ufficio regionale per il
turismo, ritiene ammissibili le spese sopra esposte e riconosce
alla manifestazione l'interesse turistico-promozionale richiesto,
ai fini della concessione dei contributi, dalla legge regionale 24
giugno 1992, n. 31.
La Giunta ritiene di aderire alla richiesta dell'Associazione
sportiva "Raft Valle d'Aosta" mediante la concessione di un
contributo di Lire 100.000.000, pari al 24 percento circa delle
spese preventivate.
Vista la legge regionale 24 giugno 1992, n. 31;
Visto il parere favorevole rilasciato dal Dirigente dell'Ufficio
regionale per il turismo, ai sensi del combinato disposto
dall'articolo 72 della legge regionale 3/1956, e successive
modificazioni, e dall'articolo 21 della legge regionale 18/1980, e
successive modificazioni, in ordine alla legittimità della presente
deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di Lire
100.000.000 (centomilioni) a favore dell'Associazione sportiva
"Raft Valle d'Aosta", con sede in Villeneuve, partita IVA n.
00591730072, e comunque in percentuale non superiore al 24 percento
delle spese previste per l'organizzazione dei Campionati mondiali
di rafting 1994, in programma in Valle d'Aosta dal 27 agosto al 4
settembre 1994;
2) di approvare e di impegnare la spesa di lire 100.000.000
(centomilioni), con imputazione sul capitolo 64320 del bilancio
preventivo della Regione per l'anno 1994 ("Contributi e sussidi ad
istituzioni e organismi vari per attività nel settore del turismo e
del tempo libero"), che presenta la necessaria disponibilità;
3) di stabilire che alla liquidazione della spesa si provveda,
ai sensi dell'articolo 58 della legge regionale 27 dicembre 1989,
n. 90, su richiesta dell'Assessorato regionale del turismo, sport e
beni culturali, anche ratealmente sulla base di effettive esigenze
dell'Associazione sportiva "Raft Valle d'Aosta", salvo conguaglio
finale da effettuarsi a manifestazione conclusa, previa
presentazione del consuntivo corredato da idonei giustificativi di
spesa;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320.
Presidente -
Passiamo alla votazione della
deliberazione in oggetto.
Presenti, votanti e favorevoli: 27
Il Consiglio approva all'unanimità
