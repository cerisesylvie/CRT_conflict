Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 2798 del 22 ottobre 1997 - Resoconto
SEDUTA ANTIMERIDIANA DEL 22 OTTOBRE 1997
OGGETTO N. 2798/X Approvazione della vendita di un terreno di
proprietà regionale sito in Comune di Pollein, distinto al N.C.T.
al F. 12 con il n. 471, al Signor Aldo Comé. Introito di somma.
Deliberazione Il Consiglio
Vista l'istanza presentata in data 8 luglio 1986 con cui il
Signor Comé Aldo ha chiesto di acquistare il reliquato stradale
della strada regionale n. 19 di Pollein, in Comune di Pollein, al
Km. 2+480 circa, confinante con la sua proprietà;
Preso atto che:
- l'Assessorato dei Lavori Pubblici con nota in data 12
settembre 1995, prot. n. 8689/5 LL.PP., ha espresso parere
favorevole all'alienazione del reliquato dichiarandone
l'inservibilità ai fini pubblici;
- che il Servizio Demanio e Patrimonio dell'Assessorato del
Bilancio e delle Finanze, con relazione di stima in data 17 maggio
1996 aveva espresso parere favorevole alla cessione dell'immobile
al Signor Comé Aldo, determinando il valore in Lire 120.000 al
metro quadrato;
- che tra le condizioni per la cessione del terreno di cui
trattasi sono state incluse:
a) la preventiva autorizzazione da richiedere all'Ufficio
Concessioni Stradali dell'Assessorato dei Lavori Pubblici per
eventuali opere da costruirsi sul reliquato, secondo le vigenti
norme in materia di sicurezza stradale;
b) di riservare a favore dell'Amministrazione regionale una
fascia della larghezza di metri. 0,50 dalla carreggiata;
Visto il tipo di frazionamento prot. n. 11 approvato dall'U.T.E.
di Aosta in data 12 settembre 1986, relativo all'area
richiesta;
Atteso che il Signor Comé si è dichiarato disposto ad acquistare
l'immobile in argomento alle condizioni sopracitate;
Visto il decreto del Presidente della Giunta regionale n. 511 in
data 9 agosto 1996 con il quale il fondo sito in Comune di Pollein,
distinto al Catasto Terreni dello stesso Comune al Foglio 12 con la
particella n. 471 di mq. 71 è dichiarato inservibile ai fini
pubblici, è sdemanializzato e trasferito al patrimonio
regionale;
Posto che relativamente al disposto della legge regionale n.
12/97 va precisato quanto segue:
- trattasi di un reliquato stradale per la cui esigua superficie
e la posizione sia altimetrica che planimetrica non può rivestire
interesse che per i confinanti;
- trattasi di trattativa privata già avviata prima dell'entrata
in vigore della suddetta legge, con conseguente fondata aspettativa
dei privati all'adempimento regionale;
Preso atto che l'allora Assessore al Bilancio e Finanze, Massimo
Lévêque, ai sensi dell'articolo 22, comma 5, della legge regionale
19 gennaio 1996, n. 1 ha espresso il proprio assenso con nota in
data 22 gennaio 1997, prot. n. 1311/5 FIN;
Richiamate le deliberazioni della Giunta regionale n. 6162 in
data 30 dicembre 1996, n. 317 in data 3 febbraio 1997 e n. 2436 in
data 7 luglio 1997 concernenti il bilancio di gestione della
Regione per l'anno 1997 e per il triennio 1997/1999, nonché la
circolare applicativa n. 7 del 6 febbraio 1997 (prot. n.
320/SGT);
Considerato che il presente procedimento attiene all'obiettivo
n. 062201 ("Gestione delle procedure per l'acquisizione e la
dismissione di beni immobili...") attribuito al Servizio attività
contrattuale e patrimoniale;
Visto il parere favorevole rilasciato dal Capo del Servizio
attività contrattuali e patrimoniali della Presidenza della Giunta
regionale, ai sensi del combinato disposto dell'articolo 72 della
legge regionale n. 3/1956 e successive modificazioni, e del
combinato disposto degli articoli 13 - comma 1 - lett. c) e 59 -
comma 2 - della legge regionale n. 45/1995, in ordine alla
legittimità della presente deliberazione;
Delibera
1) di approvare la vendita a favore del Signor Comé Aldo, nato
ad Aosta, il 14 aprile 1953, residente in Pollein, località
Capoluogo 131 (codice fiscale CMO LDA 53D14 A326Z), di un reliquato
stradale consistente in un terreno sito in Comune di Pollein,
distinto al N.C.T. al F. 12 con il n. 471 di mq. 71, per il prezzo
di Lire 120.000= (centoventimila) al metro quadrato;
2) di introitare la somma complessiva di Lire 8.520.000=
(ottomilionicinquecentoventimila) al capitolo 10200 della parte
entrata del bilancio di previsione della Regione per l'anno 1997
("Provento vendita di beni immobili");
3) di onerare la parte acquirente di tutte le spese di
stipulazione, registrazione e trascrizione dell'atto conseguente al
presente provvedimento e di ogni altra spesa accessoria;
4) di conferire al Presidente della Giunta od, eventualmente, in
caso di delega, all'Assessore regionale che interverrà alla
stipulazione dell'atto di cui trattasi, la facoltà di autorizzare
l'inserzione nello stesso delle precisazioni, rettifiche ed
aggiunte che il Notaio riterrà necessarie per il perfezionamento
del rogito;
5) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d), del decreto legislativo 22
aprile 1994, n. 320.
Presidente Qualcuno chiede la parola? Se nessuno chiede la
parola, pongo in votazione la delibera in oggetto:
Presenti, votanti e favorevoli: 20
Il Consiglio approva all'unanimità
