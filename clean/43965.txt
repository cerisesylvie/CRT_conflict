Classificazione
CONSIGLIO REGIONALE
Costituzione e funzionamento degli organi consiliari



Oggetto del Consiglio n. 1066 del 1° dicembre 2021 - Resoconto
OGGETTO N. 1066/XVI - Approvazione del progetto di bilancio
di previsione e del relativo piano degli indicatori e dei risultati
attesi di bilancio del Consiglio regionale della Valle d'Aosta per
gli anni 2022-2023-2024.
Bertin (Presidente) -
Punto n. 5 all'ordine del giorno.
L'Ufficio di Presidenza, nella riunione del 9 novembre scorso, ha
approvato il progetto del bilancio di previsione del Consiglio
regionale della Valle d'Aosta, il piano degli indicatori e i
risultati attesi di bilancio per gli anni 2022-2023-2024. Il
bilancio di previsione del Consiglio si attesta per l'anno 2022 sul
valore di 11.156.000 euro, di cui 8.700.000 per entrate e spese
effettive, mentre 1.806.000 per partite di giro e 650.000 quale
parte dell'avanzo di amministrazione presunta da restituire
all'Amministrazione regionale. L'avanzo di amministrazione presunto
totale proviene dall'esercizio 2021 e ammonta a euro 950.000 del
quale 150.000 verranno accantonati per la liquidazione delle
indennità di fine mandato future a favore dei Consiglieri regionali
uscenti e si sommeranno a euro 150.000 già accantonati per la
stessa finalità nell'anno 2020. Per gli anni 2023-2024 il bilancio
si attesta in entrambi gli esercizi su euro 10.506.000 comprese le
partite di giro. Le entrate e le spese effettive di competenza
dell'esercizio finanziario 2022 sono in linea rispetto alle
previsioni dell'anno precedente. Nelle spese sono comprese,
inoltre, le previsioni per la copertura dei costi dell'ufficio del
Difensore civico, per la gestione del Co.Re.Com., per il
finanziamento del programma della Consulta regionale per le pari
opportunità e per il finanziamento dell'Associazione degli ex
Consiglieri.
Ci sono richieste di intervento? Non vedo richieste di
intervento. Metto in votazione il bilancio del Consiglio regionale.
La votazione è aperta. La votazione è chiusa.
Presenti, votanti e favorevoli: 30
Il Consiglio approva all'unanimità.
