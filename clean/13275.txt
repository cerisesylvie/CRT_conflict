Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4252 del 25 febbraio 1993 - Resoconto
OGGETTO N. 4252/IX Concessione di un contributo straordinario
di lire 71.000.000 al Comune di Saint-Pierre per la pubblicazione
del libro "Saint-Pierre" redatto da Augusta Cerruti, Pia Borney e
Irma Ceriano.
Deliberazione Il Consiglio regionale
Delibera
1) di approvare la concessione di un contributo straordinario di
lire 71.000.000- (settantunmilioni) al Comune di Saint-Pierre per
la pubblicazione del libro realizzato da Augusta Cerruti, Pia
Borney e Irma Ceriano;
2) di approvare ed impegnare la spesa di lire 71.000.000-
(settantun-milioni) con imputazione della stessa al capitolo 57260
del Bilancio preventivo della Regione per l'anno 1993 ("Contributi
straordinari ad enti ed associazioni culturali ed educative per
manifestazioni culturali e scientifiche"), che presenta le
necessaria disponibilità;
3) di ordinare l'emissione del mandato di pagamento ai sensi
dell'articolo 59 della legge regionale 27 dicembre 1989, n. 90, ad
avvenuta consegna di n. 2000 copie del libro.
Presidente
Qualche Consigliere intende prendere la
parola?
Ha chiesto la parola il Consigliere Riccarand.
Riccarand (VA)
Questa proposta di deliberazione
presentata dalla Giunta regionale e dall'Assessore alla Pubblica
Istruzione mi suscita alcune perplessità. Più che di un contributo
si tratta di un finanziamento totale del costo a carico
dell'Amministrazione regionale; ora, visto che si parla di un libro
su Saint-Pierre, di cui il Comune chiede la pubblicazione e che
verrebbe distribuito a tutte le famiglie del Comune, mi sembra
strano che quest'ultimo non voglia assumersi nessun onere rispetto
a quest'opera. Se la si ritiene interessante, come sicuramente
sarà, e quindi da assegnare a tutte le famiglie, penso,
gratuitamente, il Comune che rappresenta l'interesse di quella
comunità locale non dovrebbe riversare tutti i costi
sull'Amministrazione regionale e almeno una quota dovrebbe pagarla
perché è troppo facile dire: "Lo diamo a tutte le famiglie però
paga la Regione".
Non mi sembra che lo strumento del contributo totale sia il più
appropriato, vista anche la grande distribuzione che verrà fatta di
questo volume. Seconda cosa: si parla di un preventivo delle
Industrie Grafiche Editoriali Musumeci in data 5 novembre 1992:
2000 copie per 71.000.000 eccetera
.
Questo preventivo è stato chiesto dall'Assessorato alla Pubblica
Istruzione o dal Comune? Non è chiaro. E poi, soprattutto, è
l'unico preventivo o sono ne sono stati chiesti altri a diverse
tipografie in modo da vedere quale era il prezzo migliore?
Presidente
La parola per la risposta all'Assessore
della Pubblica istruzione, Faval.
Faval (UV)
En effet, comme vient de dire le Conseiller
Riccarand, il s'agit de payer entièrement l'oeuvre qui sera
publiée. La requête de la part de la Commune de Saint-Pierre est
justifiée dans le sens qu'il s'agirait de faire ce qu'on a fait
dans d'autres occasions: quand dans une Commune on organise le
Concours Cerlogne, la Commune à cette occasion normalement
prédispose un texte qui recueille l'histoire de la Commune
même.
Dans ce cas, il faut reconnaître que la Commune a présenté une
oeuvre bien importante et même imposante, d'ailleurs les auteurs
vous les connaissez: ce sont des gens qui donnent des garanties du
point de vu scientifique. Il y a eu des publications analogues qui
coûtaient moins cher mais c'étaient des travaux différents au point
de vue culturel.
Je crois que cette justification est valable, il s'agit de
répéter ce qu'on a déjà fait dans d'autres occasions semblables:
c'est la Région qui paie le chiffre total de la publication parue à
l'occasion du Concours Cerlogne. Toute la partie qui concerne le
travail de publication et les contacts avec l'imprimerie ont été
gérés directement par la Commune et non pas par la Région.
Presidente
La parola ancora al Consigliere
Riccarand.
Riccarand (VA)
Dichiaro l'astensione del Gruppo
Verde Alternativo su questa delibera perché non riteniamo opportuno
che l'intero costo sia a carico dell'Amministrazione regionale, il
Comune dovrebbe, a nostro avviso, contribuire almeno in parte,
soprattutto se vuole operare una distribuzione così grande di
questo che non è un opuscolo ma un volume di circa 300 pagine e che
quindi ha un costo notevole.
L'altro aspetto che non condividiamo è il fatto che sia stata
interpellata un'unica tipografia e che non ci siano state date
informazioni rispetto a preventivi di altre tipografie che forse
potevano consentire di spendere meno.
Presidente
C'è qualche altro intervento su questo
argomento? Se non ci sono altri interventi pongo in votazione
l'oggetto in questione.
Esito della votazione:
Presenti: 26
Votanti: 26
Favorevoli: 23
Astenuti: 3 (Aloisi, Pascale e Riccarand)
Il Consiglio approva.
