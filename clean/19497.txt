Classificazione
INFORMAZIONE
Sistema informativo
LAVORO


Resoconto integrale del dibattito dell'aula
Oggetto del Consiglio n. 2654 del 12 giugno 2002 - Resoconto
OGGETTO N. 2654/XI Realizzazione da parte di "Publimedia S.r.l."
di una campagna di informazione per le politiche del lavoro.
(Ritiro di interrogazione)
Interrogazione Vista la DG n. 1093 del 25 marzo 2002 con cui si
aggiudica alla "Publimedia srl" di Aosta, a seguito di appalto a
pubblico incanto, la realizzazione di una campagna di informazione
e pubblicità per gli anni 2002 e parte del 2003, relativa alla
strategia regionale per la formazione, l'istruzione e le politiche
del lavoro nel quadro delle finalità del Fondo Sociale Europeo,
curate dall'Agenzia del Lavoro;
Appreso che tra i requisiti per accedere al finanziamento della
pubblicità per le iniziative collegate al Fondo Sociale Europeo
risulterebbe richiesta la duplice veste di Editore e Pubblicitario,
mentre a quanto parrebbe la società aggiudicataria dell'appalto al
momento della gara non svolgeva più attività editoriali;
Visto inoltre che nel capitolato di appalto si prevede che la
prima tranche del pagamento, pari al 20 percento dell'ammontare
complessivo dell'offerta, sia versata al termine della fase di
progettazione operativa;
Appreso che a soli cinque giorni dall'aggiudicazione
dell'appalto è stata versata alla Società Publimedia il primo
acconto di € 23.400,00;
Ritenendo poco plausibile che in cinque giorni possano
concentrarsi le seguenti operazioni: informazione
dell'aggiudicazione della gara d'appalto, predisposizione della
progettazione operativa, presentazione di tale progetto, esame da
parte dell'amministrazione, predisposizione dell'atto di
pagamento;
la sottoscritta Consigliera regionale
Interroga
la Giunta regionale per sapere:
1) se è vero quanto rappresentato in premessa;
2) come spiega la celerità con cui è stata erogata la prima
tranche del pagamento.
F.to: Squarzino Secondina
Président
La parole à la Conseillère Squarzino Secondina,
pour motion d'ordre.
Squarzino (PVA-cU)
Per annunciare che ritiro
provvisoriamente questa iniziativa, riservandomi di ripresentarla
in modo più organico e completo…
Président
… Madame la
Conseillère, la question est retirée, il n'y a pas de retrait
provisoire, le retrait a effet tout court.
Squarzino (PVA-cU)
…
l'interrogation est retirée.
Le Conseil prend acte.
