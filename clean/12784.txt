Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3740 del 24 settembre 1992 - Resoconto
OGGETTO N. 3740/IX Concessione di un contributo di lire
64.000.000 all'associazione Amici del Cavallo Valle d'Aosta nelle
spese previste per l'organizzazione di tre manifestazioni ippiche
per l'anno 1992. Approvazione ed impegno di spesa.
Presidente
Do lettura della proposta di deliberazione
in oggetto.
Deliberazione Il Consiglio delibera:
1) di approvare la concessione di un contributo di lire
64.000.000 (sessantaquattromilion) nelle spese previste per
l'organizzazione di tre manifestazioni ippiche in programma
rispettivamente a Fénis il 21 giugno, ad Aosta il 7 giugno e a
Saint-Oyen il 1 e 2 agosto 1992;
2) di approvare e di impegnare la spesa di lire 64.000.000
(sessantaquattromilioni) con imputazione sul cap. 64320 del
bilancio preventivo della regione per l'anno 1992 (Contributi e
sussidi ad istituzioni e organismi vari per l'attività nel settore
del turismo e del tempo libero"), che presenta la necessaria
disponibilità Assessorato regionale del Turismo, Sport e Beni
Culturali, a, manifestazioni avvenute, previa presentazione di
idonea documentazione di spesa.
Presidente
Ha chiesto la parola il Consigliere
Riccarand.
Riccarand (VA)
Queste sono manifestazioni che ci
vengono a costare parecchio, perché ogni tre mesi ci troviamo con
una deliberazione di 50, 60 milioni di contributi; prima Verona,
adesso Saint-Oyen.
Mi sembra sia eccessivo questo ripetersi di spese a carico della
Regione. Inviterei la Giunta a contenere le proposte
dell'associazione degli Amici del Cavallo.
Presidente
Ha chiesto di parlare l'Assessore al
Turismo, Sport e Beni Culturali, Voyat.
Voyat (UV)
Solo per dire che queste manifestazioni si
sono già svolte, non è che siano altre, è sempre la stessa che dal
mese di giugno non è stata approvata. Quella di Verona deve ancora
avvenire.
Presidente
Pongo in votazione la proposta in
oggetto.
Esito della votazione:
Presenti: 26
Votanti: 26
Favorevoli: 25
Contrari: 1
Il Consiglio approva
