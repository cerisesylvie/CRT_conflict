Classificazione
CONSIGLIO REGIONALE
Attività consiliare d'aula



Oggetto del Consiglio n. 1895 del 19 ottobre 2022 - Resoconto
OBJET N° 1895/XVI - Communications du Président de la
Région.
Bertin (Presidente) -
Punto n. 2 all'ordine del giorno.
Si è prenotato il presidente della Regione Lavevaz, a cui do la
parola.
Lavevaz (UV) -
Avec ces communications je vais souhaiter
la bienvenue au nouveau conseiller régional Diego Lucianaz qui
rejoint cette Assemblée en remplacement de la conseillère
Spelgatti, qui a récemment débuté son nouveau mandat à Palazzo
Madama. Mes vœux les plus sincères parviennent
au conseiller Lucianaz pour un bon travail dans cette Assemblée et
au service de la communauté valdôtaine.
Nella giornata di giovedì scorso ho incontrato una delegazione
della Ragioneria territoriale dello Stato per una discussione e un
confronto sulle tematiche relative alle procedure spesso complesse
e articolate del PNRR, un confronto proficuo che ha messo in luce
come molte delle problematiche tecniche sollevate dalle nostre
strutture siano comuni a tutte le Regioni incontrate. Il confronto
e lo scambio continuo con la Ragioneria territoriale, che speriamo
possa diventare un importante punto di riferimento per dirimere
questioni generali e puntuali sulle procedure del PNRR.
Avrà inizio fra pochi minuti, nel salone Maria Ida Viglino, il
trentunesimo Congresso dell'Associazione nazionale musei
scientifici, un'iniziativa importante che abbiamo l'onore di
accogliere nella nostra regione nell'ambito delle iniziative
organizzate per la prossima apertura della sede espositiva del
Museo di scienze naturali Efisio Noussan al Castello di
Saint-Pierre, un'occasione importante di confronto con esperti di
alto profilo che saprà dare il giusto lustro alla nostra Regione e
al lavoro scientifico svolto nell'ambito della nostra
biodiversità.
Presidente -
La parola al consigliere Manfrin.
Manfrin (LEGA VDA) - S
arò brevissimo nel dare anch'io non
il benvenuto ma il bentornato al collega Lucianaz all'interno di
quest'aula, che completa un ciclo e ci riporta a un mandato che si
è interrotto nel 2020 e che potrà riprendere evidentemente fra
poco.
Credo sia utile - ed è importante approfittare anche di questa
occasione - per fare una domanda al Presidente della Regione:
banalmente, visto che dal mese di maggio 2021 siamo sprovvisti
dell'Assessore all'ambiente e trasporti, se ha piacere di
aggiornare l'Aula a fronte di una serie di dichiarazioni che ci
davano prima a febbraio... poi la discussione politica, poi la
verifica di maggioranza e quant'altro... se vi sono delle novità e
se sia intenzione da parte del Presidente della Regione nominare il
nuovo Assessore e quindi rendere edotta tutta l'Aula di eventuali
aggiornamenti visto che fino ad oggi ne abbiamo letti solo sui
giornali e agli aggiornamenti che lei ci ha dato in aula non hanno
poi seguito i fatti.
Presidente -
Ha chiesto la parola il Presidente della
Regione.
Lavevaz (UV) -
Collega Manfrin, lei è sempre molto ligio
nel rispetto dei regolamenti, quindi faccio presente che la
discussione nelle comunicazioni dovrebbe essere inerente
all'oggetto delle comunicazioni fatte dal Presidente, ma comunque
colgo l'occasione per aggiornare l'Aula su una situazione che è in
itinere, come avete letto tutti.
Stiamo discutendo, insieme ai nostri movimenti, di come trovare
il giusto riassetto per rilanciare l'attività della maggioranza,
una maggioranza che ad oggi c'è, come ho sempre detto in
quest'Aula, una crisi formale non è mai stata aperta, quindi
rimaniamo... e oggi abbiamo tutta una serie di iniziative
legislative importanti che vengono portate avanti. Quello che si
sta facendo fuori da quest'Aula è cercare delle soluzioni per un
riassetto e per rilanciare l'attività del Governo e della
maggioranza. Fuori perché qua dentro non è mai stata aperta la
crisi. Mi sembra che il collega Rollandin conosca molto bene le
regole del Consiglio regionale, quindi sa di cosa sto parlando.
Io spero nelle prossime sedute che la situazione venga
definitivamente risolta.
Presidente -
La parola al consigliere Manfrin.
Manfrin (LEGA VDA) -
La ringrazio, presidente Lavevaz,
per la sua cortesia, lei ha voluto rispondere a una domanda non
prevista, è stato straordinariamente generoso e di questo le siamo
sicuramente grati.
Visto che giustamente ha introdotto il tema, io la ringrazio
anche per aver dato un orizzonte, quindi le prossime settimane. Mi
permetto quindi rispettosamente di far notare che a maggio venne
detto che la sostituzione dell'Assessore sarebbe stata fatta a
breve, il 28 dicembre si è annunciato che a febbraio sarebbe
arrivato il nuovo Assessore, il 22 settembre 2021: "sono il primo a
voler arrivare alla nomina del nuovo Assessore - disse lei - questo
non perché i temi che mi trovo a seguire in quanto titolare
dell'
interim
non mi appassionino, la questione è legata al
fatto che i due dipartimenti si trovano in questo momento
particolare a dover affrontare
dossier
importanti in tempi
stretti e di prospettiva molto lunga". Al 22 settembre quindi
giustamente lei non vedeva l'ora di concedere queste deleghe e il
23 di giugno ci diceva: "abbiamo cercato degli assetti più stabili
ed è stato avviato un confronto che non ha portato ad oggi ad
assetti diversi. Noi andiamo avanti, sono iniziati i confronti con
i gruppi e i movimenti per definire eventuali priorità di
legislatura. Seguirà la ricomposizione della Giunta, non parlo di
tempi, ma l'obiettivo è farlo prima della pausa estiva".
Io ritengo che le scadenze che lei ha indicato a febbraio: il
prima possibile, la pausa estiva siano tutte clamorosamente
scadute, siamo arrivati a ottobre 2022 e se lei ci dice che la
nomina avverrà nelle prossime settimane, probabilmente finiremo
alla legislatura prima che lei l'abbia fatta.
