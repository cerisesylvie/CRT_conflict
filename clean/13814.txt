Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 304 del 24 novembre 1993 - Resoconto
OGGETTO N. 304/X - Conferimento dell'incarico della supplenza
del posto di dirigente del Servizio della sanità dell'Assessorato
della sanità ed assistenza sociale alla dipendente regionale
dott.ssa Carla Stefania Riccardi.
Deliberazione - Il Consiglio
Considerato che il Dr Federico Montesanti, Dirigente del
Ser­vizio della sanità, è assente dal servizio a seguito di
colloca­mento in aspettativa ai sensi del decreto legge 30 dicembre
1992, n. 510, in quanto incaricato delle funzioni di
Amministra­tore straordinario dell'U.S.L. del comprensorio della
Valle d'Adige con decreto del Presidente della Giunta provinciale
di Trento n. 8 del 14 gennaio 1993;
Considerato che a causa della prolungata assenza del Dr
Mon­tesanti era venuto meno il necessario coordinamento ed
indi­rizzo delle attività di competenza degli uffici dipendenti,
con pregiudizio del regolare svolgimento dei compiti
d'istituto;
Preso atto che era stato conferito al Dr Giuseppe Villani
Diri­gente amministrativo del Servizio affari generali, assistenza
e servizi sociali dell'Assessorato della sanità ed assistenza
socia­le, con deliberazione n. 5096 in data 28 maggio 1993
l'incarico della supplenza del posto dì Dirigente del Servizio
della sanità;
Viste le note prot. n. 8592/5 in data 28 settembre 1993 e prot.
n. 9325/5 in data 19 ottobre 1993 a firma dell'Assessore regio­nale
della sanità con le quali viene richiesta la revoca dell'in­carico
conferito al Dr Giuseppe Villani ed il conferimento dello stesso
alla Dott.ssa Carla Stefania Riccardi;
Visto l'articolo 129 della legge regionale 28 luglio 1956, n. 3
e successive modificazioni ed integrazioni;
Visto il parere favorevole rilasciato dal Dirigente del Servizio
del personale, ai sensi del combinato disposto dell'articolo 72
della legge regionale n. 3/1956 e successive modificazioni, e
dell'articolo 21 della legge regionale n. 18/1980 e successive
modificazioni, in ordine alla legittimità della presente
delibe­razione;
Delibera
1) di conferire, a decorrere dal 1° dicembre 1993 alla
dipenden­te Dott.ssa Carla Stefania Riccardi l'incarico della
supplenza del posto di Dirigente del Servizio della sanità
nell'ambito dell'Assessorato della sanità ed assistenza sociale,
fino al rien­tro in servizio del titolare del posto;
2) di attribuire, a decorrere dal 1° febbraio 1994, alla
dipenden­te regionale Dott.ssa Carla Stefania Riccardi, in aggiunta
al trattamento economico in atto fruito, una indennità di incarico
per la supplenza del posto di Dirigente del Servizio della sanità
così determinata:
? stipendio dirigenziale - lire - 35.277.528
? XIII mensilità - lire - 2.939.794
- -----------------------
TOTALE - lire - 38.217.322
? Indennità di incarico mensile lorda:
lire 38.217.322 x 1/5 = lire 7.643.464: 12 = lire 636.955
3) di approvare e di impegnare la relativa spesa oltre agli
oneri a carico dell'Ente dando atto la stessa graverà sui capitoli
30500 e 30501 del bilancio preventivo della Regione per l'anno 1993
("Spese per il personale addetto ai Servizi della Regione -
­Stipendi e altri assegni fissi" e "Spese per il personale addetto
ai Servizi della Regione ? Contributi diversi a carico dell'Ente su
stipendi e altri assegni fissi") che presentano la necessaria
disponibilità, nonché eventualmente, sui corrispondenti capitoli di
spesa del bilancio preventivo per l'anno successivo;
4) di revocare, contestualmente il suddetto incarico conferito
al Dr Giuseppe Villani con deliberazione n. 5096 in data 28 mag­gio
1993;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 1 del
decreto legislativo 13 febbraio 1993, n. 40 e di darne
esecuzione.
Presidente -
Ha chiesto la parola il Consigliere
Chiarello.
Chiarello (RC) -
Viste le note prot. n. 8592/5 e
prot. n. 9325/5 l'Assessore chiede la revoca dell'incarico al dott.
Giuseppe Villani; vorrei sapere i motivi.
Presidente -
Ha chiesto la parola l'Assessore alla
sanità e assistenza sociale, Vicquéry.
Vicquéry (UV) -
Pour la simple raison que M.
Villani est le dirigeant du secteur social, et il ne veut pas faire
le dirigeant du secteur sanitaire.
Presidente -
Pongo in votazione la delibera in
oggetto.
Votazione a scrutinio segreto
Esito della votazione
Presenti, votanti e favorevoli: 28
Il Consiglio approva all'unanimità
