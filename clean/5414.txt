Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 306 del 9 maggio 1983 - Resoconto
OGGETTO N. 306/VII - DISEGNO DI LEGGE CONCERNENTE:
"RIFINANZIAMENTO DELLA LEGGE REGIONALE 15 MAGGIO 1974, N. 13:
PROVVEDIMENTI INTESI A FAVORIRE LA PIU' AMPIA INFORMAZIONE
SULL'ATTIVITA' DELLA REGIONE".
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE - (U.V.):
Si tratta di un aggiornamento di una
legge esistente dovuto, come è detto nella relazione,
all'apparizione di nuove testate ed uno storno di fondi per il
CORERAT.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Ho sollevato in Commissione un
problema di principio: questa legge, i cui obiettivi sono da noi
condivisi, per la parte finanziaria preleva fondi da entrate
provenienti dalla Casa da Gioco. Il fatto non ci stupisce perchè in
effetti il Prof. Masi, in un incontro con la I
-
e
III
-
Commissione, ha dichiarato che gli introiti della
SITAV nei primi tre mesi del 1983 sono passati da 11 miliardi a 14
miliardi, e il dott. Vegezzi, Amministratore della SAISET, ha
dichiarato che nei primi tre 1983 gli introiti della stessa sono
passati da 1 miliardo a 3 miliardi 200 milioni. Quindi dalla Casa
da Gioco ci saranno sicuramente entrate da iscrivere in aggiunta
con variazione di bilancio nel bilancio regionale.
La ragione che invece ci ha portati ad esprimere parere
contrario all'approvazione di questo D.L. è il diverso
comportamento dell'Assessorato alle Finanze di fronte ai disegni di
legge della Giunta e quelli presentati dai Gruppi. Al Disegno di
Legge sulla fame nel mondo presentato dal nostro Gruppo, finanziato
con un miliardo su nuove entrate provenienti dalla Casa da Gioco, è
stato dato parere sfavorevole, perchè è stato fatto il ragionamento
che soltanto quando sarà raggiunto il tetto di 37 miliardi si potrà
presumere che ci saranno maggiori entrate (oggi ovviamente saremmo
intorno ai 16-17 miliardi). Per il Disegno di legge della Giunta lo
stesso Assessorato dà parere favorevole. A noi sembra un
comportamento discriminante fra i progetti di legge dei Gruppi e i
disegni di legge della Giunta. Se ci sono delle spiegazioni in
proposito le ascoltiamo volentieri, diversamente vale il maggiore
potere contrattuale della Giunta rispetto a quello dei Gruppi di
opposizione.
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE - (U.V.):
La spiegazione è semplicissima: la
Giunta con questo progetto di legge non c'entra per niente e la
Casa da Gioco, fin dalla sua origine è stata messa a disposizione
del Consiglio regionale, non dei Gruppi del Consiglio. I
finanziamenti che sono d'istituto dovrebbero avvenire sempre su
quelle che sono le imposte riversate alla Regione, anche se con
ritardo. In questo caso avevamo ritenuto opportuno, visto che è una
legge che va a favore di tutti i Gruppi ed a favore del Consiglio,
che venisse fatta così.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
La spiegazione del Presidente non è
convincente. E' chiaro che la Giunta ha ritenuto di dover prelevare
le nuove entrate, ma non ha spiegato perchè il Ragioniere Capo ha
ritenuto che si potessero considerare nuove entrate provenienti
dalla Casa da Gioco, quindi 25 miliardi prima che si arrivasse ai
37 previsti nel bilancio. Invece la risposta data al nostro D.L. ha
sostenuto che questo miliardo non potrà essere disponibile se non
quando sarà superato il tetto di 37 ed è questa incongruenza che
non riusciamo a capire. Le dichiarazioni della SAISET e della SITAV
erano di maggiori entrate già nel primo quadrimestre di almeno 4
miliardi, quindi anche quel miliardo è da proporzionare a queste
variazioni.
PRESIDENTE:
Passiamo all'esame dell'arti colato. Do
lettura dell'art. 1:
ART. 1
Per gli interventi previsti dall'art. 1 ° della L.R.
15.5.1974, n. 13, è
autorizzata, a, decorrere dall'anno
1983, l'ulteriore spesa di lire 25 milioni.
PRESIDENTE:
Metto in approvazione l'art. 1.
ESITO DELLA VOTAZIONE
Presenti: 31
Votanti: 23
Astenuti: 8 (Bajocco, Carlassare, Carral, Cout, Dolchi, Mafrica,
Péaquin, Tonino)
Favorevoli: 23
Il Consiglio approva.
PRESIDENTE:
Do lettura dell'art. 2:
ART. 2
L'onere derivante dall'applicazione della presente legge
previsto di lire 25.000.000 a decorrere dall'anno 1983 graverà sul
cap. 23850 del bilancio preventivo della Regione per l'anno 1983 e
sui corrispondenti capitoli di spesa dei bilanci preventivi per gli
anni successivi.
Alla copertura dell'onere di cui al comma precedente si
provvede:
per l'anno 1983 mediante aumento di pari importo delle
entrate derivanti dai proventi della Casa da Gioco di Saint-Vincent
già accertate sul capitolo 300;
per gli anni 1984-1985 mediante utilizzo per £ 50.000.000
delle risorse disponibili iscritte al programma "2.1.2. Altri
interventi", del bilancio pluriennale 1983-1985.
PRESIDENTE:
Metto in approvazione
l'art. 2.
ESITO DELLA VOTAZIONE
Presenti: 31
Votanti: 23
Astenuti: 8(Bajocco, Carlassare, Carral, Cout, Dolchi, Mafrica,
Péaquin, Tonino)
Favorevoli: 23
Il Consiglio approva.
PRESIDENTE:
Do lettura dell'art. 3:
Al bilancio di previsione della Regione per l'esercizio 1983
sono apportate le seguenti variazioni:
Parte Entrata
Variazione in aumento
cap. 300 "Tassa di concessione della Casa da Gioco di
Saint-Vincent"
£ 25.000.000
Parte spesa
Variazione in aumento
Cap. 23850 "Spese per provvedimenti intesi a favorire la più
ampia informazione sull'attività della Regione
L.R. 15.5.1974, n. 13
L.R. 20.6.1978, n. 38 art. 2 comma 2°
£ 25.000.000
La presente legge sarà pubblicata sul Bollettino Ufficiale
della Regione Valle d'Aosta.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione l'art. 3.
ESITO DELLA VOTAZIONE
Presenti: 31
Votanti: 23
Astenuti: 8 (Bajocco, Carlassare, Carral, Cout, Dolchi, Mafrica,
Péaquin, Tonino)
Favorevoli: 23
Il Consiglio approva.
PRESIDENTE:
Metto in approvazione la legge nel suo
complesso per votazione segreta.
VOTATION A SCRUTIN SECRET
RESULTAT DU VOTE
Présents: 32
Votants: 24
Abstentions: 8 (Bajocco, Carlassarre, Carral, Cout, Dolchi,
Mafrica Péaquin e Tonino)
Favorables: 24
Le Conseil approuve
