Classificazione
BILANCIO E CONTABILITA' REGIONALE



Oggetto del Consiglio n. 2890 del 11 luglio 2007 - Resoconto
OGGETTO N. 2890/XII - Comunicazione di provvedimenti
amministrativi di variazione al bilancio.
Il Consiglio
Premesso che ai sensi dell'articolo 42 - primo comma - della
legge regionale 27 dicembre 1989, n. 90 come sostituito dall'art. 5
della legge regionale 7 aprile 1992, n. 16, la legge regionale
relativa all'approvazione del bilancio di previsione della Regione
per l'anno 2007 ha autorizzato la Giunta regionale ad apportare,
per l'anno 2007, variazioni di bilancio mediante provvedimenti
amministrativi da comunicare al Consiglio;
Rilevato che, ai sensi dell'articolo 37, comma 3, della legge
regionale 27 dicembre 1989, n. 90, come sostituito dall'articolo 4,
comma 1, della legge regionale 21 agosto 2000, n. 27, il prelievo
di somma dal fondo di riserva per spese impreviste è disposto con
deliberazione della Giunta regionale da comunicare al Consiglio
regionale entro quindici giorni dalla sua adozione;
Richiamate le leggi regionali n. 90/1989, n. 16/1992 e n.
27/2000, nonché la legge regionale di approvazione del bilancio per
l'anno 2007;
Prende atto
della comunicazione delle seguenti deliberazioni della Giunta
regionale:
Oggetto n. 1448 in data 1° giugno 2007: Variazioni al
bilancio di previsione della Regione per l'anno 2007 e a quello
pluriennale per il triennio 2007/2009 per variazioni tra capitoli
appartenenti al medesimo obiettivo programmatico e conseguente
modifica al bilancio di gestione.
Oggetto n. 1450 in data 1° giugno 2007: Variazione al
bilancio di previsione della Regione per l'anno 2007 e conseguente
modifica al bilancio di gestione per l'iscrizione di assegnazioni
statali e comunitarie.
Oggetto n. 1585 in data 15 giugno 2007: Variazione al
bilancio di previsione della Regione per l'anno 2007 e a quello
pluriennale per il triennio 2007/2009 per variazioni tra capitoli
appartenenti al medesimo obiettivo programmatico e conseguente
modifica al bilancio di gestione.
Oggetto n. 1587 in data 15 giugno 2007: Variazione al
bilancio di previsione della Regione per l'anno 2007 e pluriennale
2007-2009, e conseguente modifica al bilancio di gestione, per
l'iscrizione dei proventi delle sanzioni amministrative pecuniarie
per le violazioni delle disposizioni previste dal decreto
legislativo 5 febbraio 1997, n. 22 e successive modificazioni ed
integrazioni.
Oggetto n. 1588 in data 15 giugno 2007: Variazione al
bilancio di previsione della Regione per l'anno 2007 e pluriennale
2007/2009 e conseguente modifica al bilancio di gestione per
l'iscrizione di assegnazioni statali.
Presidente
- La parola al Consigliere Sandri.
Sandri (GV-DS-PSE)
- Sono interessato a questo
spostamento di 100mila euro delle spese di manutenzione ordinaria
del verde pubblico per l'esecuzione di interventi di manutenzione
straordinaria nell'area verde ex "Brambilla" di Verrès, vorrei
capire come mai si è dovuto accedere a questo capitolo per dei
lavori che avrebbero dovuto essere finanziati con i fondi per l'ex
"Brambilla".
Presidente
- La parola all'Assessore al bilancio,
finanze, programmazione e partecipazioni regionali,
Marguerettaz.
Marguerettaz (UV)
- Lo spostamento di 100mila non è
specificatamente per la "Brambilla" di Verrès, ma per un insieme,
quindi è stato un provvedimento per delle manutenzioni
straordinarie dell'area verde ex "Brambilla" di Verrès, ma nel
contempo l'area verde e piscina regionale, Teatro romano, l'Aosta
area verde regionale adiacente le mura romane di Via Matteotti, Via
Carrel e quindi i 100mila sono complessivamente da allocare per
quel tipo di attività.
Presidente
- La parola al Consigliere Sandri.
Sandri (GV-DS-PSE)
- L'altra spiegazione che volevo avere
era su questo spostamento di 2.583.500 euro richiesti dalla
Protezione civile, che mi sembra vengono spostati in una serie di
rigagnoli di piccole dimensioni di cui non capisco bene il
significato. Volevo sapere come mai era stata fatta questa scelta.
Fra le somme erano compresi oltre 135mila euro... la deliberazione
è la n. 1588, sono 2,580 milioni più 135mila per la creazione della
colonna mobile nazionale della Regione.
Presidente
- La parola al Presidente della Regione,
Caveri.
Caveri (UV)
- Questi sono fondi dello Stato che
successivamente, essendo con vincolo di destinazione Protezione
civile, ma senza vincolo di destinazione precisa, vengono
ridistribuiti in questo modo a seconda delle necessità. Vi è un
accordo, difatti la deliberazione è firmata dalla Protezione
civile, dall'ing. Rocco, perché c'è una ridistribuzione, perché in
parte queste cose vanno per protezione civile nella difesa del
suolo.
Presidente
- Se non vi sono altri interventi, il
Consiglio prende atto.
Con questo punto possiamo sospendere i lavori per oggi, il
Consiglio è riconvocato domani alle ore 9,00.
La seduta è tolta.
---
La séance se termine à 19 heures 51.
