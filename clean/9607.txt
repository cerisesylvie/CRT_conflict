Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 687 del 6 luglio 1989 - Resoconto
OGGETTO N. 687/IX - DISEGNO DI LEGGE: "INTERVENTI
STRAORDINARI DI SOSTEGNO AI SETTORI DEL TURISMO E DEL
COMMERCIO".
PRESIDENTE:
In relazione ad una richiesta formulata dal
Presidente della Giunta, invito il Consiglio a deliberare di
procedere all'immediata discussione e alla decisione sul disegno di
legge in oggetto, presentato dalla Giunta regionale in data 30
giugno 1989, che riveste carattere d'urgenza e del quale già ieri
avevamo preannunciato l'iscrizione.
Le Commissioni 1a, 3a e 4a hanno espresso il loro parere solo
pochi minuti fa e quindi il disegno di legge n. 97 è iscrivibile
all'ordine del giorno. Se non ci sono obiezioni e nessuno chiede la
parola, pongo in votazione l'immediata iscrizione e decisione sul
disegno di legge n. 97.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
IL CONSIGLIO
Ai sensi del secondo comma dell'articolo 53 del Regolamento
interno del Consiglio;
DELIBERA
di procedere immediatamente alla discussione e alla decisione
sul disegno di legge n. 97: "Interventi straordinari di sostegno ai
settori del turismo e del commercio".
PRESIDENTE:
In seguito al risultato della votazione, il
disegno di legge n. 97 viene iscritto all'ordine del giorno con il
n. 38.
Ha chiesto la parola l'Assessore al Turismo, Urbanistica e Beni
Culturali, Faval; ne ha facoltà.
FAVAL (UV):
Je veux remercier les Présidents et les
membres des trois Commissions pour avoir accepté de discuter et
exprimer leur avis sur ce projet de loi que le Gouvernement
régional n'a pas pu présenter avant, car, comme tout le monde peut
comprendre, les données dont nous devions disposer pour préparer ce
projet de loi ne pouvaient être acquises qu’après la
clôture de la saison d'hiver, vers la moitié de mai; ensuite
l’élaboration de ces données nous a pris une
certaine période de temps. Merci encore pour avoir examiné ces
données et donné un avis.
Le Gouvernement régional avait préannoncé au Conseil que, à la
suite de la mauvaise situation météorologique qui a caractérisé
l'hiver passé, aurait proposé au Conseil de voter un projet de loi
qui pût intervenir de façon à aider tous ceux qui, dans le domaine
du tourisme et non, ont subi des dommages à la suite de ce
fait.
Pour ce qui concerne le tourisme, les secteurs d'intervention
sont deux: les remontées mécaniques d'un côté et l'hôtellerie de
l'autre.
Pour ce qui est des remontées mécaniques, la proposition prévoit
que l'on puisse intervenir avec des contributions à fond perdu
envers les sociétés qui ont eu une diminution remarquable des
revenue pendant la saison d'hiver. Nous avons prévu que pour
calculer cette diminution il faut tenir compte aussi de la
diminution des frais par rapport à l'utilisation des différentes
installations et par rapport aussi au personnel qui a été utilisé
pendant la période considérée (du mois de décembre 1987 jusqu'au
mois d'avril 1988).
Nous proposons qu'il y ait une différenciation de l'intervention
régionale avec les barèmes suivants:
- au dessus du 40% de diminution des revenue, nous proposons que
la contribution soit du 60% de la somme susdite; nous acceptons la
modification, proposée au cours de la discussion avec les
Commissions, selon laquelle on porte le barème entre le 15% et le
40%, ainsi on donnerait aux sociétés concernées le 30% de la
somme;
- toutes les sociétés qui ont subi une diminution de leurs
revenue peuvent bénéficier de financements à travers des emprunts
avec un taux favorable pour faire face à toutes les difficultés
liées à cette mauvaise saison.
Donc, deux genres d’intervention: une à travers
une contribution à fond perdu d'après les barèmes que j'ai
illustrés; l'autre à travers la possibilité d'avoir des emprunts à
un taux favorable, uniquement pour les sociétés qui ont eu des
dommages.
Pour la partie concernant l’hôtellerie, nous
proposons que, face à une diminution de présences de au moins 25%
dans les différentes activités de l'hôtellerie en Vallée d'Aoste,
on puisse bénéficier d'un financement, toujours avec un très bas
taux d’intérêt, pour payer tous les frais que les
hôteliers ont eus dans cette période.
Je crois que cette proposition se justifie aussi par le fait que
nous avons constaté que, finalement, les sollicitations que le
Conseil a voulu lancer dans ce secteur ont été accueillies par les
hôteliers. En effet les fonds que nous avons prévus dans le bilan
de 1988 dans le domaine des emprunts aux hôteliers pour améliorer
les conditions de leurs établissements ont été utilisés
complètement et pour l'année 1989 il a fallu prévoir une
augmentation, qui représente pratiquement la double partie de la
somme prévue en 1988, pour satisfaire toutes les requêtes des
hôteliers.
Nous devons donc tenir compte de cette disponibilité de la
catégorie à s’engager pour améliorer la qualité de
l'offre touristique en Vallée d'Aoste et donc, face à la situation
difficile de cet hiver, je crois que nous pouvons intervenir de la
façon que j'ai illustrée. En plus, nous prévoyons que les hôtels
puissent profiler d'un autre emprunt; cela en rapport toujours avec
la diminution des revenue classés grâces aux barèmes suivants:
- la diminution entre le 20% et le 50% donne l'opportunité d'un
financement du 30%;
- la diminution entre le 50% et le 70% donne l'opportunité d'un
financement du 60%;
- la diminution qui dépasse le 70% donne l'opportunité d'un
financement du 80%.
Nous avons, en même temps, accepté de limiter l'intervention de
la part du Conseil régional, pour le secteur de l'hôtellerie, aux
emprunts, comme a été proposé par la plupart des membres des
Commissions. Je propose donc de modifier l'article 7 du projet de
loi, où l'on prévoyait qu'aussi l'hôtellerie pût avoir une
contribution d'après certains barèmes prévus par cet article même.
En tout cas, les amendements ont déjà été distribués et je les
lirai après la discussion générale.
Merci.
Si dà atto che alle ore 19,23 assume la Presidenza il
Vicepresidente Beneforti.
PRESIDENTE:
Ha chiesto la parola
l’Assessore all'Industria, Commercio, Artigianato e
Trasporti, Lanivi; ne ha facoltà.
LANIVI (ADP):
Già in sede di Commissione ho avuto modo di
ribadire la volontà dell'Amministrazione regionale di intervenire a
favore del settore commerciale, che nella passata stagione
invernale, per le ragioni già espresse dall'Assessore Faval, ha
subito una netta diminuzione del volume d'affari.
Il periodo di riferimento va dal 1° ottobre 1988 al 30 aprile
1989 e viene messo a confronto con l'analogo periodo 1987/1988. E'
ritenuta documentazione utile il registro dei corrispettivi IVA. Le
attività commerciali prese in considerazione sono quelle
strettamente collegate al turismo invernale ed in merito, dopo aver
sentito i suggerimenti delle Commissioni, ho predisposto un
emendamento che le indica in questo modo: commercio al dettaglio di
abbigliamento e articoli sportivi, noleggio attrezzature per gli
sport invernali, bar e ristoranti funzionalmente connessi
all'esercizio degli sports invernali.
Gli interventi sono costituiti da finanziamenti, e quindi non da
contributi a fondo perduto, rapportati alla diminuzione del volume
di affari:
- 30% per minori ricavi compresi tra il 20% ed il 50%;
- 60% per minori ricavi compresi tra il 50% ed il 70%;
- 90% per minori ricavi superiori al 70%.
Vi è poi la possibilità di accedere ai mutui già esistenti di
durata quinquennale, con due anni di preammortamento al tasso
dell'1%.
Si propongono inoltre nuovi mutui di durata quinquennale, con i
primi due anni di preammortamento al tasso dell'1% ed i successivi
tre anni al 60% del tasso di riferimento, che è la misura classica
delle agevolazioni in materia di commercio.
Notevole discussione ha suscitato l'articolo 7, concernente
contributi in conto capitale. Io ho proposto un emendamento per
abbassare da 50 a 30 milioni l'alternativa all'operazione di
finanziamento. Questo articolo non introduce il contributo in conto
capitale in aggiunta alle forme di finanziamento, ma si pone come
alternativa dello stesso valore per l'imprenditore o l'utente che
utilizzasse la formula del finanziamento; ciò, ovviamente, anche
per diminuire i costi burocratici ed amministrativi di
un'operazione di finanziamento per cifre modeste.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Ho già espresso in sede di Commissione una
valutazione complessivamente negativa su questo disegno di legge,
presentato dalla Giunta all'ultimo momento, che avrebbe richiesto
un esame più approfondito e che invece ci siamo trovati a dover
discutere, facendo alcuni strappi alle normali procedure
regolamentari, con una serie di emendamenti predisposti in sede di
Commissione e che dovranno essere votati qui in aula.
Il disegno di legge prevede interventi finanziari per una serie
di settori che si pensa abbiano subito gravi danni per la mancanza
di neve nello scorso inverno (impianti a fune, alberghi ed alcune
strutture commerciali) e prevede finanziamenti, sia a fondo perduto
sia sotto forma di mutui agevolati, per una spesa complessiva che
supera i 15 miliardi di lire.
Se l'intervento finanziario dell'Amministrazione regionale può
avere qualche giustificazione per gli impianti a fune di piccole
località, realmente e fortemente penalizzati dalla totale mancanza
di neve per un ampio periodo dello scorso inverno, non credo però
che analogo discorso possa essere fatto per tutti gli impianti a
fune e soprattutto per le strutture alberghiere e commerciali.
Per quel che concerne gli impianti a fune, i dati che ci sono
stati forniti dall'Assessore indicano che sostanzialmente sono
stati soltanto quattro quelli che hanno avuto un attivo di gestione
nel confronto fra gli incassi della stagione 1988/1989 e quelli
della stagione 1987/1988. Ci sono poi altri due impianti, quelli
delle società Funivie Val Veny e Pila S.p.A., che hanno avuto delle
riduzioni di incassi molto contenute e che quindi saranno perlomeno
esclusi dai contributi a fondo perduto previsti dalla legge. In
quasi tutti gli altri casi si tratta, invece, di impianti piccoli,
che a volte non hanno neppure mai potuto aprire all'attività. Mi
pare che già in sede di Commissione sia emerso un giudizio positivo
per un intervento straordinario, che in questo caso può anche
essere giustificato, dell'Amministrazione nei loro confronti.
Non si può fare invece lo stesso discorso nei confronti delle
strutture alberghiere, perché i dati sulle presenze alberghiere
confermano che, pur in mancanza di neve ed in assenza dell'attività
di numerosi impianti, nel corso della stagione 1988 non c'è stata
una riduzione rispetto alla stagione precedente, ma c'è stato
addirittura un incremento, sia pure esiguo, pari al 3%. Ci sono
stati in sostanza due mesi (dicembre 1988 e febbraio 1989) che
hanno avuto un saldo negativo, ma due mesi (gennaio e marzo 1989)
che invece hanno avuto un saldo positivo in termini di presenze
alberghiere.
Non riusciamo a capire quindi come, pur in presenza di questo
dato, che sicuramente è disomogeneo sul territorio regionale, ma
che comunque non corrisponde esattamente al discorso relativo alla
presenza o all'assenza della neve, si possa giustificare un
intervento straordinario come questo, che invece avrebbe avuto un
significato solo nel caso di un documentato tracollo delle presenze
alberghiere; cosa che però non si è verificata, anzi c'è stato un
certo consolidamento o incremento rispetto alle presenze degli anni
precedenti.
Pertanto, noi crediamo che intervenire in queste condizioni
corrisponda a predisporre un provvedimento non giustificato dalla
realtà dei fatti e che concepisce ancora una volta la presenza
turistica semplicemente legata allo sci da discesa, mentre abbiamo
visto che anche in assenza di neve c’è stata una
grossa frequenza turistica nello scorso inverno in Valle d'Aosta e
che la gente riesce ad apprezzare anche altri aspetti, oltre a
quello dello sci da discesa, e viene in Valle anche se non è
garantito l'utilizzo di tutte le piste.
Ancora più sorprendente risulta essere poi il finanziamento
accordato alle strutture commerciali, anche se, fortunatamente, in
sede di Commissione è stato circoscritto nei limiti del possibile,
ma che nelle prime dizioni dell'articolo 4 sembrava estendersi in
modo indiscriminato. Anche in questo caso, però, fatta eccezione
per alcune situazioni particolari realmente verificatesi, non c'è
stata una drastica riduzione di presenze turistiche, anzi c'è stato
un incremento. Difficilmente, quindi, si giustifica un
provvedimento di sostegno alle imprese commerciali distribuito su
tutto il territorio regionale, con degli interventi anche cospicui
da parte dell'Amministrazione regionale.
In sostanza, a parte il discorso che concerne direttamente gli
impianti a fune e considerato che l'Amministrazione regionale già
interviene massicciamente a sostegno dei settori alberghiero e
commerciale e che, d'altra parte, intervenendo già massicciamente
con finanziamenti, mutui e sostegni vari agli impianti a fune,
sostiene comunque un indotto di cui poi beneficiano gli alberghi e
le strutture commerciali, non ci sembra che questo ulteriore grosso
impegno finanziario da parte dell'Amministrazione regionale sia
giustificato.
Non deve poi essere trascurato tutto l'aspetto che concerne la
gestione di questa legge, che pone delicati problemi di procedure,
di presentazione di domande e di controllo da parte
dell'Amministrazione regionale. E' molto discutibile ed aleatoria
la possibilità dell'Amministrazione regionale di verificare
concretamente l'entità della riduzione in ogni singolo albergo e,
sulla base di tale verifica, giustificare o meno un intervento
finanziario; così come è molto discutibile la possibilità di
verificare la reale diminuzione degli incassi in un esercizio
commerciale ed in che misura accogliere la richiesta di
finanziamento. A noi sembra che con questo provvedimento si vada ad
aggravare la funzionalità dell'Amministrazione regionale con
compiti di verifica e di controllo molto complessi, non
giustificati però dalla realtà della situazione che si è
determinata.
Per questi motivi, noi abbiamo già espresso in sede di
Commissione un giudizio complessivamente negativo, anche se abbiamo
accolto positivamente la disponibilità degli Assessori al turismo,
urbanistica e beni culturali ed al commercio, artigianato e
trasporti, che hanno accettato una serie di modifiche, comunque
migliorative; ma ribadiamo anche in quest'aula il giudizio negativo
ed il nostro voto contrario al disegno di legge.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Devo ribadire ancora una volta la
difficoltà che si incontra nel discutere un provvedimento complesso
e di rilevante entità in tempi molto ristretti. A mio giudizio,
sarebbe forse stato opportuno distinguere il provvedimento in esame
in due provvedimenti distinti: uno per gli impianti funiviari e
l'altro per gli alberghi e le attività commerciali. L'aver messo
tutto insieme complica la situazione e può provocare...
(...Interruzione del Presidente Rollandin...)
Va bene, ma io dico la mia opinione.
Dicevo che, a mio giudizio, l'aver messo tutto insieme complica
la situazione e può creare delle difficoltà ad un provvedimento
che, se fosse stato limitato solo agli impianti funiviari, forse
avrebbe potuto evitare più facilmente eventuali scogli.
Perché faccio questa affermazione? Perché nel corso della
discussione di ieri e dei giorni precedenti abbiamo detto che in
questa Regione gli impianti funiviari hanno in parte una funzione
di struttura collegata al trasporto, nel senso che esercitano una
funzione pubblica. In questi giorni, infatti, abbiamo detto che
nella maggior parte di queste società è presente la stessa Regione,
che quindi ha la possibilità di verificarne. guidarne e
controllarne l'attività.
Il ragionamento è differenziato per gli alberghi, ma lo è ancora
di più per il commercio. Per ciò che riguarda gli impianti a fune,
è indubbiamente evidente la difficoltà causata dalla mancanza di
neve. E' più difficile, invece, collegare questo fenomeno con
l'andamento delle presenze negli alberghi, perché è più difficile
verificare il parametro delle presenze: mentre le persone
trasportate o i biglietti staccati dagli impianti funiviari sono
più facilmente verificabili, risulta più difficile controllare le
presenze negli alberghi. Delle riviste specializzate sull'argomento
sostengono che i dati esistenti su tutto il territorio, compreso
quindi anche quello valdostano, in qualche misura sono alterati,
perché nel corso degli anni c'è stata una maggiore corrispondenza
alla realtà, e che comunque a tutt'oggi non esistono dati certi in
tema di presenze negli alberghi.
Ancora più complessa è la descrizione che qui si fa per quel che
concerne il settore del commercio. A mio giudizio, infatti, la
formulazione della legge non definisce un campo ben preciso, perché
parla genericamente di imprese commerciali e di quelle esercenti i
servizi collegati al turismo invernale. Questa dizione, che dopo la
discussione in Commissione sarà probabilmente modificata
dall'Assessore, a mio giudizio si riferisce a tutte le imprese
commerciali esistenti nella Regione, anche se l'intento è
diverso.
Essa, infatti, non individuava in modo corretto il campo o il
dominio dei beneficiari.
Non è neppure facile, cosa della quale abbiamo discusso in sede
di Commissione, stabilire correttamente quali debbano essere i
beneficiari, perché se si scaglie una formulazione molto estensiva,
come ad esempio: "i bar, i ristoranti...", possono trovarsi
avvantaggiati bar e ristoranti di località che non hanno
assolutamente subito danni dalla carenza di neve; se invece si
sceglie un'ipotesi più restrittiva, si rischia di dimenticare, come
può capitare ogni volta che si fa un elenco, qualche categoria che
legittimamente potrebbe sostenere di essere stata danneggiata dalla
situazione meteorologica.
Per questi motivi noi avremmo ritenuto più opportuno distinguere
a parte la questione concernente gli alberghi ed il commercio.
Tra gli alberghi ed il commercio c'è però ancora un'ulteriore
distinzione da fare, specie se si mantiene l'articolo che parla di
contributi a fondo perduto. Gli investimenti per gli alberghi sono
rilevanti, tant'è che anche in sede di consuntivo abbiamo potuto
verificare che i fondi presi a prestito dagli imprenditori
alberghieri ammontano a svariati miliardi, per cui sono
comprensibili le loro difficoltà nel restituire il capitale, anche
se non vorrei che accadesse ad alcuni di loro quello che già si è
verificato per i Paesi del Terzo Mondo, per i quali i prestiti
contratti per coprire gli interessi e le rate di un anno hanno
finito in realtà per creare difficoltà insormontabili. Tuttavia,
poiché esiste una difficoltà obiettiva, unita alla necessità di far
fronte ad impegni finanziari piuttosto rilevanti, mi pare corretto
intervenire.
Quello che invece mi pare piuttosto arbitrario ed ancora oggetto
di critiche da parte del nostro gruppo è il discorso dei
finanziamenti, in conto interessi o in conto capitale, per i minori
incassi e ricavi. Cosa voglio dire? Voglio dire che per rilevare la
presenza o meno di persone che praticano gli sport invernali
esistono dei meccanismi abbastanza credibili e verificabili, mentre
gli incassi degli alberghi o i ricavi del commercio, a mio
giudizio, continuano a restare materia molto opinabile. Ora,
intervenire con un finanziamento nei confronti di una circostanza
certa, quale la richiesta di un mutuo, è una cosa; mentre
intervenire con un finanziamento o con un contributo a fondo
perduto nei confronti di un minore incasso o di un minore ricavo, a
mio giudizio, costituisce un precedente che preferirei venisse
molto ben meditato, proprio perché anche gli agenti delle tasse si
stanno scervellando da anni per stabilire il ricavo reale di un
bar, ristorante o albergo. Noi invece prendiamo per buona questa
materia e vogliamo intervenire anche finanziariamente.
Per questi motivi, siamo disposti a dare un parere favorevole
alla parte concernente gli impianti funiviari, possiamo capire un
aiuto per la restituzione dei prestiti per ciò che concerne gli
alberghi, ma non condividiamo la tesi di finanziare i minori ricavi
ed incassi di società, che sono sul mercato della libera
concorrenza e che operano con il rischio di impresa, la cui entità
non è possibile determinare in modo certo.
Voglio ricordare che io ho sentito fare questi stessi discorsi
dai banchi della Giunta non tanto tempo fa, esattamente nella
presentazione del programma del 1983. Non vorrei che certi discorsi
si facessero anche in funzione delle occasioni che si
presentano.
Si è sempre detto che si vuole intervenire per finanziare gli
investimenti e l'attività economica, e non per fare
dell'assistenzialismo, che viene ritenuto negativo, specie dove
vige la libera concorrenza. Se adesso si vuole rovesciare il
discorso, lo si può anche fare...
(...Interruzione del Presidente Rollandin...)
... Questo intervento è straordinario? Allora la Giunta è pronta
a giurare ed a giocarsi qualcosa sul fatto che l'hanno
prossimo...
ROLLANDIN (fuori microfono):
L'anno prossimo
nevicherà!
MAFRICA (PCI):
...avremo la neve.
(...Interruzione del Presidente Rollandin e ilarità
dell'assemblea)
... Siccome, oltre alle ragioni di carattere politico che ho
espresso prima, a mio giudizio esistono anche delle ragioni
tecnico-giuridiche, io propongo che gli articoli che non
individuano in modo corretto i beneficiari, gli articoli che
prevedono un intervento per incassi e ricavi, cioè per spese di
gestione, siano soppressi.
Sono d'accordo che la legge intervenga nei confronti di
beneficiari certi e di situazioni definite, come quelle degli
impianti a fune, e per problemi chiari, come gli investimenti negli
alberghi, ma non sono d'accordo che intervenga in questioni che
riguardano la gestione o il rischio d'impresa, quali i ricavi degli
alberghi o il commercio, in cui gli investimenti sono sempre
relativi.
Propongo quindi una serie di emendamenti soppressivi delle parti
che si riferiscono a questi tipi di intervento.
PRESIDENTE:
Ha chiesto la parola il Consigliere Rusci; ne
ha facoltà.
RUSCI (PRI):
Con questo provvedimento si interviene
opportunamente a sostegno di situazioni di impresa che, per le
cattive condizioni della passata stagione, rischiavano di porre in
posizione di stallo alcune imprese del settore commerciale, del
settore degli impianti di risalita e di alcune strutture
alberghiere.
Da un esame del progetto di legge che ci era stato distribuito
avevamo evidenziato che rischiavano di rimanere fuori dal sostegno
finanziario proposto dall'Amministrazione regionale alcune imprese
ed attività per le quali sarebbe mancata la valutazione del
raffronto con periodi operativi precedenti. Per questo abbiamo
presentato alcuni emendamenti, segnatamente agli articoli 3, 4, 9 e
10, come vedremo nella successiva discussione, che sono proprio
relativi agli investimenti che hanno iniziato la loro attività
verso la fine del 1987 e nel 1988, e poi anche a tutte quelle
imprese che nell'ultimo triennio (1986/1988) hanno effettuato una
serie di investimenti per il miglioramento, l'ammodernamento e
l'ampliamento dell'esercizio, in misura pari o superiore al 50% del
valore complessivo dell'esercizio stesso.
L'intervento, che è di finanziamento in conto interessi, va
quindi nella direzione di aiutare quelle imprese che rischiavano
più di altre di trovarsi in posizione di avvitamento e quindi senza
possibilità di recupero, perché pressate dalle immediate scadenze
di pagamento.
Gli emendamenti sono stati discussi in sede di Commissione ed
hanno ricevuto l'approvazione dei rappresentanti della Giunta.
PRESIDENTE:
Ha chiesto la parola
l’Assessore al Turismo, Urbanistica e Beni
Culturali, Faval: ne ha facoltà.
FAVAL (UV):
C'est avec plaisir que je prends acte de la
disponibilité de tout le Conseil à voter du moins la partie
concernant les remontées mécaniques. Je dis cela tout en rappelant
que les sociétés de remontées mécaniques ont pu faire face à cette
situation difficile de l'hiver parce que dernièrement le Conseil
régional est intervenu massivement pour permettre aux différentes
localités de se doter des instruments pour l'enneigement
artificiel. Il ne faut pas oublier cela et je le dis aussi en
réponse à une série de remarques faites hier, quand nous avons
discuté la loi sur les financements pour les remontées
mécaniques.
Je me permets quand même d’insister sur la
nécessité de voter et de prendre en considération aussi la partie
de l'hôtellerie parce que ce secteur est le plus faible en Vallée
d'Aoste, soit pour ce qui concerne la quantité (nous avons un
rapport entre les lits disponibles dans les hôtels et ceux
disponibles dans d'autres structures absolument négatif et vous
savez que nous pouvons compter sur 25.000 lits dans toute la
Région), soit pour ce qui concerne la qualité. Donc je considère
l'aide et le soutien au secteur de l'hôtellerie comme un choix
stratégique pour le futur du tourisme en Vallée d'Aoste et je crois
que sur ce point il n'y a pas de doute. Il s'agit, évidemment,
d'établir la façon de laquelle intervenir, la méthode à utiliser
pour soutenir ce secteur.
Nous avons accepté, dans la discussion, que l'on
n’élimine pas l'intervention de la contribution. Je
pense que celui-ci est un choix correct, qui va dans la direction
de rendre plus responsable le secteur qui ne doit pas être puni,
surtout si l’on pense qu'il est en train de faire,
dans cette période, des efforts remarquables pour améliorer ses
structures. Donc, j'insiste sur cela et je demande que l'on veuille
accepter cette proposition et la voir positivement.
Comme je disais tout à l'heure, je vais vous lire les
amendements que nous avons concordes lors de la discussion avec les
Commissions:
"ARTICOLO 2
Il punto b) del secondo comma dell'art. 2 è così modificato:
le parole "una diminuzione compresa tra il 10%" sono sostituite
dalle parole "una diminuzione compresa tra il 15%".
Il punto c) del secondo comma dell'art. 2 è soppresso.
Il terzo comma dell'art. 2 è sostituito dal seguente:
3. Le società che comunque hanno registrato un minore incasso
nei periodi presi in considerazione possono beneficiare di
finanziamenti di durata quinquennale a tasso agevolato a totale
copertura degli oneri da sostenersi negli anni 1989 e 1990 per il
pagamento delle rate relative a prestiti ottenuti ai sensi di leggi
regionali o statali per la realizzazione di investimenti.
ARTICOLO 3
Il terzo comma dell'art. 3 è così modificato:
le parole "al presente articolo" sono sostituite dalle parole
"al secondo comma".
ARTICOLO 7
Il primo comma dell'art. 7 è così modificato:
le parole "ai precedenti articoli 3 e 4," sono sostituite dalle
parole "al precedente articolo 4,"".
Merci.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (UV):
Je demanderais, avant d'avoir le rapport
de l'Assesseur Lanivi, cinq minutes de suspension pour avoir la
possibilité d'examiner ensemble les différentes propositions qui
ont été présentées, autrement on risquerait d'avoir une discussion
assez difficile.
PRESIDENTE:
Se il Consiglio è d'accordo sulla richiesta
del Presidente della Giunta e non vi sono obiezioni, sospendiamo
per pochi minuti i lavori del Consiglio. Nel frattempo i Capigruppo
ed i membri della Giunta sono invitati a riunirsi nella sala
preconsiliare.
Si dà atto che i lavori del Consiglio sono stati sospesi
dalle ore 20,03 alle ore 20,32.
PRESIDENTE:
Riprendiamo i lavori del Consiglio con l'esame
dell'articolato del disegno di legge in oggetto.
Do lettura dell'articolo 1.
Articolo 1
(Generalità)
1. Nell'intento di attenuare gli effetti economici negativi
della grave carenza di innevamento verificatasi nel corso della
stagione invernale 1988/1989, la Regione Valle d'Aosta è
autorizzata a erogare contributi a carattere straordinario e
finanziamenti a tasso agevolato in favore delle imprese
alberghiere, delle imprese commerciali e dei servizi connessi al
turismo invernale, nonché delle società che eserciscono impianti di
risalita nella Regione.
PRESIDENTE:
Se nessuno chiede la parola, pongo in
votazione l'articolo 1 testé letto.
ESITO DELLA VOTAZIONE
Presenti: 22
Votanti: 22
Favorevoli: 21
Contrari: 1
Il Consiglio approva
PRESIDENTE:
Do lettura dell'articolo 2.
Articolo 2
(Interventi a favore delle società funiviarie)
1. Alle società che eserciscono impianti a fune nella Regione
sono concessi contributi straordinari sulla base dei seguenti
parametri:
a) minori incassi realizzati durante il periodo dal 1° dicembre
1988 al 30 aprile 1989 in rapporto al periodo dal 1° dicembre 1987
al 30 aprile 1988;
b) minori o maggiori spese di personale, energia elettrica e
carburante sostenute con riferimento ai medesimi periodi
specificati al punto a).
2. Per la determinazione dei contributi si procede secondo le
seguenti modalità:
a) per le società i cui incassi hanno fatto registrare una
diminuzione pari o superiore al 40% rispetto a quelli realizzati
durante la stagione invernale 1987/1988: concessione di un
contributo pari al 60% della somma corrispondente all'entità dei
minori incassi, diminuita o aumentata rispettivamente delle minori
o maggiori spese di cui al primo comma, punto b);
b) per le società i cui incassi hanno fatto registrare una
diminuzione compresa tra il 10% e il 40% rispetto a quelli
realizzati durante la stagione invernale 1987/1988: concessione di
un contributo pari al 30% della somma calcolata come al precedente
punto a);
c) per le società i cui incassi hanno fatto registrare una
diminuzione del 10%, o inferiore, non si dà luogo alla erogazione
di alcun contributo.
3. Le società che ricadono nelle situazioni previste ai
precedenti paragrafi a) e b) possono beneficiare di finanziamenti
di durata quinquennale a tasso agevolato a totale copertura degli
oneri da sostenersi negli anni 1989 e 1990 per il pagamento delle
rate relative a prestiti ottenuti ai sensi di leggi regionali o
statali per la realizzazione di investimenti.
PRESIDENTE:
Do lettura di 3 emendamenti all'articolo 2,
presentati dall'Assessore al Turismo, Urbanistica e Beni Culturali,
Faval.
EMENDAMENTI
ARTICOLO 2
Il punto b) del secondo comma dell'art. 2 è così modificato:
le parole "una diminuzione compresa tra il 10%" sono sostituite
dalle parole "una diminuzione compresa tra il 15%".
Il punto c) del secondo comma dell'art. 2 è soppresso.
Il terzo comma dell'art. 2 è sostituito dal seguente:
3. Le società che comunque hanno registrato un minore incasso
nei periodi presi in considerazione possono beneficiare di
finanziamenti di durata quinquennale a tasso agevolato a totale
copertura degli oneri da sostenersi negli anni 1989 e 1990 per il
pagamento delle rate relative a prestiti ottenuti ai sensi di leggi
regionali o statali per la realizzazione di investimenti.
PRESIDENTE:
Se nessuno chiede la parola e se il Consiglio
è d'accordo, pongo in votazione congiunta tutti e tre gli
emendamenti testé letti.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
PRESIDENTE:
Do lettura dell'articolo 2 emendato.
Articolo 2
(Interventi a favore delle società funiviarie)
1. Alle società che eserciscono impianti a fune nella Regione
sono concessi contributi straordinari sulla base dei seguenti
parametri:
a) minori incassi realizzati durante il periodo dal 1° dicembre
1988 al 30 aprile 1989 in rapporto al periodo dal 1° dicembre 1987
al 30 aprile 1988;
b) minori o maggiori spese di personale, energia elettrica e
carburante sostenute con riferimento ai medesimi periodi
specificati al punto a).
2. Per la determinazione dei contributi si procede secondo le
seguenti modalità:
a) per le società i cui incassi hanno fatto registrare una
diminuzione pari o superiore al 40% rispetto a quelli realizzati
durante la stagione invernale 1987/1988: concessione di un
contributo pari al 60% della somma corrispondente
all’entità dei minori incassi, diminuita o aumentata
rispettivamente delle minori o maggiori spese di cui al primo
comma, punto b);
b) per le società i cui incassi hanno fatto registrare una
diminuzione compresa tra il 15% e il 40% rispetto a quelli
realizzati durante la stagione invernale 1987/1988: concessione di
un contributo pari al 30% della somma calcolata come al precedente
punto a).
3. Le società che comunque hanno registrato un minore incasso
nei periodi presi in considerazione possono beneficiare di
finanziamenti di durata quinquennale a tasso agevolato a totale
copertura degli oneri da sostenersi negli anni 1989 e 1990 per il
pagamento delle rate relative a prestiti ottenuti ai sensi di leggi
regionali o statali per la realizzazione di investimenti.
PRESIDENTE:
Se nessuno chiede la parola, pongo in
votazione l'articolo 2 emendato, testé letto.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
PRESIDENTE:
Do lettura dell'articolo 3.
Articolo 3
(Interventi a favore delle imprese alberghiere)
1. Le imprese alberghiere aventi sede in Valle d'Aosta che
abbiano subito, con riferimento al periodo dal 1° dicembre 1988 al
30 aprile 1989, una diminuzione di presenze superiore al 25%
rispetto all'analogo periodo della stagione invernale 1987/1988,
possono beneficiare di finanziamenti di durata quinquennale a tasso
agevolato a copertura degli oneri da sostenersi negli anni 1989 e
1990 per il pagamento delle rate relative a prestiti ottenuti ai
sensi di leggi regionali o statali per la realizzazione di
investimenti.
2. Le imprese di cui al primo comma possono altresì beneficiare
di finanziamenti a tasso agevolato di durata quinquennale,
comprensiva di due anni di preammortamento, a fronte dei minori
ricavi realizzati nel periodo sopra indicato.
3. I finanziamenti di cui al presente articolo sono concessi in
misura proporzionale ai minori ricavi, secondo i seguenti
parametri:
- minori ricavi oltre il 20% fino al 50%: finanziamento del
30%;
- minori ricavi oltre il 50% fino al 70%: finanziamento del
60%;
- minori ricavi oltre il 70%: finanziamento del 90%.
PRESIDENTE:
Do lettura di un emendamento all'articolo 3,
presentato dall'Assessore al Turismo, Urbanistica e Beni Culturali,
Faval.
EMENDAMENTO
Il terzo comma dell'art. 3 è così modificato:
le parole "al presente articolo" sono sostituite dalle parole
"al secondo comma".
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti: 24
Votanti: 23
Favorevoli: 23
Astenuti: 1 (Riccarand)
Il Consiglio approva
PRESIDENTE:
Do lettura dell'emendamento all'articolo 3,
presentato dal Consigliere Rusci.
EMENDAMENTO
Il comma 1° è modificato come segue:
1. Le imprese alberghiere operanti in Valle d'Aosta che:
a) abbiano subito, con riferimento al periodo dal 1° dicembre
1988 al 30 aprile 1989, una diminuzione di presenze superiore al
25% rispetto all'analogo periodo della stagione invernale
1987/1988;
b) abbiano iniziato l'attività di esercizio nel corso del 1987 e
1988;
c) abbiano effettuato nell'ultimo triennio (1986-1987-1988)
investimenti per il miglioramento o l'ammodernamento o
l'ampliamento dell’esercizio in misura pari o
superiore al 50% del valore complessivo dell'esercizio stesso;
possono beneficiare di finanziamenti di durata quinquennale a
tasso agevolato a copertura degli oneri da sostenersi negli anni
1989 e 1990 per il pagamento delle rate relative a prestiti
ottenuti ai sensi di leggi regionali o statali per la realizzazione
di investimenti.
Al comma 2° aggiungere dopo le parole "di cui al" le parole
"punto a) del..."."
PRESIDENTE:
Se nessuno chiede la parola, pongo in
votazione l’emendamento all'articolo 3, testé
letto.
ESITO DELLA VOTAZIONE
Presenti: 24
Votanti: 24
Favorevoli: 23
Contrari: 1
Il Consiglio approva
PRESIDENTE:
Do lettura di un emendamento soppressivo del
2° comma dell'articolo 3, presentato dal Consigliere Mafrica.
EMENDAMENTO
Art. 3 - 2° comma
Sopprimere.
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti: 24
Votanti: 24
Favorevoli: 3
Contrari: 21
Il Consiglio non approva
PRESIDENTE:
Do lettura dell'articolo 3 emendato.
Articolo 3
(Interventi a favore delle imprese alberghiere)
1. Le imprese alberghiere operanti in Valle d'Aosta che:
a) abbiano subito, con riferimento al periodo dal 1° dicembre
1988 al 30 aprile 1989, una diminuzione di presenze superiore al
25% rispetto all'analogo periodo della stagione invernale
1987/1988;
b) abbiano iniziato l'attività di esercizio nel corso del 1987 e
1988;
c) abbiano effettuato nell'ultimo triennio (1986- 1987- 1988)
investimenti per il miglioramento o l'ammodernamento o
l’ampliamento dell’esercizio in
misura pari o superiore al 50% del valore complessivo
dell’esercizio stesso;
possono beneficiare di finanziamenti di durata quinquennale a
tasso agevolato a copertura degli oneri da sostenersi negli anni
1989 e 1990 per il pagamento delle rate relative a prestiti
ottenuti ai sensi di leggi regionali o statali per la realizzazione
di investimenti.
2. Le imprese di cui al punto a) del primo comma possono altresì
beneficiare di finanziamenti a tasso agevolato di durata
quinquennale, comprensiva di due anni di preammortamento, a fronte
dei minori ricavi realizzati nel periodo sopra indicato.
3. I finanziamenti di cui al secondo comma sono concessi in
misura proporzionale ai minori ricavi, secondo i seguenti
parametri:
- minori ricavi oltre il 20% fino al 50%: finanziamento del
30%;
- minori ricavi oltre il 50% fino al 70%: finanziamento del
60%;
- minori ricavi oltre il 70%: finanziamento del 90%.
PRESIDENTE:
Se nessuno chiede la parola, pongo in
votazione l'articolo 3 emendato, testé letto.
ESITO DELLA VOTAZIONE
Presenti: 24
Votanti: 22
Favorevoli: 21
Contrari: 1
Astenuti: 2 (Chenuil e Mafrica)
Il Consiglio approva
PRESIDENTE:
Do lettura dell'articolo 4.
Articolo 4
(Interventi a favore delle imprese commerciali e dei
servizi)
1. Alle imprese commerciali e a quelle esercenti servizi
collegati al turismo invernale, aventi sede nella Regione Valle
d'Aosta, che, nel periodo dal 1° ottobre 1988 al 30 aprile 1989,
abbiano conseguito minori ricavi in misura superiore al 20%
rispetto allo stesso periodo dell'anno precedente, possono essere
concessi finanziamenti a tasso agevolato a copertura degli oneri da
sostenersi negli anni 1989 e 1990 per il pagamento delle rate
relative a prestiti ottenuti ai sensi di leggi regionali o statali
per la realizzazione di investimenti.
2. Le stesse imprese possono altresì beneficiare di
finanziamenti a tasso agevolato di durata quinquennale, comprensiva
di due anni di preammortamento, a fronte dei minori ricavi
realizzati nel periodo di cui al primo comma.
3. Ai finanziamenti di cui al presente articolo si applica il
terzo comma del precedente articolo 3.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Poiché tutti gli altri emendamenti si
riferiscono al principio soppressivo al quale ho fatto cenno nella
precedente votazione, li ritiro, perché ormai è già manifesta la
volontà del Consiglio. Del resto, nella riunione dei Capigruppo è
stata raggiunta una formulazione dell'articolo 4 che, a mio
giudizio, elimina perlomeno l'ambiguità relativa alle imprese
commerciali e definisce meglio ed in modo abbastanza preciso i
beneficiari dei finanziamenti.
PRESIDENTE:
Nel prendere atto del ritiro di tutti gli
emendamenti presentati dal Consigliere Mafrica all'articolo 4 e
seguenti del disegno di legge in oggetto, do comunque lettura di
quello soppressivo dell'articolo 4.
EMENDAMENTO
Articolo 4
Sopprimere.
Articolo 4 (in subordine)
Sopprimere il 2° comma.
PRESIDENTE:
Do lettura del nuovo testo concordato del
primo comma dell'articolo 4, comprensivo degli emendamenti proposti
dal Consigliere Rusci e dall'Assessore Lanivi.
Articolo 4
(Interventi a favore delle imprese commerciali e dei
servizi)
1. Alle imprese esercenti attività commerciali e servizi
collegati al turismo invernale (commercio al dettaglio di
abbigliamento e articoli sportivi, noleggio attrezzature per gli
sports invernali, bar e ristoranti funzionalmente connessi
all'esercizio degli sports invernali), operanti nella Regione Valle
d'Aosta che:
a) nel periodo dal 1° ottobre 1988 al 30 aprile 1989, abbiano
conseguito minori ricavi in misura superiore al 20% rispetto allo
stesso periodo dell'anno precedente;
b) abbiano iniziato l'attività di esercizio nel corso del 1987 e
1988;
c) abbiano effettuato nell'ultimo triennio (1986-1987-1988)
investimenti per il miglioramento o l'ammodernamento o
l'ampliamento dell'esercizio in misura pari o superiore al 50% del
valore complessivo dell’esercizio stesso;
possono essere concessi finanziamenti a tasso agevolato a
copertura degli oneri da sostenersi negli anni 1989 e 1990 per il
pagamento delle rate relative a prestiti ottenuti ai sensi di leggi
regionali o statali per la realizzazione di investimenti
PRESIDENTE:
Do ora lettura dell'emendamento al primo comma
dell'articolo 4, presentato dal Consigliere Rusci.
EMENDAMENTO
Articolo 4
(Interventi a favore delle imprese commerciali e dei
servizi)
1. Alle imprese esercenti attività commerciali e servizi
collegati al turismo invernale, operanti nella Regione Valle
d'Aosta che:
a) nel periodo dal 1° ottobre 1988 al 30 aprile 1989, abbiano
conseguito minori ricavi in misura superiore al 20% rispetto allo
stesso periodo dell'anno precedente;
b) abbiano iniziato l'attività di esercizio nel corso del 1987 e
1988;
c) abbiano effettuato nell'ultimo triennio (1986-1987-1988)
investimenti per il miglioramento o l'ammodernamento o
l'ampliamento dell’esercizio in misura pari o
superiore al 50% del valore complessivo dell'esercizio stesso;
possono essere concessi finanziamenti a tasso agevolato a
copertura degli oneri da sostenersi negli anni 1989 e 1990 per il
pagamento delle rate relative a prestiti ottenuti ai sensi di leggi
regionali o statali per la realizzazione di investimenti.
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti: 24
Votanti: 21
Favorevoli: 21
Astenuti: 3 (Chenuil, Mafrica e Riccarand)
Il Consiglio approva
PRESIDENTE:
Do lettura di un emendamento aggiuntivo al
secondo comma dell'articolo 4, presentato dal Consigliere
Rusci.
EMENDAMENTO
Articolo 4
Al comma 2° aggiungere dopo le parole "di cui al" le parole
"punto a) del...".
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti: 23
Votanti: 20
Favorevoli: 20
Astenuti: 3 (Chenuil, Mafrica e Riccarand)
Il Consiglio approva
PRESIDENTE:
Do lettura dell'emendamento aggiuntivo al
primo comma dell'articolo 4, presentato dall'Assessore
all'Industria, Commercio, Artigianato e Trasporti, Lanivi.
EMENDAMENTO
- All'art. 4, comma 1°, dopo le parole al turismo invernale,
eliminare la virgola e inserire:
(commercio al dettaglio di abbigliamento e articoli sportivi,
noleggio attrezzature per gli sports invernali, bar e ristoranti
funzionalmente connessi all'esercizio degli sports invernali),
PRESIDENTE:
Se nessuno chiede la parola, pongo in
votazione l'emendamento aggiuntivo testé letto.
ESITO DELLA VOTAZIONE
Presenti: 23
Votanti: 20
Favorevoli: 20
Astenuti: 3 (Chenuil, Mafrica e Riccarand)
Il Consiglio approva
PRESIDENTE:
Do lettura dell'articolo 4 emendato.
Articolo 4
(Interventi a favore delle imprese commerciali e dei
servizi)
1. Alle imprese esercenti attività commerciali e servizi
collegati al turismo invernale (commercio al dettaglio di
abbigliamento e articoli sportivi, noleggio attrezzature per gli
sports invernali, bar e ristoranti funzionalmente connessi
all'esercizio degli sports invernali), operanti nella Regione Valle
d'Aosta che:
a) nel periodo dal 1° ottobre 1988 al 30 aprile 1989, abbiano
conseguito minori ricavi in misura superiore al 20% rispetto allo
stesso periodo dell'anno precedente;
b) abbiano iniziato l'attività di esercizio nel corso del 1987 e
1988;
c) abbiano effettuato nell'ultimo triennio (1986-1987-1988)
investimenti per il miglioramento o l'ammodernamento o
l'ampliamento dell’esercizio in misura pari o
superiore al 50% del valore complessivo dell'esercizio stesso;
possono essere concessi finanziamenti a tasso agevolato a
copertura degli oneri da sostenersi negli anni 1989 e 1990 per il
pagamento delle rate relative a prestiti ottenuti ai sensi di leggi
regionali o statali per la realizzazione di investimenti.
2. Le stesse imprese possono altresì beneficiare di
finanziamenti a tasso agevolato di durata quinquennale, comprensiva
di due anni di preammortamento, a fronte dei minori ricavi
realizzati nel periodo di cui al punto a) del primo comma.
3. Ai finanziamenti di cui al presente articolo si applica il
terzo comma del precedente articolo 3.
PRESIDENTE:
Se nessuno chiede la parola, pongo in
votazione l'articolo 4 emendato, testé letto.
ESITO DELLA VOTAZIONE
Presenti: 23
Votanti: 21
Favorevoli: 20
Contrari: 1
Astenuti: 2 (Chenuil e Mafrica)
Il Consiglio approva
PRESIDENTE:
Do lettura dell'articolo 5.
Articolo 5
(Tassi di interesse)
1. Ai finanziamenti per il pagamento delle rate di ammortamento
dei prestiti, di cui al terzo comma dell'articolo 2, al primo comma
dell'articolo 3 ed al primo comma dell'articolo 4 è applicato il
tasso di interesse dell'1% con inizio dell'ammortamento dal 1°
gennaio 1991.
2. Per i finanziamenti a fronte dei minori ricavi, di cui al
secondo comma dell'articolo 4, i tassi di interesse sono fissati
nelle misure dell'1% per il periodo di preammortamento e del 60%
del tasso di riferimento stabilito dal Ministro del tesoro per il
periodo successivo.
PRESIDENTE:
Se nessuno chiede la parola, pongo in
votazione l'articolo 5 testé letto.
ESITO DELLA VOTAZIONE
Presenti: 23
Votanti: 23
Favorevoli: 22
Contrari: 1
Il Consiglio approva
PRESIDENTE:
Do lettura dell'articolo 6.
Articolo 6
(Incarico alla Società finanziaria regionale)
1. La Società finanziaria regionale, FINAOSTA S.p.A., è
incaricata, ai sensi dell'articolo 5 della legge regionale
28.ó.1982, n. 16, dell'esecuzione degli interventi deliberati dalla
Giunta regionale di cui ai precedenti articoli 2, terzo comma, 3 e
4.
PRESIDENTE:
Se nessuno chiede la parola, pongo in
votazione l'articolo 6 testé letto.
ESITO DELLA VOTAZIONE
Presenti: 23
Votanti: 23
Favorevoli: 22
Contrari: 1
Il Consiglio approva
PRESIDENTE:
Do lettura dell'articolo 7.
Articolo 7
(Contributi in conto capitale)
1. In alternativa ai finanziamenti previsti ai precedenti
articoli 3 e 4, di importo inferiore a 50 milioni, possono essere
concessi contributi in conto capitale in misura pari alla
differenza tra l'importo degli interessi calcolato sulla base del
tasso di riferimento stabilito dal Ministro del tesoro e l'importo
degli interessi determinati applicando i tassi agevolati previsti
dalla presente legge.
PRESIDENTE:
Do lettura dell’emendamento
soppressivo dell'articolo 7, che era stato presentato dal
Consigliere Mafrica, ma che poi è stato ritirato.
EMENDAMENTO
Articolo 7
Sopprimere.
PRESIDENTE:
Do lettura di un emendamento sostitutivo
all'articolo 7, presentato dall'Assessore all'Industria, Commercio,
Artigianato e Trasporti, Lanivi.
EMENDAMENTO
All'articolo 7:
sostituire 50 milioni con 30 milioni.
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti: 23
Votanti: 20
Favorevoli: 20
Astenuti: 3 (Chenuil, Mafrica e Riccarand)
Il Consiglio approva
PRESIDENTE:
Do lettura di un emendamento sostitutivo al
primo comma dell'articolo 7, presentato dall'Assessore al Turismo,
Urbanistica e Beni Culturali, Faval.
EMENDAMENTO
ARTICOLO 7
Il primo comma dell'art. 7 è così modificato:
le parole "ai precedenti articoli 3 e 4," sono sostituite dalle
parole "al precedente articolo 4,".
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti, votanti e favorevoli 23
Il Consiglio approva all'unanimità
PRESIDENTE:
Do lettura dell'articolo 7 emendato.
Articolo 7
(Contributi in conto capitale)
1. In alternativa ai finanziamenti previsti al precedente
articolo 4, d'importo inferiore a 30 milioni, possono essere
concessi contributi in conto capitale in misura pari alla
differenza tra l'importo degli interessi calcolato sulla base del
tasso di riferimento stabilito dal Ministro del tesoro e l'importo
degli interessi determinati applicando i tassi agevolati previsti
dalla presente legge.
PRESIDENTE:
Se nessuno chiede la parola, pongo in
votazione l'articolo 7 emendato, testé letto.
ESITO DELLA VOTAZIONE
Presenti: 23
Votanti: 21
Favorevoli: 20
Contrari: 1
Astenuti: 2 (Chenuil e Mafrica)
Il Consiglio approva
PRESIDENTE:
Do lettura dell'articolo 8
Articolo 8
(Modalità di intervento a favore delle società funiviarie)
1. Per ottenere i benefici previsti all'articolo 2, le società
funiviarie interessate devono presentare istanza all'Assessorato
regionale competente in materia di turismo fornendo contestualmente
i seguenti dati:
a) ammontare degli incassi, al netto dell'I.V.A., realizzati
rispettivamente nei periodi dal 1° dicembre 1987 al 30 aprile 1988
e dal 1° dicembre 1988 al 30 aprile 1989;
b) ammontare delle spese di esercizio, al netto dell'I.V.A., per
carburanti, energia elettrica e personale dipendente sostenute con
riferimento ai medesimi periodi di cui al punto a);
c) elenco dei prestiti per i quali viene richiesto il
finanziamento a copertura delle rate in scadenza negli anni 1989 e
1990 precisando, per ciascun prestito, oltre all'ammontare delle
anzidette rate, l'ammontare complessivo del prestito stesso, la
data di concessione, la durata, le leggi in forza delle quali è
stato concesso e gli interventi con esso realizzati.
2. L'esattezza dei dati forniti deve essere attestata da
specifica dichiarazione del Presidente del Collegio sindacale,
quando tale organo sia previsto dallo Statuto della società.
PRESIDENTE:
Se nessuno chiede la parola, pongo in
votazione l'articolo 8 testé letto.
ESITO DELLA VOTAZIONE
Presenti: 23
Votanti: 23
Favorevoli: 22
Contrari: 1
Il Consiglio approva
PRESIDENTE:
Do lettura dell'articolo 9.
Articolo 9
1. Per ottenere i benefici previsti all'articolo 3, le imprese
alberghiere interessate devono presentare istanza all'Assessorato
regionale competente in materia di turismo, fornendo
contestualmente i seguenti dati e documenti:
a) numero complessivo delle presenze rilevate in ciascuno dei
periodi di cui al primo comma, lettera a), quali risultano dalle
schede compilate ai sensi della normative in vigore in materia di
registrazione delle persone alloggiate;
b) copia autentica del registro delle fatture e/o del registro
dei corrispettivi compilati ai fini I.V.A. relativi ai periodi dal
1° ottobre 1987 al 30 aprile 1988 e dal 1° ottobre 1988 al 30
aprile 1989;
c) elenco di cui al primo comma, lettera c) del precedente
articolo
8.
PRESIDENTE:
Do lettura di due emendamenti aggiuntivi alle
lettere a) e c) del 1° comma dell'articolo 9, presentati dal
Consigliere Rusci.
EMENDAMENTI
- Al 1° comma dopo la parola "previsti" aggiungere le parole "al
1° comma, lettera a) dell'art. 3,...".
- Successivamente alla lettera c) aggiungere:
"d) per ottenere i benefici previsti ai punti b) e c) del comma
1° dell'articolo 3 le imprese alberghiere interessate devono
presentare istanza all'Assessorato regionale competente in materia
di turismo, fornendo contestualmente la documentazione comprovante
l'esistenza dei requisiti richiesti e come risultanti dai libri
societari e contabili regolarmente vidimati".
PRESIDENTE:
Se nessuno chiede la parola, pongo in
votazione congiuntamente i due emendamenti aggiuntivi testé
letti.
ESITO DELLA VOTAZIONE
Presenti: 23
Votanti: 22
Favorevoli: 22
Astenuti: 1 (Riccarand)
Il Consiglio approva
PRESIDENTE:
Do lettura dell'articolo 9 emendato,
Articolo 9
1. Per ottenere i benefici previsti al 1° comma, lettera a)
dell'articolo 3, le imprese alberghiere interessate devono
presentare istanza all'Assessorato regionale competente in materia
di turismo, fornendo contestualmente i seguenti dati e
documenti
a) numero complessivo delle presenze rilevate in ciascuno dei
periodi di cui al primo comma, lettera a) dell'art. 2, quali
risultano dalle schede compilate ai sensi della normative in vigore
in materia di registrazione delle persone alloggiate;
b) copia autentica del registro delle fatture e/o del registro
dei corrispettivi compilati ai fini I.V.A. relativi ai periodi dal
1° ottobre 1987 al 30 aprile 1988 e dal 1° ottobre 1988 al 30
aprile 1989;
c) elenco di cui al primo comma, lettera c) del precedente
articolo 8.
d) per ottenere i benefici previsti ai punti b) e c) del comma
1° dell'articolo 3 le imprese alberghiere interessate devono
presentare istanza all'Assessorato regionale competente in materia
di turismo, fornendo contestualmente la documentazione comprovante
l'esistenza dei requisiti richiesti e come risultanti dai libri
societari e contabili regolarmente vidimati.
PRESIDENTE: Se nessuno chiede la parola pongo in votazione
l'articolo 9 emendato, testé letto.
ESITO DELLA VOTAZIONE
Presenti: 23
Votanti: 23
Favorevoli: 22
Contrari: 1
Il Consiglio approva
PRESIDENTE:
Do lettura dell'articolo 10.
Articolo 10
(Modalità di intervento a favore delle imprese commerciali)
1. Per ottenere i benefici previsti all'articolo 4, le imprese
interessate devono presentare istanza all'Assessorato competente in
materia di commercio esibendo contestualmente i documenti indicati
al primo comma, lettera c), dell'articolo 8, nonché alla lettera b)
dell'articolo 9 della presente legge.
PRESIDENTE:
Do lettura dell'emendamento soppressivo
dell'articolo 10, che era stato presentato dal Consigliere Mafrica,
ma che poi è stato ritirato.
EMENDAMENTO
Art. 10 (collegato art. 4)
Sopprimere.
PRESIDENTE:
Do lettura di due emendamenti aggiuntivi
all'articolo 10, proposti dal Consigliere Rusci.
EMENDAMENTI
Articolo 10
- Al 1° comma dopo le parole "articolo 4" aggiungere le parole
"di cui al punto a)...".
- Aggiungere il seguente comma:
"2. Per ottenere i benefici previsti all'articolo 4, lettere b)
e c), le imprese interessate devono presentare istanza
all'Assessorato competente in materia di commercio esibendo
contestualmente la documentazione comprovante
l’esistenza dei requisiti richiesti e come
risultanti dai libri societari e contabili regolarmente
vidimati".
PRESIDENTE:
Se nessuno chiede la parola, pongo in
votazione congiuntamente i due emendamenti aggiuntivi testé
letti.
ESITO DELLA VOTAZIONE
Presenti: 23
Votanti: 22
Favorevoli: 22
Astenuti: 1 (Riccarand)
Il Consiglio approva
PRESIDENTE:
Do lettura dell'articolo 10 emendato.
Articolo 10
(Modalità di intervento a favore delle imprese commerciali)
1. Per ottenere i benefici previsti all'articolo 4, di cui al
punto a), le imprese interessate devono presentare istanza
all'Assessorato competente in materia di commercio esibendo
contestualmente i documenti indicati al primo comma, lettera c),
dell'articolo 8, nonché alla lettera b) dell'articolo 9 della
presente legge.
2. Per ottenere i benefici previsti all'articolo 4, lettere b) e
c), le imprese interessate devono presentare istanza
all'Assessorato competente in materia di commercio esibendo
contestualmente la documentazione comprovante l'esistenza dei
requisiti richiesti e come risultanti dai libri societari e
contabili regolarmente vidimati.
PRESIDENTE:
Se nessuno chiede la parola, pongo in
votazione l'articolo 10 emendato, testé letto.
ESITO DELLA VOTAZIONE
Presenti: 23
Votanti: 22
Favorevoli: 22
Contrari: 1
Il Consiglio approva
PRESIDENTE:
Do lettura dell'articolo 11.
Articolo 11
(Istruttoria delle domande)
Le domande vengono esaminate e istruite dagli uffici
dell'Assessorato competente, sulla base delle risultanze
dell'istruttoria e degli altri eventuali accertamenti, l'Assessore
regionale formula proposte alla Giunta regionale, che delibera in
via definitiva le istanze di finanziamenti a tasso agevolato
accolte dalla Giunta regionale vengono trasmesse, a cura degli
uffici dell'Assessorato alla FINAOSTA S.p.A. per la concessione dei
finanziamenti stessi .
PRESIDENTE:
Se nessuno chiede la parola, pongo in
votazione l'articolo 11 testé letto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Do lettura dell'articolo 12.
Articolo 12
(Finanziamento)
1. Per gli interventi previsti dalla presente legge è
autorizzata, limitatamente all'esercizio 1989, la spesa di £. 4.000
milioni per gli interventi di cui all'articolo 2, primo comma) di
£. 1.000 milioni per gli interventi di cui all'articolo 2, secondo
comma; di £. 3.000 milioni per gli interventi di cui all'articolo
3; di £. 1.800 milioni per gli interventi di cui all'articolo 4 e
di £. 200 milioni per gli interventi di cui all'articolo 7 e,
limitatamente all’esercizio 1990, la spesa di £
1.000 milioni per gli interventi di cui all'articolo 2 secondo
comma, di £. 1.000 milioni per gli interventi di cui all'articolo 3
e di £. 330 milioni per gli interventi di cui all'articolo 4.
2. Gli oneri di cui al comma precedente graveranno sul capitolo
n. 36400 nonché sui capitoli di nuova istituzione n. 37525 e n.
37527, del bilancio preventivo della Regione per l'anno 1989 e sui
capitoli corrispondenti dei futuri bilanci.
3. Alla copertura degli oneri di cui al primo comma si
provvede:
a) per l'anno 1989
- mediante riduzione di £. 10.000 milioni dello stanziamento
iscritto al capitolo 50150 "Fondo globale per il finanziamento di
spese per ulteriori programmi di sviluppo" utilizzando i seguenti
accantonamenti previsti all'allegato n. 8 al bilancio per
l'esercizio in corso;
- rifinanziamento della L.R. 17.5.1985, n. 46, e successive
modificazioni, concernente fondi regionali di rotazione per
impianti di risalita per £. 5.000 milioni;
- aumento del Fondo di dotazione della FINAOSTA S.p.A. per gli
interventi della gestione speciale per £. 5.000 milioni; su detto
intervento risulta disponibile la minor somma di £. 15.000
milioni;
b) per l'anno 1990:
- mediante utilizzo per £. 2.330 milioni delle risorse
disponibili previste al programma 3.2. "Altri oneri non
ripartibili" del bilancio pluriennale 1989/1991.
PRESIDENTE:
Do lettura di un emendamento sostitutivo della
parte iniziale del primo comma dell'articolo 12, già presentato dal
Consigliere Mafrica e poi ritirato.
EMENDAMENTO
Art. 12
Sostituire la parte iniziale con:
"1. Per gli interventi previsti dalla presente legge è
autorizzata, limitatamente all'esercizio 1989, la spesa di lire
6.000 milioni per gli interventi di cui all'art. 2;...".
PRESIDENTE:
Se nessuno chiede la parola, pongo in
votazione il testo originale dell'articolo 12, del quale abbiamo
già dato lettura.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Do lettura dell'articolo 13.
Articolo 13
(Norma finanziaria)
1. Al bilancio di previsione della Regione per
l’esercizio finanziario 1989 sono apportate le
seguenti variazioni:
Parte Spesa
in diminuzione
Cap. 50150 "Fondo globale per il finanziamento di spese per
ulteriori programmi di sviluppo (Spese di investimento)"
£. 10.000.000.000
in aumento
Cap. 36400 "Spese per la costituzione del fondo di dotazione
della FINAOSTA S.p.A. per gli interventi della gestione
speciale
- L.r. 28.6.1982, n. 16 artt. 5 e 9
- L.r. 19.6.1984, n. 24
- L.r. n.
£. 4.800.000.000
Cap. 37525 (di nuova istituzione)
Programma regionale 2.2.2.
12. - Interventi promozionali per il turismo
Codificazione 2.1.2.4.3.6.10.24.09
"Contributi straordinari di sostegno alle società funiviarie
- L.r. n. art. 2 "
£. 5.000.000.000
Can. 37527 (di nuova istituzione)
Programma regionale 2.2.2.
12. - Interventi promozionali per il turismo
Codificazione 2.1.2.4.3.6.10.24.09
"Contributi straordinari di sostegno alle imprese alberghiere,
commerciali e dei servizi connesse al turismo invernale
- L.r. n. art. 7"
£. 200.000.000
TOTALE IN AUMENTO £. 10.000.000.000
=================
PRESIDENTE:
Se nessuno chiede la parola, pongo in
votazione l'articolo 13 testé letto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Se nessuno chiede la parola, do lettura del
nuovo articolo 14.
Articolo 14
(Dichiarazione d'urgenza)
1. La presente legge è dichiarata urgente ai sensi del terzo
comma dell'articolo 31 dello Statuto speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
PRESIDENTE: Se nessuno chiede la parola, pongo in votazione
l'articolo 14 testé letto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Ha chiesto la parola, per dichiarazioni di
voto, il Consigliere Mafrica; ne ha facoltà.
MAFRICA (PCI):
La discussione, anche se affrettata e
convulsa, è risultata utile.
Devo dare atto all'Assessore Faval di avere accolto,
praticamente in modo integrale, tutte le osservazioni del nostro
Gruppo.
L'Assessore Lanivi, pur non accogliendo fino in fondo il senso
delle nostre proposte, ha comunque ristretto e definito in modo
accettabile il campo dei beneficiari, per cui non siamo più in
presenza di un provvedimento che riguarda in modo indifferenziato
le imprese commerciali, perché in esso sono state precisate in modo
abbastanza netto le attività che potranno usufruire dei
finanziamenti ed inoltre è stato abbassato il tetto relativo al
contributo a fondo perduto.
A questo punto, ci pare di poter esprimere un parere favorevole
con il nostro voto positivo, sia pure accompagnato da tutte le
raccomandazioni relative all'applicazione della legge.
PRESIDENTE:
Ha chiesto la parola, per dichiarazioni di
voto, il Consigliere Riccarand; ne ha facoltà.
RICCARAND (NS):
Questo disegno di legge è stato
sicuramente modificato in punti sostanziali nel corso della
discussione in Commissione ed in aula, a nostro avviso, tuttavia,
non è stato modificato il suo segno negativo. Noi avevamo chiesto
che il provvedimento si limitasse ad un intervento straordinario
per gli impianti a fune, dai cui dati risulta chiaramente accertato
un grave danno determinato dalla carenza di neve dello scorso
inverno; mentre, dai dati sulle presenze turistiche e sulla
presenza alberghiera, non emerge una reale situazione di crisi e di
difficoltà, verificatasi nello scorso anno e tale comunque da
giustificare un intervento straordinario dell'Amministrazione
regionale nel settore alberghiero ed in quello commerciale.
Ora, siccome si sono voluti tenere uniti questi due aspetti, che
secondo noi dovevano avere un trattamento diversificato, esprimiamo
un giudizio complessivamente negativo sulla legge ed il nostro voto
sarà contrario.
PRESIDENTE:
Se nessuno chiede la parola, invito il
Consiglio a pronunciarsi sul complesso della legge.
ESITO DELLA VOTAZIONE
Presenti: 23
Votanti: 23
Favorevoli: 22
Contrari: 1
Il Consiglio approva
PRESIDENTE:
A questo punto, poiché è stato esaurito
l'ordine del giorno, dichiaro conclusi i lavori ed auguro a tutti
buone ferie.
La seduta è tolta
