Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 809 del 8 novembre 1989 - Resoconto
OGGETTO N. 809/IX - CONCESSIONE DI CONTRIBUTI ALLE COMUNITA'
MONTANE ED AL COMUNE DI AOSTA PER L'ORGANIZZAZIONE DI SOGGIORNI
CLIMATICI MARINI PER PERSONE ANZIANE ED INVALIDE DURANTE LA
STAGIONE INVERNALE-PRIMAVERILE 1989/9O - APPROVAZIONE E
FINANZIAMENTO DELLA SPESA DI LIRE 260.000.000.
PRESIDENTE:
Do lettura della proposta di deliberazione
iscritta al punto 26 dell'ordine del giorno.
IL CONSIGLIO
DELIBERA
1°) di approvare la concessione alle Comunità montane ed al
Comune di Aosta delle somme sottoelencate, a titolo di contributo
nelle spese per l'organizzazione di soggiorni climatici marini per
anziani ed invalidi, durante la stagione invernale-primaverile
1989/1990:
- Comune di Aosta £. 85.185.300
- Comunità montana "Mont Blanc-Valdigne" £. 15.523.700
- Comunità montana "Grand Paradis" £. 20.045.700
- Comunità montana "Grand Combin" £. 10.461.300
- Comunità montana "Mont Emilius" £. 38.121.700
- Comunità montana "Marmore" £. 36.338.200
- Comunità montana "Evançon" £. 26.021.000
- Comunità montana "Walser" £. 3.489.100
- Comunità montana "Monte Rosa" £. 24.814.000
£. 260.000.000
2°) di approvare ed impegnare la spesa di lire 260.000.000
(duecentosessantamilioni) con imputazione al Capitolo 22805 del
bilancio di previsione della Regione per l'anno 1989 "Contributi ai
Comuni e altri enti locali nelle spese di gestione dei servizi
sociali di loro competenza", che presenta la necessaria
disponibilità;
3°) di stabilire che alla liquidazione dei contributi ai singoli
enti si provveda a richiesta dell'Assessore alla Sanità ed
Assistenza Sociale, ai sensi dell'articolo 57 della legge regionale
7 dicembre 1979, n. 68, su trasmissione di idonea documentazione di
spesa che non dovrà essere inferiore all'ammontare del contributo
come sopra stabilito;
4°) di stabilire che al pagamento dei predetti contributi si
provveda con le modalità di cui all'articolo 58 della legge
regionale 7 dicembre 1979, n. 68;
5°) di incaricare il Presidente dell'Associazione dei Sindaci
della Valle d'Aosta di fungere da coordinatore tra gli Enti perché
siano fissati criteri uniformi generali per la selezione delle
domande di soggiorno, sia dal lato sanitario sia economico, e per
gli standard di trattamento vittuario ed alloggiativo che debbono
fornire gli esercizi alberghieri, criteri da sottoporre al parere
dell'Assessore alla Sanità ed Assistenza Sociale, il quale, in caso
di mancato accordo o controversie tra gli enti, potrà impartire
direttive vin colanti al riguardo.
PRESIDENTE:
Ha chiesto la parola l'Assessore alla Sanità
ed Assistenza Sociale, Lanièce; ne ha facoltà.
LANIECE (DC):
Come ogni anno, con questa deliberazione
viene presentato al Consiglio il piano dei contributi da assegnare
al Comune di Aosta ed alle Comunità Montane per i soggiorni marini
invernali. Come al solito, è stato fatto un aumento sulla base
degli indici ISTAT, così l'importo complessivo è stato elevato dai
235 milioni ai 260 e la sua ripartizione è stata effettuata come
negli anni precedenti.
PRESIDENTE:
Se nessuno chiede la parola, pongo in
votazione la proposta di deliberazione in oggetto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
