Classificazione
BENI CULTURALI
Musei, biblioteche, archivi storici e aree di interesse archeologico



Oggetto del Consiglio n. 594 del 17 aprile 2019 - Resoconto
OGGETTO N. 594/XV - Interrogazione: "Azioni poste in essere
per far fronte alla diminuzione dei visitatori del Forte di Bard
nell'anno 2017, rispetto al 2016".
Farcoz (Président) -
Point n° 6 à l'ordre du jour. La
parole à l'Assesseur Viérin pour la réponse.
Viérin (AV) -
Questa iniziativa ha nelle sue premesse
alcuni dati che non sono corretti, semplicemente perché riportano -
come giustamente il collega ha evidenziato - i dati relativi al
2017 rispetto al 2016. Io invece fornirò i dati dal 2015 al 2018
parlando anche del 2016, per evidenziare, attraverso i dati, che il
Forte di Bard non ha avuto cali ma un incremento, e ha ancora un
incremento nel 2018 rispetto al 2017, perché nel 2016 c'è stato un
evento particolare, "Avengers", un evento
tantum
che ha
avuto 49.000 presenze.
Citerò i dati per dire che noi tutti siamo stati e saremo qui a
lavorare negli anni per far crescere il sistema dei beni culturali
e, in particolare, il Forte di Bard, che comunque sta avendo una
crescita negli anni. Avrò poi i dati divisi per musei e per
iniziative, in modo che ci sia contezza delle percentuali rispetto
all'anno precedente e anche dei dati reali.
Nel 2015 il totale dei visitatori tra musei, mostre ed eventi in
generale fu di 252.085. Nel 2016, è vero, fu di 312.000, ma questo
dato è legato alle celebrazioni del decennale, soprattutto
all'evento "Avengers" che ha registrato 49.000 presenze, che era un
evento a sé, delicato, che insieme ad altri eventi può ancora fare
parte di strategie, ma che comunque è un evento con una sua
identità. Nel 2017 il totale dei visitatori fu di 280.000 - quelli
che sono stati citati - e nel 2018 fu di 284.643, quindi c'è stato
un incremento rispetto all'anno precedente. Il 2018 ha pertanto
avuto un incremento e, rispetto al 2015, è stato il secondo anno
migliore.
Sicuramente i dati vanno anche rapportati a un sistema di rete
dei beni culturali affinché ci sia una maggiore sinergia o comunque
una sinergia totale tra tutto ciò che avviene sul territorio, ma il
Forte di Bard, preso a sé, ad oggi è ancora l'elemento trainante di
quella che è l'offerta culturale. È chiaro che l'affluenza è
correlata alla tipologia dell'esposizione temporanea e al relativo
target
, e anche agli investimenti che si mettono in campo,
però diciamo che, rispetto al
trend
, i dati sono in
crescita.
L'altro elemento riguardo alle mostre è che è stato costituito
l'anno scorso un Comitato scientifico per qualificare ulteriormente
le scelte e poi la messa in campo dell'offerta culturale. Per il
2018 la programmazione è confermata in termini di qualità e la
tenuta e l'incremento degli ingressi è un elemento molto positivo
che non prescinde dal fatto che si possa ancora fare meglio e che
gli sforzi saranno ancora ulteriori.
Nella seconda domanda lei chiede quali saranno le strategie per
ovviare... in questo caso si parlava di un calo ma, al di là del
calo, chiede quali sono le azioni che si metteranno in campo.
Sicuramente abbiamo già codificato un incontro la prossima
settimana con i vertici del Forte di Bard, proprio per sviluppare e
condividere l'autonomia di una programmazione culturale che ha un
suo Comitato scientifico, che ha degli organi di indirizzo e di
gestione per affrontare quali possono essere le prospettive future
di maggiore sinergia e di messa in campo di azioni, al fine di
incrementare ulteriormente quello che è un indotto principalmente
per la zona della Bassa Valle, ma anche per l'intera Valle
d'Aosta.
Président -
La parole au collègue Manfrin pour la
réplique.
Manfrin (LEGA VDA) -
È ovvio che io mi sono basato sui
dati riportati sull'unico documento disponibile, ovvero la
relazione di missione al bilancio 2017. Però vede, Assessore, la
sua giustificazione non sta in piedi e le spiego perché. Ovviamente
il dato che la mostra di "Avengers" avesse inciso positivamente con
i numeri che lei ha citato - quindi 49.000 presenze solo su quella
mostra - è citato anche nella relazione di missione. Sarebbe stato
però sufficiente scorrere e scendere di qualche riga per vedere che
nel 2016 c'è stato ovviamente Avengers, ma nel 2017 c'è stata la
mostra "Steve McCurry. Mountain Men" che, anche quella, ha fatto
49.000 presenze. È scritto nella relazione, quindi avrà modo di
vederla.
Diciamo che non è possibile parlare di presenze falsate, perché
se quella è stata una presenza straordinaria, quella di 49.000
dedicata soltanto ad Avengers - che peraltro non vedeva nessun
evento di così particolare rilevanza, se non che quello è stato il
set di quel film, perché in mostra c'era qualche costume di scena,
non c'erano cose eclatanti - lo stesso rilievo ha avuto la mostra
di Steve McCurry. È evidente che dire che in realtà si è mantenuto
il
trend
mi sembra palesemente errato.
Peraltro lei dice che c'è stato un altro ulteriore passo avanti
citando il dato del 2018, che non avevo perché non è disponibile,
ovvero 284.000, se non sbaglio. Lei ha detto che sostanzialmente si
sono avuti 4.000 ingressi in più rispetto all'anno precedente - ma
si è ben lontani - e di più di 30.000 presenze al di sotto di
quello che invece è stato l'anno 2016. È quindi evidente che è
necessario rivedere, comprendere quali sono le strategie e quali
sono le problematiche che hanno portato a un calo così importante
di visitatori e intervenire per un rilancio, perché i numeri che da
280.000 passano a 284.000 non sono numeri di aumento, è un aumento
trascurabile, sono sostanzialmente una stagnazione. Ecco perché
bisogna intervenire. È chiaro, quindi, che sedersi un po' su quella
giustificazione secondo noi è immotivato.
