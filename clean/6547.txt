Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1030 del 14 gennaio 1985 - Resoconto
OGGETTO N. 1030/VIII - NORME REGIONALI PER IL SUPERAMENTO
DELLE BARRIERE ARCHITETTONICHE. (Interpellanza).
PRESIDENTE
: Do lettura dell'interpellanza presentata dai
Consiglieri Tonino e Mafrica:
INTERPELLANZA
La legge regionale 28.12.1981, n. 85, relativa alle norme
regionali per il superamento delle barriere architettoniche,
prevede, all'art. 2, che i Comuni, entro un anno dall'entrata in
vigore della legge, adeguino i regolamenti edilizi ed i piani
urbanistici alle norme di cui al D.P.R. 27.4.1978, n. 384.
Sempre entro un anno dall'entrata in vigore della legge, la
Regione doveva adeguare la propria legislazione in materia
urbanistica, turistica, scolastica, di lavori pubblici, di
trasporti e di edilizia pubblica, alle finalità ed ai contenuti
della legge stessa.
Inoltre la legge regionale n. 85/1981 prescrive nuove norme
per le abitazioni civili e per gli edifici pubblici (artt. 3 e 4)
nonché la concessione di agevolazioni finanziarie ai privati che
adattano i loro edifici alle norme per l'abbattimento delle
barriere architettoniche (secondo un regolamento che doveva essere
emanato entro 6 mesi dall'entrata in vigore della legge - vedi art.
5).
Siccome larga parte della citata legge regionale resta
inapplicata i sottoscritti Consiglieri regionali
INTERPELLANO
la Giunta regionale per conoscere:
1) in quale modo i Comuni della Valle d'Aosta hanno recepito le
normative del D.P.R. n. 384 del 1978;
2) per quali ragioni la Giunta regionale non ha provveduto a
predisporre una ragionata revisione della legislazione regionale
nei vari settori al fine di adeguarla alla nuova legge;
3) se sono state adeguatamente pubblicizzate le nuove
prescrizioni degli artt. 2 e 3 ed in quale misura sono state
rispettate;
4) per quale ragione non sono state predisposte le norme
regolamentari per la concessione di agevolazioni finanziarie a
favore dei privati che costruiscono o adeguano edifici rispettando
la normativa contro le barriere architettoniche.
PRESIDENTE
: Ha chiesto di parlare il Consigliere Tonino,
ne ha facoltà.
TONINO - (P.C.I.):
Sulla materia delle barriere
architettoniche il Consiglio regionale aveva legiferato nel lontano
1981; una legge importante che prevedeva una serie conseguente di
adempimenti in parte dei Comuni ed in parte della Regione. A
distanza di quattro anni, molte parti di questa legge rimangono
inapplicate.
Nell'interpellanza abbiamo fatto il punto sulle parti della
legge inapplicate, in particolare per quanto riguarda il
recepimento dell'apposito D.P.R. 1978 riguardante la rimozione
delle barriere architettoniche negli edifici pubblici e privati,
riguardo alle quali non mi risulta che questa normativa sia stata
recepita dai Comuni nella normativa urbanistica.
La legge imponeva ai Comuni di applicare questa normativa entro
un anno, tuttavia credo sia mancata qui una funzione propositiva ed
esemplificativa che potrebbe forse svolgere la Regione, nel senso
che anche per esperienza personale posso dire che quel regolamento
non può essere inserito tout court nelle norme comunali, dovendo
essere prima adattato alla normativa del piano regolatore
comunale.
Per quanto riguarda il grado di attuazione, a noi risulta che
non sia molto applicata; tuttavia chiediamo nell'interpellanza di
sapere quali sono i Comuni che hanno adottato questo tipo di
normativa.
Per quanto riguarda gli adempimenti che spettano alla Regione,
il più importante credo sia quello di adeguare la legislazione
regionale alla normativa in materia di barriere architettoniche si
tratta non solo di fare in modo che almeno gli edifici pubblici
siano progettati tenendo conto della possibilità di accesso degli
handicappati e di chiunque di noi possa essere in quel momento
handicappato, ma anche di prevedere, soprattutto nella legislazione
urbanistica, il relativo obbligo e le modalità, affinché sia per le
edificazioni di tipo pubblico che per quelle di tipo privato ci
siano dei momenti di controllo e di verifica. Questo aspetto mi
sembra sia stato trascurato in questi anni.
Nella legge è rimasto a livello di citazione, negli artt. 3 e 4,
il problema di incentivare i privati, per l'edificazione di edifici
di tipo civile, all'adozione di provvedimenti in tal senso. La
legge, come tutti sanno, prevedeva che la Regione individuasse
anche agevolazioni di tipo economico, e concludeva affermando che
gli oneri relativi a questo tipo di incentivazione dovevano essere
regolamentati con un successivo provvedimento da emanarsi entro sei
mesi; anche questo aspetto della legge è stato disatteso. Mi sembra
che ci siano dei gravi ritardi: si tratta di capire se questi
ritardi sono dovuti a negligenze da parte della Giunta regionale,
oppure i problemi sono più complessi di quanto possano apparire o
di come li avevamo valutati al momento dell'applicazione della
legge, ed in questo senso chiediamo alla Giunta regionale le
ragioni di questi ritardi.
PRESIDENTE
: Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT - (U.V.):
En ce qui concerne l'Assessorat à la
Santé, je dois dire que nous avons une documentation assez
consistante, où nous avons demandé aux différentes Communes de la
Vallée d'Aoste de nous présenter des plans d'interventions pour
renouveler les vieux immeubles publics. Malheureusement pas
beaucoup de Communes nous ont répondu, il n'y a que les Communes de
Pont-Saint-Martin, de Challand-Saint-Anselme, d'Etroubles et
d'Aoste, qui dans un premier moment ont demandé l'intervention
financière de l'Administration régionale. Tout dernièrement, au
mois d'octobre, nous avons envoyé une lettre en sollicitant les
Communes pour nous présenter leurs projets d'aménagement de ces
immeubles afin que l'Administration régionale puisse
intervenir.
Nous avons eu à ce point la réponse de la Commune d'Aoste, de
Châtillon et de Saint-Christophe. Toutes les Communes qui l'ont
demandé, ont toujours eu l'intervention complète de la part de
l'Administration régionale.
En ce qui concerne la contribution que l'Administration
régionale donne aux privés, il nous manque un règlement
d'application de la loi, mais ça n'a jamais empêché au Gouvernement
de donner la contribution à la limite de 50% de l'intervention
totale.
Je peux assurer au Conseiller Tonino qu'au plus tôt possible
nous présenterons ici un règlement pour fixer l'application de la
loi, même si justement, comme disait le Conseiller Tonino, ce n'est
pas facile parce qu'il y a une grande variété d'interventions à
faire, et c'est difficile d'entrer dans le mérite.
PRESIDENTE
: Ha chiesto di parlare il Consigliere Tonino,
ne ha facoltà.
TONINO - (P.C.I.):
Non possiamo che dichiararci non
soddisfatti; intanto se è vero che l'Assessorato alla Sanità ha
messo in atto una iniziativa per sensibilizzare i Comuni, com'è
possibile che la Giunta regionale non sia in grado, approvando
tutti i piani regolatori dei Comuni della nostra Regione, di
conoscere quali sono quelli che queste normative le applicano?
In sede di approvazione del piano regolatore comunale mi chiedo
se questa legge sia tenuta in considerazione oppure no, cioè: se il
Comune non ha inserito questa normativa il piano viene o respinto
oppure rinviato con delle osservazioni? Chiedo che almeno questo
aspetto venga considerato.
Ribadisco la necessità, anche tenendo conto di esperienze fatte
da altre parti, di dare ai Comuni indirizzi e suggerimenti su come
applicare tale normativa, naturalmente facendo attenzione alle
opere pubbliche nuove, affinché questo problema sia sempre
affrontato; è evidente inoltre che, senza quell'agevolazione di cui
parlava anche l'Assessore Voyat prima, è difficilissimo per
l'edilizia privata che si riescano a mettere in atto opere che
tendano a superare le barriere architettoniche nell'esistente.
Per quanto riguarda le costruzioni nuove, sono personalmente
testimone dell'assoluta impossibilità per i privati di proporre
negli edifici anche a più piani misure di questa natura, nel senso
che se non c'è un obbligo preciso da parte del Comune i privati
evitano di fare spese superiori. Per cui nel regolamento, che
bisognerebbe al più presto approvare, è opportuno che si tenga
conto della complessità della casistica, e quindi chiediamo alla
Giunta di portare al più presto questo regolamento in
Consiglio.
