Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1027 del 14 febbraio 1990 - Resoconto
OGGETTO N. 1027/IX - ASSUNZIONE DI UN MUTUO CON LA CASSA
DEPOSITI E PRESTITI PER L'AMPLIAMENTO E LA SISTEMAZIONE DELLA
STRADA REGIONALE NUMERO 36 DI SAINT BARTHELEMY - TRATTO
MARSAN-PETIT FENIS.
PRESIDENTE:
Do lettura della proposta di deliberazione
iscritta al punto 20 dell’ordine del giorno, che è
accompagnata dal parere favorevole della la Commissione
consiliare.
IL CONSIGLIO
- richiamata la deliberazione della Giunta regionale n. 8669 in
data 23 settembre 1988;
- vista la nota della Cassa Depositi e Prestiti n. 0225478 del
10 ottobre 1989;
- visto il parere della la Commissione consiliare
permanente;
DELIBERA
1) di assumere con la Cassa Depositi e Prestiti un mutuo di lire
1.161.497.700, al saggio vigente al momento della concessione, da
destinare ai lavori di ampliamento e sistemazione della strada
regionale n. 36 di Saint-Barthélemy - tratto Marsan-Petit Fénis. Il
mutuo sarà ammortizzato in 20 annualità comprensive del capitale e
dell'interesse.
L'onere per l'ammortamento sarà assunto dallo Stato, ai sensi
della legge 11.3.1988, n. 67 - Delibera CIPE 14. ó.1988 - Legge
26.4.1989 n. 155;
2) di impegnarsi, se la pubblicità delle gare relative ai lavori
viene effettuata attraverso la pubblicazione dell'estratto del
bando sui quotidiani, ad inserire la dicitura "l'opera verrà
finanziata dalla Cassa Depositi e Prestiti con i fondi del
risparmio postale";
3) di impegnarsi a porre sul luogo dei lavori finanziati un
cartello con la dicitura "opera finanziata dalla Cassa Depositi e
Prestiti con i fondi del risparmio postale".
PRESIDENTE:
Ha chiesto la parola
l’Assessore alle Finanze, Voyat; ne ha facoltà.
VOYAT (UV):
Les points 20 et 21 prévoient que
l'Administration régionale demande un emprunt à la "Cassa Depositi
e Prestiti" pour le chemin de Saint-Barthélemy et pour la
construction d'un gymnase à Chambave. Nous devons préciser que le
règlement de cet emprunt sera fait par l'Etat.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Poiché nella deliberazione si dice che
l'onere dell'ammortamento del prestito sarà assunto dallo Stato,
vorrei capire bene se si intende solo l'ammortamento degli
interessi o anche del capitale. Se ci si riferisce anche al
capitale, chiedo quale limite esiste alla possibilità per la
Regione di ricorrere in più d'un caso a prestiti di questo tipo,
visto che la Regione contrae il prestito, ma è poi lo Stato a
pagare il tutto in venti annualità. Se è così, perché non
ricorriamo più di frequente a prestiti di questo genere?
PRESIDENTE:
Ha chiesto la parola
l’Assessore alle Finanze, Voyat; ne ha facoltà.
VOYAT (UV):
La Regione non ricorre più di frequente a
questo genere di prestiti, perché con la legge finanziaria vengono
stabilite le quote alle quali può accedere l'Amministrazione
regionale, sempre però sulla base di un programma che deve essere
approvato dalla Cassa Depositi e Prestiti. I finanziamenti che di
tre anni in tre anni vengono messi a disposizione
dell'Amministrazione regionale vengono sempre utilizzati
integralmente.
PRESIDENTE:
Se nessuno chiede la parola, pongo in
votazione la proposta di deliberazione in oggetto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
