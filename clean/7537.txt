Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2060 del 10 giugno 1986 - Resoconto
OGGETTO N. 2060/VIII - ILLEGITTIMITÀ DI ATTRIBUZIONE DI
POSIZIONI FUNZIONALI SUPERIORI A PERSONALE DEL RUOLO REGIONALE DEL
SERVIZIO SANITARIO NAZIONALE. (Interrogazione con risposta
scritta)
PRESIDENTE
: Do lettura dell'interrogazione con risposta
scritta presentata dal Consigliere Viberti:
INTERROGAZIONE CON RISPOSTA SCRITTA
RICHIAMATA
la discussione dell'interpellanza rivolta
all'Assessore alla Sanità ed Assistenza Sociale, (Oggetto n. 292
Anzianità nella qualifica di personale trasferito nel ruolo
regionale del Servizio Sanitario Nazionale) tenutasi nell'adunanza
del Consiglio regionale del 9 e 10 maggio 1983 ove venne formulata
una risposta lapidaria ed evasiva alla richiesta di conoscere se
l'anzianità di qualifica del dipendente dr. Alberto Morelli
decorreva dall'11/2/1979 o dall'11/2/1980;
VISTO il ruolo del personale del Servizio Sanitario approvato
dalla Giunta regionale con deliberazione n. 3373 del 24/5/1985 ove
il predetto dr. Morelli figura nella posizione funzionale di
Direttore amministrativo Capo Servizio a decorrere dall'11/2/1980 e
quindi in contrasto con quella che risulta in tutti i precedenti
ruoli regionali;
VISTA la deliberazione della Giunta regionale n. 816 in data
13/2/1984 con la quale è stata recepita la risoluzione n. 53/83
adottata dal Consiglio Sanitario Nazionale nella seduta del
16/12/1983;
VISTA la deliberazione della Giunta regionale n. 7162 in data
16/11/1984 con la quale, in dichiarata esecuzione della precedente
si stabilisce che il Dr. Alberto Morelli ha titolo
all'inquadramento nella posizione funzionale di Direttore
amministrativo Capo Servizio per avere esercitato le funzioni di
dirigente direttore di sede di Ente mutualistico;
RILEVATO che è stata, così, attribuita una posizione funzionale
superiore ad un dipendente privo sia del requisito della formale
attribuzione della direzione della sede regionale, come
esplicitamente richiesto dalla predetta risoluzione del Consiglio
Sanitario Nazionale recepita dalla Giunta, che della qualifica di
dirigente prima del 20/12/1979;
CONSIDERATO, altresì, che dall'esame del surrichiamato ruolo
regionale emerge altra irregolarità nella collocazione, del Dr.
Fabio Mazzoli proveniente dalla Sede di Aosta dell'E.N.P.I. che non
rientrava fra quelle con oltre 60.000 assistibili o assicurati,
come previsto dall'allegato 2 del D.P.R. 20/12/1 979 n. 761;
RILEVATO ancora, per contro, che il Collegio dei Revisori dei
Conti è tempestivamente intervenuto, su invito del Ministero della
Funzione pubblica, inducendo l'Unità Sanitaria a rimuovere
posizioni funzionali superiori irregolarmente attribuite per
esserlo unicamente sulla base delle mansioni svolte;
VISTA la circolare del Ministero del Tesoro n. 195644 del
20/1/1986 inviata al Presidente della Giunta regionale, alla
CO.RE.CO. ed al Collegio dei Revisori dei Conti con perentorio
invito a rimuovere simili, illegittime situazioni, si
INTERROGA
la Giunta regionale per conoscere:
1)
se esistono nel ruolo regionale del personale del
Servizio Sanitario, oltre a quelle come sopra evidenziate, altre
illegittime attribuzioni di posizioni funzionali superiori in
contrasto con le disposizioni del D.P.R. 20/12/1979 n. 761 e con le
circolari ministeriali che ne disciplinano chiaramente
l'applicazione;
2)
se non intenda, aderendo all'invito del Ministro,
rimuovere le evidenziate illegittimità;
3) se non intenda, nella ripristinata situazione di
legittimità, disporre affinchè si proceda alla copertura delle
suddette posizioni funzionali in conformità alle vigenti
disposizioni sulla normativa concorsuale.
PRESIDENTE
: All'interrogazione in oggetto è stata data
risposta scritta con lettera n. 739 in data 27 maggio 1986.
