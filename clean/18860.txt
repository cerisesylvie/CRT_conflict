Classificazione
AMBIENTE
TRASPORTI E VIABILITÀ
Autostrade e trafori alpini


Resoconto integrale del dibattito dell'aula
Oggetto del Consiglio n. 1984 del 9 maggio 2001 - Resoconto
OGGETTO N. 1984/XI Presenza in affluenti della Dora di
sostanze chimiche utilizzate per lavorazioni nel Traforo del Monte
Bianco. (Interrogazione)
Interrogazione Appreso che sostanze chimiche utilizzate nella
lavorazione del calcestruzzo nei cantieri del traforo del Monte
Bianco in Courmayeur, sono finite nei torrenti affluenti della
Dora;
Osservato che si tratta dell’ennesimo episodio di
inquinamento verificatosi negli ultimi mesi
nell’alta Valle;
il sottoscritto Consigliere regionale
Interroga
l’Assessore competente per sapere:
1) quali sono i prodotti chimici utilizzati dalla ditta "Cossi
S.p.A." per le lavorazioni nel traforo e perché sono finiti in
Dora;
2) se vi sono stati pericoli per la salute pubblica;
3) su chi ricadranno gli oneri per la "ripulitura" dei corsi
d’acqua interessati
dall’inquinamento.
F.to: Curtaz
Président
La parole à l’Assesseur à la
santé, au bien-être et aux politiques sociales, Vicquéry.
Vicquéry (UV)
Premesso che dai rapporti informativi
trasmessi dalla stazione forestale di Pré-Saint-Didier in data 9
febbraio 2001, protocollo n. 170, e in data 13 marzo 2001,
protocollo n. 303, non si evincono informazioni in merito alla
denominazione dell'impresa che ha provocato
l’inquinamento rilevato nella Dora di Veny, si fa
presente, così come comunicato dalla Direzione del Corpo forestale,
che, anche a seguito del sopralluogo effettuato dal Magistrato,
Dott.ssa Meroni, in data 25 gennaio 2001, è stata effettuata una
segnalazione ufficiale in Procura della Repubblica su quanto
rilevato nel controllo effettuato.
Ciò premesso, per rispondere alla prima domanda posta dal
Consigliere Curtaz, do lettura delle informazioni trasmesse
all’Assessorato in data 7 maggio 2001 dal Corpo
forestale stazione di Pré-Saint-Didier che dice:
"Facendo
seguito a quanto comunicato precedentemente?"
i rapporti
informativi già citati
"? si precisa quanto segue. Per quanto
riguarda il primo quesito, si comunica che sono state impiegate
dalle società che lavorano alla ricostruzione del tunnel, oltre al
comune calcestruzzo, altre 15 sostanze fra polveri e liquidi per la
maggior parte di provenienza Mapei S.p.A.. Circa
l’80 percento della massa delle malte impiegate, in
totale circa 1.500 tonnellate, è costituita dal mapegrout-bm
bicomponente, cioè polvere più liquido e dal mapegrout-T60
monocomponente."
Le formule di queste malte speciali sono coperte da segreto
industriale, pertanto non è possibile fornire dati precisi sulla
loro composizione chimica, ad eccezione di quanto riportato sulle
schede del prodotto e sulle schede di sicurezza che vengono
allegate.
La parte liquida del mapegrout-bm, impiegata in proporzione di
un quinto rispetto alla parte polverulenta, è costituita da resine
sintetiche polimeriche, mentre la parte solida è costituita da
cemento, calcari ed argille ed altri inerti e da fibre sintetiche
da 9 a 15 micron. Queste ultime sono composte da poliacrinonitrili,
sostante stabili non pericolose, a differenza del relativo
monomero, classificato tossico nocivo ai sensi della tabella 1.1
della delibera del Comitato interministeriale del 27 luglio 1984 e
del quale non sono state trovate tracce nei depositi
dell’alveo.
La malta T60, oltre ad essere composta dallo stesso tipo di
fibre, è integrata da altre varie sostanze, per le quali si
evidenziano solamente gli inibitori di corrosione organici composti
dallo 0,2 percento di benzoato di sodio.
La frazione semisolida delle malte bm e T60, defluita nel canale
sotterraneo della galleria, e quindi depositatasi
nell’alveo del rio della Brenva, circa 300 metri
lineari, e in minor misura nella Dora di Veny, è stata valutata
dagli scriventi da un minimo di 5 a un massimo di 20
tonnellate.
Per quanto riguarda i motivi della fuoriuscita di tali sostanze
nelle acque del rio della Brenva, è evidente che, durante
l’operazione di confezionamento delle malte e delle
gettate sulla volta, e direttamente nel sottostante canale delle
acque di galleria, in uno o più punti non esattamente individuabili
a posteriori, data anche la dimensione del cantiere, gli
accorgimenti tecnici adottati dall'impresa costruttrice sono
risultati inidonei ad impedire che parte delle sostanze
confluissero nelle acque sotterranee che a loro volta sfociano nel
rio anzidetto.
Rispetto alla seconda domanda scrive il Brigadiere Zardo:
"?
Non è possibile rispondere con certezza a tale quesito
anche perché non è competenza del Corpo forestale fornire
direttamente valutazioni in materia di igiene e sanità. Non è
neppure possibile esprimersi in merito al grado di inquinamento
effettivo subito dalle acque durante i momenti di maggiore afflusso
delle sostanze inquinanti perché l’unico prelievo
istantaneo di acque eseguito, a causa delle difficoltà ambientali,
non ha mostrato valori superiori alla tabella 3
dell’allegato 5 del decreto legislativo n.
152/1999.
Si tengano comunque presenti le seguenti considerazioni:
- le sostanze fibrose che si sono depositate nel letto del corso
d’acqua, come già chiarito, hanno un comportamento
sostanzialmente inerte;
- le acque del rio della Brenva non sono utilizzate per
l’alimentazione umana né per scopo irriguo;
- l’esercizio della pesca nel tratto sottostante
di Dora fino alla confluenza con la Dora di Veny è tuttora sospeso
per motivi precauzionali in seguito all’ordinanza
del Sindaco di Courmayeur emanata subito dopo
l’incendio del tunnel verificatosi in data 24 marzo
1999.
Si rammenta che, ai sensi dell’articolo 14, comma
17, del decreto legislativo n. 22/1997, l’onere del
ripristino dei luoghi è posto in capo al responsabile anche a
livello accidentale dell’inquinamento?".
Per quanto ci riguarda, rispetto alla domanda se vi sono
pericoli per la salute pubblica, allo stato
dell’arte, sentita anche l’ARPA, si
può dire che, per quanto concerne il possibile pericolo per la
salute pubblica, il principale effetto dello sversamento di liquami
provenienti dalle lavorazioni di ricostruzione della volta del
Tunnel del Monte Bianco ha comunque provocato la formazione, in
tempi relativamente contenuti, di alghe.
Ho le documentazioni fotografiche. L’effetto è
generalmente derivante dalla presenza di nutrienti di carattere
organico che, pur apportando una modificazione dello stato
dell’alveo, di fatto non possono essere considerati
pericolosi per la salute delle persone.
L’ARPA ha effettuato dei controlli sulle acque in
data 29 gennaio 2001 e successivamente ed ha accertato
"? che
non si notano valori fuori limite della legge regionale n. 59,
tabella H?"
, dunque siamo nei limiti di tale legge.
Riguardo al terzo punto, confermo quanto già affermato dal Corpo
forestale: è evidente che gli oneri della ripulitura e del
ripristino ambientale, ai sensi del decreto legislativo n. 22/1997
e successive integrazioni e modificazioni
dell’articolo 58 del decreto legislativo n. 12/1999,
spettano al soggetto che lo ha provocato.
Ribadisco che è in corso un'indagine della polizia
giudiziaria.
Président
La parole au Conseiller Curtaz.
Curtaz (PVA-cU) Prendo atto delle risposte che sono state date
dall’Assessore e mi limiterò ad alcune brevi
considerazioni al riguardo.
Intanto dal rapporto del Corpo forestale apprendiamo che si è
trattato di un'immissione negli affluenti della Dora Baltea da 5 a
20 tonnellate di materiale inerte, in sostanza di malta da cantiere
e mi sembra un quantitativo piuttosto importante.
Un’altra cosa che a me sembra, al di là del caso
specifico, preoccupante è il fatto che si dica che non si riesce a
risalire alla composizione chimica del prodotto perché siamo in
presenza di segreto industriale. Questa mi sembra una cosa
paradossale, perché il cittadino non può sapere qual è il prodotto
inquinante.
L’Assessore poi per certi versi ha rassicurato,
nel senso che le analisi fatte dagli organi competenti
dell’USL avrebbero accertato che
l’inquinamento delle acque non ha superato i limiti
consentiti dalla legge. Io rilevo soltanto che queste verifiche non
sono così convincenti perché dipende dal giorno in cui vengono
fatte; normalmente non sono state fatte nell'immediatezza
dell’evento, quindi riesce difficile capire se i
limiti sono stati superati o meno.
Ma al di là di queste brevi considerazioni, che non fugano tutte
le mie perplessità, a me sembra che sia necessario su questo
terreno incrementare l’attività di vigilanza e di
prevenzione perché può essere un caso, ma assistiamo da alcuni mesi
a fenomeni analoghi che avvengono soprattutto
nell’alta Valle.
Sarà perché ci sono i cantieri del Tunnel del Monte Bianco, sarà
perché l’alta Valle è ancora sfornita di depuratore,
però lo scorso Consiglio abbiamo discusso di una mia iniziativa
analoga relativa all’inquinamento da gasolio, oggi
discutiamo di questo inquinamento da fuoriuscita di calcestruzzo
edilizio dai cantieri del Monte Bianco, pertanto a me sembra che
sia una situazione generalmente preoccupante che indica un certo
lassismo, poca attenzione sia da parte di chi lavora, sia da parte
di chi dovrebbe non solo punire a fatti avvenuti, ma prevenire
questi eventi dannosi.
