Classificazione
BENI CULTURALI
Musei, biblioteche, archivi storici e aree di interesse archeologico



Oggetto del Consiglio n. 1245 del 20 maggio 2015 - Resoconto
OGGETTO N. 1245/XIV - Disegno di legge: "Nuove disposizioni
in materia di gestione e di funzionamento del Museo regionale di
scienze naturali. Abrogazione della legge regionale 20 maggio 1985,
n. 32 (Istituzione del Museo regionale di scienze
naturali)".
Presidente -
La parola al relatore Follien.
Follien (UV)
- Merci Président.
Il presente disegno di legge tratta del Museo regionale di
scienze naturali, ente istituito nel 1985 per promuovere la cultura
scientifica nel settore delle scienze naturali in Valle d'Aosta.
L'istituzione del Museo si deve all'impegno e alla tenacia di
Efisio Noussan, appassionato naturalista valdostano e alla
disponibilità della
Société de la flore valdôtaine
, che ha
conferito a suo tempo i materiali raccolti dai naturalisti storici
valdostani fin dalla fine dell'ottocento e che costituiscono il
nucleo principale delle collezioni. Fino al 2008 l'attività
principale del Museo è stata proprio l'esposizione delle collezioni
nella sede storica. In seguito, da quando sono iniziati i lavori di
restauro del Castello di Saint-Pierre, le attività istituzionali di
ricerca, didattica e conservazione delle collezioni hanno trovato
un'ottimale collocazione nel Centro di ricerca del Marais di
Morgex-La Salle, realizzato nell'ambito del progetto di
valorizzazione del comprensorio omonimo (finanziato grazie alla
legge regionale n. 47 del 1999). Con questo disegno di legge si
intende dare seguito alle iniziative intraprese nel corso degli
ultimi anni, sostenute e implementate anche grazie al ricorso a
fondi europei. Si prevede in questo modo di poter garantire
continuità alle attività istituzionali di ricerca e didattica,
stabilizzando le risorse umane in esse impegnate. Il disegno di
legge intende definire ora una nuova organizzazione attraverso
nuove disposizioni in materia di gestione e funzionamento del Museo
che, tramite un utilizzo più razionale delle risorse economiche
attualmente a disposizione, permettano l'espletamento e, se
possibile, anche il potenziamento delle attività istituzionali
proprie del Museo stesso, volte alla diffusione della cultura
naturalistica in Valle d'Aosta. Tale modello organizzativo si pone
in analogia con quanto si riscontra in altre regioni, dove i musei
regionali non si configurano come enti autonomi, ma fanno parte
della stessa Amministrazione regionale e anche con lo stesso Museo
archeologico regionale. Il disegno di legge prevede la soppressione
dell'Ente Museo regionale di scienze naturali a far data dal
prossimo 1° luglio 2015, la decadenza degli organi e il
trasferimento delle funzioni alla struttura regionale competente in
materia di aree protette. Quale doveroso riconoscimento e
nell'intento di salvaguardare la memoria storica e quanto finora
realizzato, i locali adibiti ad esposizione museale presso il
Castello di Saint-Pierre e quelli del Centro di ricerca
scientifico-naturalistico del Marais di La Salle assumono la
denominazione di "Museo regionale di scienze naturali Efisio
Noussan" in ricordo del suo fondatore, socio e Presidente della
Société de la flore valdôtaine
. Al fine di fornire indirizzi
in merito all'attività scientifica e promuovere al tempo stesso la
collaborazione tra istituti ed università, viene istituito un nuovo
Comitato scientifico, composto, oltre che dal dirigente della
struttura regionale competente e dal Direttore dell'Ente Parco
naturale Mont Avic, da tre esperti indicati dalla
Société de la
flore valdôtaine
, proprietaria di gran parte dei reperti del
Museo stesso. Tale Comitato potrà inoltre essere integrato con
rappresentanti di enti o fondazioni presenti sul territorio
regionale.
Nel dettaglio il disegno di legge si compone di nove articoli.
L'articolo 1 dispone la soppressione dell'ente e la decadenza dei
relativi organi dal 1° luglio 2015, prevedendo il contestuale
trasferimento delle funzioni alla struttura regionale competente in
materia di aree protette. Il comma 3 prevede che dalla medesima
data i locati adibiti all'esposizione museale presso il Castello di
Saint-Pierre e i locali adibiti alla conservazione delle collezioni
e delle attività di ricerca presso il Centro di ricerca
scientifico-naturalistico del Marais di La Salle assumano la
denominazione di "Museo regionale di scienze naturali Efisio
Noussan" in ricordo del suo fondatore.
L'articolo 2 disciplina il trasferimento delle funzioni
affidando al direttore in carica, in particolare, il compito di
provvedere all'inventario dei beni mobili e immobili, alla
ricognizione dei rapporti giuridici attivi e passivi e dei
procedimenti pendenti, alla formazione del conto consuntivo del
piano di liquidazione, individuando inoltre il termine del 15
giugno 2015 per la trasmissione alla Regione dei relativi atti al
fine della successiva approvazione da parte della Giunta
regionale.
L'articolo 3 istituisce, presso la struttura regionale
competente, il Comitato scientifico con il compito di fornire
indirizzi in merito alle funzioni trasferite alla Regione ai sensi
dell'articolo 1, comma 2, con particolare riferimento alla
conservazione delle collezioni e alle attività di ricerca; il
Comitato è nominato dalla Giunta regionale e dura in carica cinque
anni.
L'articolo 4 prevede che all'assegnazione delle risorse
organiche necessarie allo svolgimento delle funzioni dell'Ente
Museo regionale di scienze naturali trasferite alla Regione ai
sensi dell'articolo 1, comma 2, si provveda con gli atti
organizzativi di competenza della Giunta regionale ai sensi
dell'articolo 3, comma 3, della legge regionale 23 luglio 2010, n.
22.
Gli articoli 5 e 6 prevedono rispettivamente che gli organi in
carica continuino ad esercitare le funzioni fino al 30 giugno 2015
limitatamente agli atti di ordinaria amministrazione e che la
Giunta regionale definisca, dopo l'entrata in vigore della legge,
con propria deliberazione, eventuali ulteriori modalità per il
trasferimento delle funzioni.
L'articolo 7 reca le abrogazioni.
Infine l'articolo 8 reca le disposizioni finanziarie, mentre
l'articolo 9 prevede la dichiarazione d'urgenza.
Merci
.
Presidente
- Siamo in discussione generale. La parola al
collega Nogara.
Nogara (UVP)
- Merci Président.
Sulle nuove disposizioni proprio in materia della gestione, del
funzionamento del Museo di Saint-Pierre abbiamo già avuto modo in
sede di Commissione consiliare di discutere di questa nuova
situazione. Già in Commissione consiliare il dottor Cugnod è venuto
ad esporci tutto in quella Commissione - quel giorno probabilmente
aveva avuto dei problemi l'Assessore - e proprio in sede di
Commissione il dottor Cugnod ci aveva spiegato qual era il nuovo
funzionamento del Museo di Saint-Pierre. Allora, come
funzionamento, sotto l'aspetto tecnico-amministrativo, siamo stati
tutti d'accordo nel dire che il nuovo funzionamento...la nuova
strutturazione è una buona strutturazione con una logica
soprattutto sotto l'aspetto tecnico-amministrativo. L'impressione è
che si migliori sì quest'attività scientifico-naturalistica, però
un po' a scapito - e non si sa per quanto - dell'esposizione e
della fruibilità da parte di turisti o anche solo di persone
interessate alla materia soprattutto di tutto quel materiale
raccolto dai naturalisti valdostani, come diceva il relatore
appunto della legge, fin dalla fine dell'ottocento, come d'altronde
lei, Consigliere Follien, ha citato nella sua relazione; perché
dico questo? Perché nella relazione che ci è stata fatta in
Commissione consiliare non si è parlato assolutamente della sede di
Saint-Pierre; qui nella relazione invece lei, Consigliere, ne ha
parlato dicendo appunto che in seguito verrà senz'altro di nuovo
istituita la sede museale a Saint-Pierre. Qui vorrei un po'
anticipare...nel senso che noi anticipiamo che il nostro voto sarà
un voto di astensione, soprattutto per questo motivo: perché si è
iniziato un lavoro a Saint-Pierre, che era la sede naturale di
questo Museo, è stato sostituito egregiamente dal Marais, dove
attualmente c'è un'attività tecnico-scientifica e anche didattica,
però la sede principale era proprio quella di Saint-Pierre, dove si
potevano esporre quelle...non opere, ma tutto quel materiale che
dalla fine dell'ottocento è stato raccolto qui in Valle d'Aosta.
Qui non si parla di niente, non si sa se Saint-Pierre verrà ancora
finanziata, non si sa se i lavori continueranno, ci è stato detto
un giorno che la spesa è stata eccessiva perché, quando si sono
iniziati i lavori, sono stati fatti dei lavori straordinari perciò
non si hanno soldi per continuare. Per questo motivo vi dico che il
nostro voto sarà di astensione, ma non solo per questo, nella legge
- che poi, tra l'altro, è stata redatta qui dalla III Commissione -
è stato scritto...sono stati presentati degli emendamenti da parte
dell'Assessore Testolin, in questi emendamenti è stata corretta una
cosa: è stata corretta perché subito si diceva che la funzione di
tutti gli esperti che saranno nei membri appunto di
quest'associazione sarà gratuita, invece è stata corretta con un
gettone di presenza determinato con la deliberazione di nomina. Tra
l'altro, nella relazione il Consigliere Follien ci parla appunto di
un utilizzo più razionale delle risorse economiche attualmente a
disposizione e poi noi adesso non sappiamo neanche quanto daremo a
queste persone, perché qua si dice che, quando verranno nominate
queste persone, nella loro delibera di nomina, verrà messo il
gettone di presenza. Ecco, qua le cose stridono un po', non
so...io, per carità, capisco probabilmente non ci saranno dei
gettoni incredibili, però, messa così, potrebbe essere un gettone
da 1.000 euro a seduta, da 50 euro a seduta, da 100 euro a seduta o
da 500 euro a seduta, questo non lo possiamo sapere e stride con
quanto nella relazione il Consigliere Follien ha detto: un utilizzo
più razionale delle risorse economiche...questo non è un utilizzo
razionale. Il mio gruppo per questi due motivi principalmente si
asterrà e in più speriamo che nel prossimo bilancio regionale venga
impegnata una cifra - perché ad ora non se ne parla - per
continuare la ristrutturazione e per poter portare di nuovo il
Castello di Saint-Pierre a sede del Museo. Grazie.
Presidente
- Grazie collega. La parola al collega
Roscio.
Roscio (ALPE) -
Sì, grazie Presidente.
Per il gruppo ALPE, riguardo al Museo di scienze naturali, già
si è espresso il collega Nogara, su un punto noi vorremmo
focalizzare l'attenzione, nel senso che, quando abbiamo audito in
Commissione prima il dottor Cugnod e poi l'Assessore Testolin, è
emerso che i flussi antecedenti alla chiusura attuale erano dei
flussi molto importanti: si parlava di circa 50 mila visitatori
all'anno, quindi dei flussi turistici non trascurabili, che ad oggi
sono totalmente persi. L'impressione, come ci è già stato detto
anche in Consiglio dal Presidente, è che, al di là di come verranno
poi organizzate...al di là delle intenzioni, di fatto lo stato dei
lavori ad oggi è abbastanza in alto mare e il reperimento delle
risorse per concluderli non ha nulla di certo. Su questo abbiamo
preoccupazione e gradiremmo cercare di arrivare ad una conclusione,
perché capiamo le intenzioni, possiamo anche capire la
razionalizzazione, quindi questa necessità...ovviamente cercando di
salvaguardare quelle che sono attualmente la ricerca e la tutela,
ma il fatto di non aver nessuna garanzia su come proseguiranno i
lavori, su quando aprirà il Museo chiaramente è una cosa troppo
pesante per poter esprimere un parere favorevole.
Ultima cosa: è stata ricordata la questione del gettone di
presenza, che rimane qualcosa di estremamente incerto, nel senso
che con un emendamento è stato portato un gettone di presenza, ma
la commissione e noi nulla sappiamo su quanto sarà questo gettone
di presenza. Grazie.
Presidente -
Grazie collega. La parola alla collega
Morelli.
Morelli (ALPE) -
Merci Monsieur le Président. Juste pour
ajouter quelques considérations à celles qui ont déjà été faites
par les collègues qui m'ont précédée.
Nous avons abordé la question du Château de Saint-Pierre il y a
peu de temps et à l'époque l'Assesseur nous avait annoncé qu'était
à l'étude la possibilité de repérer des fonds au niveau européen
pour terminer les travaux de réaménagement et pour prévoir à
nouveau la mise en place de l'exposition du Musée des sciences
naturelles à Saint-Pierre, qui, comme justement disait le collègue
Nogara, est le siège naturel de ce Musée, qui représentait un atout
attrayant soit du point de vue scientifique et historique que du
point de vue touristique.
Je crois qu'il est appréciable le fait que l'on veuille
reconnaître les mérites à Monsieur Efisio Noussan en lui dédiant la
dénomination du Musée, mais je crois que la meilleure manière de
rappeler l'énorme travail de collectage, d'exposition, de
valorisation de ces biens serait vraiment de pouvoir revoir ces
collections à l'intérieur du Château de Saint-Pierre, parce que ce
que vient de dire le rapporteur Follien: que la collection
"ha
trovato un'ottimale collocazione nel Centro di ricerca del Marais
di Morgex e La Salle"
il ne correspond pas à la vérité,
"ha
trovato un'ottimale collocazione"
pour ce qui est de la
conservation, mais sûrement
la collocazione
n'est pas
ottimale
sous le point de vue de l'exposition et donc,
évidemment, le collègue Roscio a déjà annoncé que nous ne voterons
pas cette loi, mais parallèlement nous sollicitons la Junte, et en
particulier l'Assesseur compétent, à œuvrer
davantage pour que ce Château puisse rouvrir au public. Merci.
Presidente -
Merci. La parola al collega Donzel.
Donzel (PD-SIN.VDA) -
Grazie Presidente.
Una legge che ha due facce: una prima faccia è quella di una
riorganizzazione che presenta anche degli aspetti interessanti di
razionalizzazione, salvo avere l'indeterminatezza, come hanno
ricordato i colleghi, della questione del gettone di presenza nel
Consiglio di amministrazione. Il problema che credo sia più
importante, più significativo, che non è strettamente legato alla
legge in sé, invece è quello del potenziale del Castello di
Saint-Pierre. Ho avuto anche la possibilità di visitare
personalmente il Castello, con la mostra, di portarci i figli
quando era ancora aperto, è sicuramente una cosa rara poter avere
una mostra collocata all'interno di quello che è di fatto un'opera
d'arte. Un castello è di per sé attrattivo, il Castello di
Saint-Pierre è sicuramente uno di quei castelli affascinanti, un
luogo attrattivo, che fornisce sicuramente un'interessante sede per
un'attività museale, quindi è evidente che il venir meno in questo
momento del Castello di Saint-Pierre crea un oggettivo problema ed
è...come dire? da una parte, capisco le reticenze a dire:
"riporteremo tutto lì", quando non ci sono i finanziamenti in
questo momento per riportare all'efficienza il Castello di
Saint-Pierre. Certo, la legge si muove un po' indipendentemente dal
fatto che qui si possono avanzare le promesse di ritrovare fondi
europei, di avere presto in efficienza il Castello di Saint-Pierre
- e chissà quando sarà in efficienza -, di ripristinare il museo,
ma parliamo di tempi che, per quanto ci riguarda, non sono
assolutamente chiari, quindi, da questo punto di vista, si tratta
di una riorganizzazione tecnica che non risponde pienamente
all'obiettivo. L'obiettivo vero è avere in efficienza il Castello
di Saint-Pierre e avere lì un Museo di scienze naturali come
quello, appunto, che c'era e che si offriva anche a mostre
particolari che avessero attinenza con la natura, eccetera. Ci sono
state delle bellissime mostre, per esempio, di disegnatori di
animali e quant'altro. Da questo punto di vista, quindi,
un'astensione anche da parte nostra, perché si tratta di un
provvedimento che mescola due situazioni in cui non c'è la risposta
di fatto a quella più importante, che è la riattivazione del
Castello di Saint-Pierre e lì in quella sede rilanciare un sito
museale: questo sarebbe il vero obiettivo a cui dovrebbe tendere
una legge. Questa è una legge di riorganizzazione momentanea del
servizio, che certamente non risponde in questo momento alle
aspettative che ci sono rispetto sia alla fruibilità del Museo da
parte di un largo pubblico, sia al ripristino e alla messa a
disposizione del Castello di Saint-Pierre.
Presidente
- Grazie collega. Ricordo che siamo sempre in
discussione generale e si discute sul testo della III Commissione.
Non ci sono altri colleghi. La discussione generale è chiusa. La
parola all'Assessore Testolin per la replica.
Testolin (UV)
- Grazie Presidente.
Ritengo doveroso in replica sottolineare come le finalità di
questa legge che è stata dibattuta, com'è stato sottolineato da voi
anche in III Commissione, siano fondamentalmente legate ad una
riorganizzazione del Museo rispetto a quella che è stata una
gestione degli ultimi cinque-sei anni, ancorata soprattutto a fondi
europei che hanno permesso di sviluppare tutta una serie di
iniziative soprattutto al centro del Marais, a La Salle, che hanno
dato dei risultati, da un punto di vista scientifico, da un punto
di vista della valorizzazione delle collezioni, non trascurabile.
Evidentemente questa legge va nella direzione di poter garantire e
sviluppare ulteriormente tutta una serie di iniziative, che a
partire da quella che è l'acquisizione delle collezioni messe a
disposizione soprattutto dalla
Flore valdôtaine
, hanno
permesso di fare tutta una serie di lavori di ricerca e di
valorizzazione anche tramite le nuove tecnologie, piuttosto che
tramite ricerche specifiche finanziate da fondi comunitari, che
meritano di essere proseguite e valorizzate ulteriormente ancora
con attività didattiche, che sono state attuate, attivate
soprattutto al Centro del Marais. Evidentemente non è una legge che
in questo senso può e vuole o ha l'ambizione di dare delle risposte
da un punto di vista finanziario per quelle che sono le risorse da
reperirsi per l'ultimazione dei lavori del Castello di
Saint-Pierre, al quale, credetemi, io quanto voi tengo in maniera
particolare e nei confronti del quale...io l'ultima volta ho
assistito alla risposta del Presidente all'intervento della collega
Morelli in merito a quest'oggetto e, quando non si ha la certezza
di poter avere, evidentemente, le risorse a disposizione, il
condizionale è d'obbligo per rispetto nei confronti di chi ci
ascolta.
Sottolineo ancora in questa sede che gli uffici dell'Assessorato
si stanno comunque attivando per la ricerca di risorse soprattutto
in ambito comunitario e soprattutto in ambito di progetti
transfrontalieri: questo è un po' quello che stiamo facendo adesso.
È chiaro che avere la presunzione di poter dire: "troviamo le
risorse domani mattina" sinceramente risulta un po' complesso.
Credo che comunque la legge nel suo complesso abbia un'ambizione:
quella di dare ancora lustro a quella che è l'attività del Museo,
con una rimodulazione, con una rivisitazione nell'ottica di
valorizzare quello che di buono è stato fatto, di dare una pianta
organica che possa garantire così lo sviluppo delle collezioni e
soprattutto il lavoro di ricerca all'interno dei laboratori e
un'organizzazione amministrativa che permetta al Museo di muoversi
nella divulgazione dei valori ambientali e della valorizzazione
delle risorse ambientali di cui la Valle d'Aosta è così ricca e da
cui può trarre beneficio evidentemente maggiore con l'apertura del
Castello, ma anche in termini di divulgazione e soprattutto
didattica e scientifica, anche e soprattutto con il Centro del
Marais.
Per chiudere, ci terrei a precisare come le perplessità
sollevate anche dal collega Nogara in merito ai gettoni di
presenza...è stato un emendamento così concordato in seguito ad una
valutazione espressa anche dalla
Société de la flore
valdôtaine
, la quale metterà a disposizione tre professionisti
che faranno parte, come ne hanno fatto parte negli ultimi anni, del
Comitato scientifico e la previsione di spesa per la remunerazione
di questi professionisti, che non fanno parte di un ente o di una
fondazione, sarà intorno ai 2-3 mila euro annui, conteggiati su
quelle che sono state le spese sostenute nelle ultime annualità e
considerando l'applicazione di un gettone di presenza simile a
quello che è stato applicato e veniva applicato dal Comitato
scientifico all'interno dell'istituzione Museo.
Permettetemi ancora in questa sede di ringraziare chi in questi
anni ha permesso, comunque, al Museo di crescere sia da un punto
scientifico che da un punto di vista d'immagine e qua mi preme
ringraziare sia la Presidente, la dottoressa Piervittori, che si è
attivata per la supervisione di quest'ente in questi anni, e
soprattutto la Direttrice Vanacore, che ha saputo gestire al meglio
quelle che erano le risorse non sempre elevatissime a disposizione
del Museo e soprattutto ha saputo coordinare tutto quel personale
che ha fatto crescere da un punto di vista culturale e funzionale
il Museo, che è stato, diciamo, un po' il volano, che, grazie ai
fondi europei reperiti dall'Amministrazione regionale e dalla
Direzione risorse naturali, in particolare, ha permesso in questi
anni di lavorare in una maniera decisamente concreta e fattiva. Un
lavoro che è stato portato avanti anche grazie alla
Société de
la flore valdôtaine
, la quale ringrazio, ma invito
ulteriormente ad impegnarsi per collaborare con l'Amministrazione
regionale, al fine di continuare anche con l'internalizzazione di
questo Museo, a lavorare a beneficio di quelle che possono essere
le risorse che la biodiversità, la natura valdostana ci mette a
disposizione. Grazie.
Presidente
- Grazie Assessore. Non vedo richieste per
dichiarazioni di voto, quindi passiamo all'esame del testo. Ricordo
che si vota sul testo della III Commissione. Articolo 1. La
votazione è aperta. La votazione è chiusa.
Presenti: 35
Votanti: 18
Favorevoli: 18
Astenuti: 17 (Bertin, Bertschy, Certan, Chatrian, Cognetta,
Donzel, Fabbri, Ferrero, Fontana, Gerandin, Grosjean, Guichardaz,
Morelli, Nogara, Roscio, Rosset, Laurent Viérin)
Il Consiglio approva.
Articolo 2: stesso risultato? Stesso risultato. Articolo 3:
stesso risultato? Stesso risultato. Articolo 4: stesso risultato?
Stesso risultato. Articolo 5: stesso risultato? Stesso risultato.
Articolo 6: stesso risultato? Stesso risultato. Articolo 7: stesso
risultato? Stesso risultato. Articolo 8: stesso risultato? Stesso
risultato. Articolo 9: stesso risultato? Stesso risultato.
Apriamo la votazione sul testo di legge nel suo complesso. La
votazione è aperta. La votazione è chiusa.
Presenti: 35
Votanti: 18
Favorevoli: 18
Astenuti: 17 (Bertin, Bertschy, Certan, Chatrian, Cognetta,
Donzel, Fabbri, Ferrero, Fontana, Gerandin, Grosjean, Guichardaz,
Morelli, Nogara, Roscio, Rosset, Laurent Viérin)
Il Consiglio approva.
Colleghi, passiamo al punto 24.
