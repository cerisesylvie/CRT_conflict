Classificazione
ISTRUZIONE PUBBLICA
Università



Oggetto del Consiglio n. 915 del 3 novembre 2004 - Resoconto
OGGETTO N. 915/XII - Insediamento dell'Università della Valle
d'Aosta nell'area della Caserma Testafochi. (Interrogazione)
Interrogazione
Premesso che
- da diversi lustri viene periodicamente riproposta l'ipotesi
di insediamento dell'Università della Valle d'Aosta nell'area della
caserma Testafochi;
- a più riprese sono avvenuti colloqui tra l'Amministrazione
regionale e il Ministero della difesa relativamente alla
riconversione di tali aree;
- a seguito degli incontri intercorsi il Ministero attendeva
una proposta economica e/o logistica da parte della
Regione;
il sottoscritto Consigliere regionale
Interroga
il Presidente della Regione e l'Assessore delegato per
conoscere:
1. se la Regione ha già formulato una proposta organica al
Ministero della Difesa e, in caso affermativo, quale sono i
contenuti e come è stata accolta a livello statale;
2. quali sono i tempi stimati per entrare in possesso
dell'area Testafochi e quali i tempi per insediarvi
l'Università;
3. quali sono le previsioni finanziarie di massima relative
all'operazione Testafochi.
F.to: Frassy
Président - La parole au Président de la Région, Perrin.
Perrin (UV) - Comme le Conseiller Frassy le rappelle dans le
préambule de sa question, l'on parle depuis le début des années '80
du fait que la Caserne "Testafochi" puisse intégrer le patrimoine
régional. Puisque le sujet a été abordé devant cette Assemblée en
septembre 2003 - en réponse à une interpellation déjà présentée par
nos collègues de "La Casa delle Libertà" - je ne vais pas revenir
sur les différentes étapes de cette affaire. Je me limiterai donc à
vous rappeler que ce qui n'était qu'une hypothèse, a pris l'aspect
d'un projet plus concret depuis le mois de juillet 2003, au
lendemain de la réunion convoquée par le Président Louvin, où se
sont retrouvés le Syndic d'Aoste et le Commandant du "Centro di
addestramento alpino".
Trois autres rencontres, au caractère essentiellement technique,
ont suivi: en février, en juin et - la toute dernière - en octobre
2004. Y ont pris part non seulement le général Oliviero Finocchio,
qui a entre-temps succédé au général Vaccino, mais aussi d'autres
militaires. Et ce, parce que contrairement à ce qu'affirme notre
collègue dans sa question, c'est la Région qui attendait de
connaître les exigences de l'armée, et qui a précisément besoin de
savoir quelles interventions s'avèrent nécessaires afin que les
structures actuellement installées dans la Caserne "Testafochi"
puissent être débloquées.
La Région a aujourd'hui une idée générale des besoins de
l'armée, qui concernent essentiellement le logement de ses
personnels et ses ateliers; cependant, nous attendons encore que
nous soient fournis les éléments précis, grâce auxquels nous
pourrons procéder aux estimations d'ordre technique et juridique.
Entre-temps, étant avancé la définition de l'aspect technique et
logistique de l'affaire, nous avons pris contact avec le Ministère
de la défense en vue de la définition de l'accord, qui est prévu
par l'article 2 du décret législatif n° 282 de 2000.
Président - La parole au Conseiller Frassy.
Frassy (CdL) - Non è che sia molto soddisfatto, Presidente,
perché lei ha risposto al primo punto dei tre che erano riportati
in interrogazione; sicuramente avevamo affrontato la questione a
settembre 2003, in aula, e lei ha fatto bene a darla per scontata,
anche perché quello che volevamo conoscere era l'aggiornamento dei
fatti successivi, ma nell'aggiornamento dei fatti successivi sono
importanti anche i tempi e le previsioni finanziarie di larga
massima, per quelle che possono essere previsioni, se vi sono
previsioni.
Esprimiamo una certa preoccupazione, le spiego perché: perché
questa interrogazione non nasce solo da una serie di curiosità,
seppure legittime, che possono far capo ai cittadini e ai
Consiglieri stessi, ma nasceva da una serie di considerazioni
maturate negli ambienti militari, se non ministeriali, e il fatto
di apprendere che non sia il Ministero della difesa ad attendere la
proposta della Regione, ma che sia la Regione ad attendere la
formulazione delle esigenze del ministero, ci fa dire qualcosa non
funziona, perché se la Regione è convinta di dover essere in attesa
di definizione delle esigenze ministeriali, mentre il ministero è
in attesa di avere le proposte che la Regione dovrebbe fornire per
liberare quelle aree e consentire una ricollocazione del
"casermaggio" - come viene definito in gergo -, vuol dire che
qualcosa non funziona! Ed è grave che qualcosa non funzioni
soprattutto per quella consulenza continuativa, tra l'altro
affidata a un esperto del settore in quanto generale in congedo,
che ormai da parecchio tempo gli viene rinnovata - noi immaginavamo
- per tenere quei collegamenti fra il Ministero della difesa e
l'Amministrazione regionale.
Ci risulta che il Ministero della difesa abbia dato ampia
disponibilità a liberare non l'intera area, ma solo il fronte
antistante Piazza della Repubblica, nel senso che l'ipotesi che
conosciamo è che il ministero sia interessato a mantenere i
fabbricati più arretrati rispetto a Piazza della Repubblica, per
intenderci la seconda piazza interna al complesso "Testafochi" e
alle caserme che danno su Via Tourneuve, ma rimane comunque un
problema del Ministero della difesa avere dei locali alternativi
per poter trasferire le officine, per evitare che i mezzi militari
girino nel centro della città e quant'altro.
Ci sarebbe piaciuto capire se erano stati fatti dei passi avanti
o meno... a noi non risulta, dalle fonti ministeriali militari, ma
non risulta neanche dalla risposta che lei ci ha fornito!
Nonostante gli incontri del luglio 2003, febbraio 2004, giugno
2004, ottobre 2004, da lei citati, non mi sembra che, al di là del
tempo che è passato, siano stati fatti passi avanti da un punto di
vista sostanziale! Da un punto di vista sostanziale voleva dire
definire cosa poteva essere rilevato dal demanio regionale, cosa
poteva rimanere al demanio militare e soprattutto dove e quando -
ecco perché il 2° punto faceva riferimento ai tempi - andare a
ricollocare quelle strutture che il Ministero della difesa
richiederebbe in cambio della cessione di una buona parte dell'area
"Testafochi".
I tempi sono importanti, perché questa vicenda è nata all'inizio
degli anni '80, ma era nata con dichiarazioni a mezzo stampa; non
c'erano mai stati degli approfondimenti e delle delegazioni.
Dobbiamo dire che, nonostante si siano costituite le delegazioni e
nonostante ci siano dei tecnici che l'Amministrazione regionale
tiene a incarico continuativo, anche ad oggi siamo poco più in là
dei "pourparlers", nel senso che un piano non esiste e lei non ha
dato risposta sulla previsione temporale. Questo ci lascia
intendere che il futuro di questa università dovrà prescindere
dall'utilizzazione di quell'area, che poteva essere ottimale per la
sua posizione e soprattutto per le dimensioni di una università, la
quale deve trovare un suo punto di sviluppo.
Prendiamo atto di questa risposta, che ci sembra sia molto
interlocutoria e non porti novità sostanziali rispetto alle
aspettative non solo dei cittadini, ma soprattutto della neonata
struttura universitaria. Auspichiamo che su questa problematica si
possano avere quanto prima delle novità sostanziali; di
conseguenza, torneremo sull'argomento.
