Classificazione
AGRICOLTURA
Bonifica, miglioramenti e riordino fondiario



Oggetto del Consiglio n. 1366 del 16 luglio 2015 - Resoconto
OGGETTO N. 1366/XIV - Interpellanza: "Interventi per il
rispetto della risoluzione riguardante l'informazione agli
agricoltori sui pagamenti dei contributi previsti dal piano di
sviluppo rurale".
Presidente
- Per l'illustrazione, chiede la parola il
Consigliere Nogara, ne ha la facoltà.
Nogara (UVP)
- Merci Président.
Io vorrei iniziare l'illustrazione di quest'interpellanza, però
vorrei iniziare con quanto è stato fatto a livello romano, perché
dico questo? Perché dopo la presentazione di quest'interpellanza,
quattro o cinque giorni dopo, il Senatore Lanièce ha presentato
un'interrogazione parlamentare - c'è su tutti gli organi di stampa
- sulla situazione...quello che si deve fare per la Valle d'Aosta
tra AGEA e Valle d'Aosta. Ecco, qui mi viene da dire: sono le
domande che io ho fatto a...quello che dovrebbe fare AREA con i
nostri agricoltori...diciamo che il Senatore Lanièce l'ha fatta
riferendosi ad AGEA. Sono rimasto un po' perplesso perché
praticamente nelle richieste che vengono fatte dal Senatore Lanièce
c'è appunto quella di spiegare da parte di AGEA questo decreto, il
1922, agli agricoltori, cioè chiede ad AGEA di fare qualcosa per
spiegare ai nostri agricoltori il decreto 1922. Mi sembra una cosa
un po' particolare, perché tra i CAA e AREA qui in Valle d'Aosta
dovrebbe essere...è un decreto, lo si legge e si spiega...non penso
che AGEA si prenda la briga di dover spiegare questo.
Vi è poi tutto quanto è...i pagamenti per quei contributi che
devono essere ancora dati, il saldo che dev'essere ancora dato agli
agricoltori valdostani. Qui si parla solo dell'operazione bonifica.
Da quello che so io, i decreti sono giù a Roma da febbraio di
quest'anno, non è che ci sono solo quelli dell'operazione bonifica,
c'è un po' di tutto dentro, perciò quello che c'entra con la
bonifica...secondo me, non c'entra proprio niente. Da quello che ne
sappiamo, è che mancano proprio i soldi: è per quello che non
pagano, non perché ci siano dei problemi! Perché il Ministro a suo
tempo aveva detto che queste cose dovevano essere pagate, non è che
aveva detto: "pagate l'anticipo e poi non pagate il saldo",
comunque questo è quanto. Volevo iniziare con questo commento.
Veniamo poi invece a casa nostra, a quello che si fa qui.
Provvedimento dirigenziale...noi ci siamo trovati con un
provvedimento dirigenziale dell'apertura dei bandi a firma del
Dottor Pasquettaz...il provvedimento dirigenziale n. 2164 in data
12 giugno 2015, la scadenza di questo decreto...mi sembra di due
giorni dopo: 14 o 15 giugno. Ecco, tanto valeva fare una cosa del
genere...non capisco chi ha avuto l'ideona di fare questo, ma più
che altro chi ha avuto l'ideona...l'apertura di questi bandi qua
doveva essere fatta immediatamente! La scusa subito è stata quella
di dire che il piano non era stato approvato a Bruxelles...il piano
non è ancora stato approvato neanche adesso! Non c'è ancora il
piano approvato, tant'è che noi abbiamo sul sito un piano approvato
dal Consiglio regionale che...non sono le misure che vengono
applicate! Perché quel piano che è stato approvato dal Consiglio
regionale, che abbiamo mandato per la prima volta a Bruxelles a
dicembre adesso è già stato modificato e sono le modifiche che sono
state apportate...noi applichiamo quelle modiche! Perciò non
corrisponde neanche al piano che è approvato dal Consiglio
regionale, a parte questo, ma io dico: fare un bando che dura tre
giorni forse...e ha bloccato tutto! Perché i CAA non mettevano le
informazioni...e questa è la prima grossa colpa, secondo me,
nostra, poi qua c'è la scadenza della presentazione della domanda.
Teniamo conto che, presentando il bando tardi così, i CAA ha avuto
ancora una decina di giorni per potersi organizzare e poi c'è stato
il problema, appunto, che dovevano chiamare tutti - hanno
telefonato, hanno scritto...tanto di cappello per il lavoro che è
stato fatto, è stato fatto un grosso lavoro - e alla fine, per
esempio, alla Coldiretti, perché io mi sono informato un po' sulle
cifre, 20 persone non si sono presentate, ma per problemi...che poi
si sono presentati con la penalizzazione nei giorni seguenti. È
chiaro che si sono caricati i CAA di un lavoro pazzesco, perché
hanno dovuto lavorare di sabato, di domenica e di notte per
caricare tutti i dati perché la scadenza si avvicinava. Adesso la
scadenza è al 10 luglio...era al 10 luglio; da quanto ne so io,
sembra che ci sia una circolare dove l'AREA ha presentato tante
volte una richiesta ad AGEA di interpretazione, che normalmente e
chiaramente AGEA non dà perché non vuole mettersi nelle grane, però
basta interpretare la circolare, Assessore...comunque mi sembra di
sapere...so che ad oggi sembra che si chiudano, per la
presentazione delle domande oggi è l'ultimo giorno, fino ad ieri
sembrava almeno fino al 20, è arrivata ieri sera, sembra, una
mail
che oggi si chiudono le domande. Questo è un
problema grave, si spera che le abbiano già quasi messe tutte o che
siano...perché altrimenti tutti quelli che verranno inseriti - ma
non per colpa loro - perdono man mano dei soldi e ribadisco non per
colpa loro! Perché poi alla fine si dirà qui: "non per colpa loro",
ma alla fine perderanno loro.
Il caricamento...cosa si carica in queste pratiche? In queste
pratiche sembra che Bruxelles faccia la divisione: prati e altre
colture, non ci sia più prato, pascolo, prato irriguo... Noi
continuiamo a caricare così, perché non si è certi di quello a cui
si va incontro. Cosa succede? Che nessuno è in grado di dire ad un
agricoltore che cosa prenderà, immaginatevi voi! È la stessa cosa
come qualsiasi persona che ha un lavoro e non sa quello che
prenderà...non sa qual è il suo stipendio, non sa che passi può
fare, non sa se può affittare un alpeggio, non sa quanta gente può
prendere perché nessuno è in grado di dirgli quanto - non dico alla
lira, ma più o meno - prenderà. Questa è anche una vergogna, perché
io continuo a dire, quando si poteva fare, era praticamente
egemonia solo dell'AREA, ma più che altro del Direttore di dare
delle cifre: "ah, tu prenderai questo", questa deve essere una cosa
trasparente che tutti devono avere in mano! Anche i CAA devono
averla in mano! Se un agricoltore vuole sapere non deve far la coda
dal Dottor Francesia, che gli dice tutte le volte una cifra
diversa, questa dev'essere una cosa chiara e limpida che si deve
sapere! È il minimo! Non dico alla lira, ripeto, ma almeno a grandi
linee! All'euro, scusate.
Le anomalie: le anomalie che vengono comunicate, che dovrebbero
essere comunicate ai CAA...le anomalie continuano a non essere
comunicate. Ci sono delle anomalie che potrebbero essere risolte in
cinque minuti, invece, quando c'è un'anomalia all'AREA, la pratica
si prende e si gira e poi, quando vengono a chiedere come mai non è
stato pagato, si riprende e si dice: "ah, c'era un'anomalia"!
Allora, tante volte basta anche solo dire che manca la partita IVA,
una telefonata e viene risolto! Assessore, forse lei non è
d'accordo, ma questo succede ancora, glielo assicuro. Una cosa
importante che sta succedendo adesso e che è problema di questi
giorni è che, siccome non si sa quanto prenderanno questi
agricoltori...lei, Assessore, sa che negli anni AREA rilasciava una
lettera ad ogni agricoltore, che più o meno, diciamo, prendeva
quella cifra lì, l'agricoltore andava con questa lettera alle
banche per avere i soldi, per poter pagare...soprattutto in questo
periodo...adesso siamo ancora a luglio, ma io lo dico in anticipo
perché a settembre gli agricoltori hanno bisogno di pagare le
persone che lavorano in alpeggio, i debiti che hanno... Se andiamo
avanti di questo passo, che non si sa neanche come caricare i
prati, quanto prenderanno, ci troveremo a fine agosto che queste
persone saranno in gravissima difficoltà, perché non sanno quanto
prenderanno. Ecco, queste sono tutte le domande...i problemi reali
che ci sono.
Noi abbiamo già...a dicembre avevamo fatto quella famosa...tutti
assieme avevamo preso l'impegno che AGEA avrebbe dovuto fare
determinate cose, erano codificate. AGEA di queste cose - io mi
sento di dirlo adesso, Assessore - non ha fatto niente, allora io
le chiedo: lei, come Assessore, può a questo punto imporsi con AREA
perché faccia almeno un minimo di cose? Che faccia almeno due
comunicati stampa, che avvisi almeno gli agricoltori, che li avvisi
almeno di quanto devono percepire! Siamo d'accordo tutti che siamo
in un periodo difficile per la nostra agricoltura qui in Valle
d'Aosta, cerchiamo almeno di aiutarli in queste piccole cose.
Grazie.
Si dà atto che dalle ore 18,40 riassume la presidenza il
Presidente Marco Viérin.
Viérin M. (Presidente)
- Grazie collega Nogara. La parola
all'Assessore Testolin.
Testolin (UV)
- Grazie Presidente.
Prima di rispondere puntualmente alle domande che sono oggetto
dell'interpellanza - considerando che la panoramica fatta dal
collega Nogara è più varia di quelle che erano le domande
circoscritte e per le quali evidentemente avevo preparato una
risposta -, ci tengo solo a sottolineare due passaggi in merito a:
il fatto che il Senatore Lanièce abbia presentato un'interrogazione
urgente in conseguenza di una lettera scritta dall'Assessorato,
congiuntamente all'Autorità di gestione e ad AREA, direttamente ad
AGEA e mandata già per conoscenza al Ministro e a tutta una serie
di interlocutori che possono aiutarci a dirimere
in primis
la questione legata all'operazione bonifica; lettera che è partita,
diciamo, una settimana, dieci giorni, quindici giorni prima
rispetto all'interpellanza. Solo per dire che c'è un'attenzione e
un'attenzione forte rispetto a questo tipo di tematica, dopodiché,
visto il perdurare dell'assenza di una risposta, si è intervenuti
anche con il Senatore in modo che questa richiesta avesse anche un
peso specifico diverso.
Passo poi solo così al volo a quella che era una domanda
chiarificatrice rispetto all'apertura dei bandi, che non era
richiesto all'interno dell'interpellanza e che è conseguente al
fatto che la possibilità operativa messa a disposizione da parte di
AGEA...per la nostra possibilità di apertura dei bandi legati alla
nuova programmazione...e non squisitamente per la Regione Autonoma
Valle d'Aosta, ma per tutte le Regioni che si appoggiavano a dei
bandi sulla nuova programmazione...le norme sono uscite esattamente
il giorno prima, per cui era indispensabile per poter partire con
l'inserimento delle domande...che si è chiuso positivamente direi,
perché, tolto quel numero esiguo di richieste che per un motivo o
per un altro non sono state inserite, ha permesso nel tempo
disponibile di poter inserire le richieste che permetteranno di
accedere ai contributi relativi all'annualità 2015. Questo solo per
dovere di informazione.
Rispondendo in merito invece al quesito dell'interpellanza,
sottolineiamo come l'attuale situazione si inserisca all'interno di
quelle che sono le disposizioni comunitarie per il rilascio delle
domande di aiuto. La norma prevede - come voi sapete, com'è già
stato citato anche dai richiedenti - la scadenza dell'inserimento
delle richieste di aiuto entro il 15 di maggio. Stanti i ritardi a
livello tecnico e normativo, lo Stato italiano aveva a suo tempo
proposto ed ottenuto dalla Commissione europea lo spostamento di
tali termini di un mese, arrivando quindi al 15 di giugno - che ci
ha permesso di chiudere un po' il cerchio - per il perfezionamento
delle domande rilasciate tramite la procedura semplificata, che era
una procedura che permetteva squisitamente l'inserimento delle
domande senza andare ad inserire altri dati. Dal 15 giugno al 10
luglio è poi stata sancita - grazie ad un accordo
AGEA-Stato-Regioni, perché nella stessa nostra situazione si
trovavano anche altre realtà - la possibilità di completare le
domande inserite entro il 15 giugno senza l'applicazione di penali,
quindi spostava al 10 luglio questa possibilità operativa. Da un
recente incontro con AGEA del 9 luglio e in funzione della
circolare 1083 -
che è quella citata dal collega Nogara,
emessa dalla stessa agenzia - risulta che operativamente si possa
intervenire in rettifica delle domande inserite entro il 15 giugno
sino alla data di apertura dei servizi di istruttoria. Sinceramente
non ho visto la
mail
che citava lei prima e quindi per me,
da quelle che sono le notizie di prima mano assunte in quello di
Roma il 9 di luglio, arriverebbero fino al 21, perché è il giorno
di apertura del bando, quindi il giorno prima. A questo proposito,
ci tengo a sottolineare come comunque l'inserimento da parte dei
CAA...qualcuno ha già ultimato al 100 percento l'inserimento mentre
gli altri sono comunque in dirittura d'arrivo e, insomma, con
quelle date dovremmo esserci.
Per quanto riguarda il secondo quesito, evidenziamo come le
informazioni su quanto proposto dalla Regione alla Commissione
europea sono state condivise con il partenariato prima di mandarle
su, così come sono state approvate anche all'interno del Consiglio
regionale. Quello che al momento non si può però comunicare è
quanto valgano nel 2005 le misure, in quanto il percorso del PSR
attualmente è in fase di rinegoziazione con la Commissione europea
e non è ancora concluso. Non essendo approvati gli elementi del
premio, ogni misura...non è possibile fornire al momento
informazioni puntuali e precise, come quelle richieste magari per
la certificazione da portare all'istituto di credito per
l'anticipazione...né riguardano gli importi unitari... Al fine di
fornire un'indicazione definitiva, occorre attendere l'esito del
negoziato e la notifica della
Comfort Letter
all'Autorità di
gestione. Una volta ricevuta questa
Comfort Letter
- che
sarebbe la lettera di conformità della congruità delle misure e
cioè l'accettazione e la definizione delle misure -, AREA VdA, di
concerto con l'Autorità di gestione stessa, fornirà le corrette
informazioni agli agricoltori e completerà le operazioni tecniche
finalizzate al calcolo complessivo dei premi da riconoscere agli
stessi che permetterà di emettere questa certificazione. L'idea
quindi è entro settembre, perché, prima di poter fare questo tipo
di passaggi, bisognerebbe chiudere il programma di sviluppo
rurale.
Riguardo agli ultimi due punti - mi permetto di rispondere in
maniera congiunta, per non andare troppo lungo -, si ribadisce
che...come a seguito della risoluzione che è stata più volte citata
ci si sia attivati fin da subito per organizzare i tavoli di
confronto e di lavoro con i CAA
;
riunitisi con scadenza
ravvicinata in base alle varie esigenze per svariate volte: più di
cinque-sei volte tra gennaio e maggio. Le informazioni alle aziende
a proposito dell'avvenuta autorizzazione alla liquidazione sono
state tempestivamente inoltrate: oltre 2.500 comunicazioni sono
state inviate agli agricoltori. Come anche da voi evidenziato,
molte liquidazioni sono effettivamente sospese, benché istruite da
AREA VdA e autorizzate dall'Autorità di gestione sia negli scorsi
mesi...e ciò perché AGEA persiste nel blocco dei pagamenti delle
aziende ex bonifica. In realtà, quelle che sono bloccate sono tutte
relative ad operazioni ex bonifica, tolte le ultime che sono state
inviate, che sono probabilmente ferme per delle questioni di
sovraccarico operativo credo a livello di AGEA, ma quelle che sono
ferme da due, tre mesi, quattro mesi... - è da febbraio che sono
giù, no? - sono tutte relative...e io ho un elenco puntuale di
questa cosa. A tale proposito si segnala come nei giorni scorsi sia
stata presentata per il tramite, appunto, del Senatore Lanièce,
soprattutto relativamente a quest'argomento, un'interrogazione
parlamentare urgente all'attenzione del Ministro delle politiche
agricole al fine di conoscere quali iniziative si intendano
intraprendere per addivenire alla risoluzione delle criticità e
alla liquidazione delle domande giacenti e per veicolare le
opportune informazioni agli agricoltori. Si evidenzia come si sia
in attesa della risposta a tale interrogazione per poter avere
informazioni ufficiali da parte del Ministro in merito agli
sviluppi dell'operazione bonifica stessa. A questo proposito i
tempi non sono così contenuti, perché oggi mi sono anche tirato giù
i tempi di risposta, che possono anche arrivare fino a 20 giorni
dalla presentazione per una risposta scritta, quindi
questo...nonostante i solleciti del Senatore Lanièce, che ha già
provveduto comunque a contattare per le vie brevi anche il Vice
Ministro.
Per quanto concerne le situazioni pregresse, esse sono in corso
di istruttoria conformemente con la chiusura dei conti della
programmazione. AREA ha notificato le situazioni relative al 2009,
che erano quelle più problematiche già nel mese di marzo, e in
merito alle stesse si stanno attendendo gli sviluppi tecnici da
parte di AGEA, mentre sono in corso di progressiva risoluzione le
situazioni pregresse relative agli altri esercizi e man mano che le
domande verranno inviate al pagamento saranno informati i
beneficiari e verranno isolati i casi di perdurante criticità e a
quel punto saranno segnalati e giustificati puntualmente ai
richiedenti.
Riguardo alle particolarità valdostane, l'importante attività di
predisposizione e di semplificazione della nuova programmazione
farà vedere i suoi frutti già da questa campagna. Inoltre la
Regione ha rapidamente e positivamente risposto alle notifiche
richieste dal Ministero, che erano necessarie per la definizione
delle pratiche tradizionali del primo pilastro della PAC. In tale
contesto la condivisione della nostra banca dati con quelle
nazionali ha portato la Valle d'Aosta ad essere un esempio in
questo senso, ad anticipare i contenuti di quanto previsto in
Agricoltura 2.0. I tempi di inserimento delle domande di aiuto sono
sensibilmente diminuiti grazie anche allo snellimento procedurale e
alla buona sinergia instauratasi tra AREA, CAA, Assessorato e
Autorità di gestione per dirimere le criticità operative che si
sono nel tempo presentate. Questo bisogna dirlo: c'è stata
un'ottima collaborazione con i CAA che si sono resi più volte
disponibili e che hanno segnalato puntualmente delle criticità, che
sono state affrontate congiuntamente anche per...e i tempi sono
decisamente più contenuti rispetto a quelli di prima. Anche sulla
questione delle domande giganti ci si è attivati presso l'AGEA per
un inserimento fuori linea, che ha dato comunque dei risultati
decisamente positivi, salvo poi qualche problematica che purtroppo
perdura, come un po' in tutte le situazioni.
In merito alle tempistiche di pagamento, AREA VdA fornisce
costantemente all'Autorità di gestione gli elenchi di proposte in
liquidazione, che vengono autorizzati con firma digitale
dall'Autorità di gestione stessa. Gli uffici preposti al
monitoraggio durante i controlli dell'avanzamento della spesa ne
accertano le tempistiche. Si ritiene con quest'operato di
continuare a lavorare nel solco tracciato dall'impegno assunto con
l'accoglimento della risoluzione 930. Con quest'ottica, nel cercare
di chiudere le criticità delle posizioni pregresse, si cerca di
dedicare la massima attenzione alla valutazione e alla risoluzione
delle nuove problematiche che possono presentarsi, affrontandole
sin dalle prime fasi e cercando le pronte soluzioni. Possiamo
infine affermare che eventuali carenze da parte delle strutture
competenti - quindi di AREA e dell'Autorità di gestione -, qualora
circostanziate nell'ambito delle rispettive competenze esistenti
all'interno del sistema dei contributi, sono costantemente oggetto
di analisi, di valutazione e di confronto con l'obiettivo di
migliorare e di efficientare, per quanto è nelle nostre
possibilità, il servizio offerto agli agricoltori. Questo per dire
che l'attenzione sull'argomento rimane sempre molto alta, anche
perché ci rendiamo conto - come viene sottolineato ogni volta - del
fatto indispensabile che questi contributi possano arrivare in
maniera congrua e più rapida possibile nelle nostre aziende.
Grazie.
Presidente
- Grazie Assessore. Per la replica, la parola
al collega Nogara.
Nogara (UVP) -
Merci Président.
Cercherò poi di essere il più veloce possibile per lasciare la
parola anche al cofirmatario Chatrian per un commento. Siamo
soddisfatti, siamo contenti che il Senatore Lanièce si sia mosso in
questo senso, io non è che volevo fare una critica a Lanièce, anzi
meno male, era ora, io le dico, perché se aspettava ancora un
po'...è da febbraio che è tutto fermo, probabilmente se si muoveva
un po' prima era meglio, ma questa non è un'accusa che gli voglio
fare, per carità! Io mi sono sentito dire un anno fa, o forse
ancora di più, che essere ente pagatore...tanto ormai non si può
più fare niente...che non serviva a niente. Ci sono cinque Regioni
italiane che hanno il PSR approvato e che pagano o cosa, sono tutti
enti pagatori, meno il Piemonte che ha scelto un'altra via, però
gli altri sono riusciti tutti a chiudere con Bruxelles e sono tutti
enti pagatori. Bisogna dire e comunicare - è questo che dico ad
AREA - agli agricoltori che fino a settembre non se ne parla delle
lettere alle banche, queste cose bisogna dirle, perché tutto quello
che lei mi ha annunciato...io la ringrazio per le risposte che mi
ha dato, ma lei della risoluzione che abbiamo approvato qua in
quest'aula con tutte le voci, con tutto quello che doveva fare AREA
non me ne ha parlato, ma mi ha dato delle giustificazioni su quello
che sta succedendo.
Qui in quest'aula Francesia ci aveva dato i tempi e le cifre dei
pagamenti delle cose vecchie, del 2009, 2010, 2011, ci aveva detto:
"entro questo mese...ce l'abbiamo tutte segnate". Per carità, io
capisco che ci possono essere dei problemi, ma sono queste le cose
che devono fare: spiegare perché non vengono pagate. Possono essere
dei problemi che...sono senz'altro dei problemi che non dipendono
da loro, ma dipendono da AGEA, ma la gente vuole solo sapere
questo, perché noi, dopo tutto il lavoro che abbiamo fatto, ci
sentiamo magari anche dire adesso: "sì, avete parlato, blaterato
tanto, ma alla fine dovevamo essere pagati entro sei mesi, è
passato un anno e non abbiamo preso una lira". Ecco, sono queste le
cose che bisogna comunicare e mi piacerebbe una volta, se è
possibile, partecipare alle riunioni tra i CAA e AREA per riuscire
a definire certe cose che sembra che, da una parte, AREA faccia e
che, dall'altra, i CAA non facciano, o che non ci sia un dialogo.
Allora, se è possibile, vorrei che fossimo invitati in una di
queste commissioni per capire come funziona e che cosa succede...
Ora lascio la parola al mio collega Chatrian. Grazie.
Presidente -
La parola al collega Chatrian.
Chatrian (ALPE) -
Grazie Presidente.
Aggiungere che cosa? Abbiamo ascoltato attentamente l'Assessore
Testolin, abbiamo partecipato con lei, Assessore, e con vari attori
qualche mese fa, cercando di portare il nostro contributo, ma
soprattutto cercando un
modus operandi
che desse comunque
delle risposte non puntuali, ma quanto meno ci provasse. Noi le
chiediamo per l'ennesima volta...su questo tema più volte ci siamo
confrontati e più volte siamo intervenuti in quest'aula anche nella
passata legislatura...cerchiamo, cercate di guidare quanto meno il
processo, cioè conoscete molto bene anche voi le difficoltà e
soprattutto la non linearità, la non organizzazione, sembra quasi
che ci sia la volontà veramente di non guidare un processo forse
anche abbastanza semplice e l'azienda, l'agricoltore piccolo o
medio ha bisogno, se non di certezze, quanto meno di essere
accompagnato e neanche quest'accompagnamento c'è nonostante, come
diceva prima il collega Nogara, gli interventi fatti in quest'aula,
gli incontri fatti in quest'aula, pensavamo di aver trovato quanto
meno un
modus operandi
per migliorare delle grosse lacune di
comunicazione, di non informazione e di perdita di tempo. Io non so
se a voi...ma sicuramente vi diranno che un modello del genere non
è più possibile, continuano ad essere sballottati da una parte e
dall'altra senza la minima...non considerazione, ma certezza e
accompagnamento per avere quelle due informazioni che richiedono i
singoli agricoltori e le singole aziende. Il collega prima diceva:
"invitateci", non so se possiamo essere utili a quel tavolo, cioè
c'è un direttore da una parte, c'è una struttura regionale
dall'altra, non solo che si parlino, ma che parlino all'agricoltore
e che non sballottino queste persone da un ufficio all'altro senza
informazioni, senza nessun tipo di accompagnamento dal punto di
vista del processo, cioè sembriamo veramente...se eravamo scarsi,
invece di migliorare, mi sembra che è sempre peggio. Ci sembra che
le segnalazioni che noi abbiamo in questi giorni, in queste
settimane vadano in quella direzione. Lei, Assessore, sicuramente
avrà le nostre stesse informazioni, le chiediamo uno sforzo in più
dal punto di vista se non politico, operativo, in modo che ci siano
le possibilità per migliorare questa non organizzazione, sembra
quasi voluta questa non organizzazione, queste non risposte, non so
se, Presidente Rollandin, lei ne è a conoscenza, ma non ne usciamo
e la sintesi...e termino, Presidente Viérin...se possiamo essere
utili, la nostra disponibilità la diamo, ma io penso che sia più un
discorso organizzativo interno per migliorare, io non so, ma ci va
veramente poco... Chiediamo, per favore, proprio di adempiere in
questi giorni, in queste settimane a guidare un processo che
comunque non sta in piedi. Grazie.
Presidente -
Grazie. Ho concesso qualche secondo in più
visto che erano due i colleghi che dovevano intervenire. Punto
32.01 all'ordine del giorno.
