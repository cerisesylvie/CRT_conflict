Classificazione
AMMINISTRAZIONE REGIONALE
Amministrazione della giustizia
Ordinamento degli uffici e del personale



Oggetto del Consiglio n. 463 del 6 marzo 2019 - Resoconto
OGGETTO N. 463/XV - Interrogazione: "Rimborsi chilometrici
spettanti ai dipendenti ed ex dipendenti a seguito della pronuncia
della Corte di cassazione".
Rollandin (Presidente)
- Punto n. 13 dell'ordine del
giorno. La parola al Presidente Fosson.
Fosson (GM)
- Ritorno su questo argomento già proposto
nella seduta del 23 gennaio e lo tratterò in parte io su quella che
era la parte legislativa e poi per gli impegni nel settore darò la
parola all'Assessore Chatrian.
Prima domanda: "
quali furono i presupposti che portarono
all'abrogazione del rimborso chilometrico
". I presupposti che
hanno portato a non erogare più rimborso chilometrico per
l'utilizzo del mezzo proprio sono stati di carattere normativo. Il
decreto-legge n. 78 del 31 maggio 2010 (misure urgenti in materia
di stabilizzazione finanziaria e di competitività economica), poi
convertito nella legge n. 122 del 2010, ha previsto, tra l'altro,
che, a decorrere dalla sua entrata in vigore, non si applicano più
al personale contrattualizzato di cui al decreto legislativo n. 165
del 2001, recante: "Norme generali sull'ordinamento del lavoro alle
dipendenze delle amministrazioni pubbliche", tutte le disposizioni
normative che prevedevano l'indennità chilometrica per l'uso del
mezzo proprio e cessano anche di avere effetto le disposizioni
analoghe contenute nei contratti collettivi. La Regione subito ha
sollevato questione di legittimità costituzionale nei confronti di
questo articolo del decreto-legge n. 78 del 2010 e nel frattempo
però ha prudenzialmente garantito l'applicazione del divieto, che
peraltro era di difficile e complessa applicazione già allora. Due
anni dopo, con la sentenza n. 139 del 2012, la Corte costituzionale
ha respinto il ricorso promosso dalla Regione ritenendo che lo
Stato può adottare norme per il contenimento della spesa pubblica
efficaci anche nei confronti della Regione. In questa prima
sentenza la Corte sosteneva che le Regioni erano tenute al rispetto
di un tetto complessivo di riduzione della spesa per il personale,
con la facoltà quindi di rimodulare all'interno di questo tetto le
voci di riduzione. Successivamente però la Corte costituzionale ha
poi assunto un altro orientamento più rigido affermando in altre
pronunce la prevalenza assoluta del principio del contenimento
della spesa pubblica su quello dell'autonomia organizzativa degli
enti, in particolar modo ritenendo che la materia dei rimborsi
chilometrici sia di competenza esclusiva dello Stato in quanto
concernente l'ordinamento civile e quindi la materia del rapporto
di lavoro pubblico che non consente differenziazioni tra Regione e
Regione.
Seconda domanda: "
a quanto ammonta la spesa relativa al
rimborso chilometrico che non è stata erogata dal gennaio 2011 ad
oggi
". Per quanto riguarda questa domanda, come già detto nel
Consiglio del 23 gennaio, non esiste una quantificazione dei
rimborsi chilometrici non erogati dal 2011, che, non essendo
previsti, non sono stati contabilizzati, e quindi che a questo
momento sono ancor di più difficile contabilizzazione.
"
In che data sarà disponibile il parere dell'ufficio
legale
": il parere dell'ufficio legale, che ci sta lavorando
sopra dalla data del 20 gennaio, non è ancora disponibile in quanto
sono in corso valutazioni sulla possibilità di introdurre, laddove
ritenuta necessaria, una nuova disciplina della questione, per il
futuro, è chiaro, che possa considerare la peculiarità degli organi
operai forestali che prestano attività lavorative in sedi
periferiche e disagiate, nei cantieri di volta in volta interessati
dai lavori, prevedendo al contempo modalità di spostamento atte a
garantire il contenimento della spesa.al contempo modalità di
spostamento atte a garantire il contenimento della spesa.
Dalle ore 19:11 riassume la presidenza la Presidente
Rini.
Rini (Presidente)
- Per integrare la risposta, la parola
all'Assessore Chatrian.
Chatrian (ALPE)
- Per concludere l'ultima domanda posta
dal collega: "
quante sono le domande di rimborso
presentate
". A quanto abbiamo potuto appurare, sono state
depositate presso il Dipartimento Risorse Naturali delle domande di
rimborso, circa 490, che non sono state trattate in quanto in
contrasto con quanto previsto dal decreto-legge 78/2010. Confermo
l'impegno che ho preso in commissione al momento dell'approvazione
del piano dei lavori diretti relativo agli operai forestali per
quanto riguarda il 2019, appena il parere sarà approvato da parte
dell'Avvocatura, di venire insieme a quest'ultima in commissione
per illustrare l'atto.
Presidente
- Per la replica, la parola al collega
Cognetta.
Cognetta (MOUV')
- Assessore Chatrian, se ho capito bene,
sono 490 domande, giusto?
Presidente
- Colleghi, vi invito a fare solo un po' di
silenzio perché si fa fatica a sentire.
Cognetta (MOUV')
- Io e il collega Gerandin non avevamo
capito se il numero era giusto ma se ho capito bene, ci sono 490
domande. Ora, a fronte di 490 domande, la domanda che sorge
spontanea è: se un parere legale verrà fatto in tempi brevi e
soprattutto se verranno esaudite, perché alla fine mi sembra di
aver capito che, dai
rumors
che ho sentito io, al di là di
quanto da lei dichiarato in commissione, che non si abbia
intenzione di rispondere a queste domande. Per meglio dire, io ho
saputo che parrebbe ci sia l'intenzione di non erogare un giusto
compenso a chi ha usato la propria automobile per andare a lavoro e
per lavorare per l'Amministrazione, perché, se fossero soddisfatte
queste domande, automaticamente verrebbe ridotta la quantità di
soldi per i cantieri forestali: questo è quanto ho sentito io e mi
hanno riportato. Allora io spero vivamente che questo non accada e
soprattutto vorrei tranquillizzare - e dovrebbe farlo lei più che
io - chi ha fatto queste domande ma anche chi lavora nei cantieri
forestali che non è assolutamente così, che le risorse che dovranno
essere eventualmente utilizzate per far fronte a queste 490 domande
non hanno nulla a che vedere con la questione dei cantieri, che
invece è in atto e che segue un altro filone e soprattutto un altro
tipo di finanziamento, cioè le due cose non stanno assieme. Qui
parliamo di un contenzioso, quindi eventualmente genererà un debito
fuori bilancio, lì parliamo della normale attività economica della
nostra Regione. Vorrei quindi essere rassicurato soprattutto su
questa parte, perché, quando verrà fuori che la Regione dovrà
soddisfare queste 490 domande, capisco che ci sarà un problema
economico da affrontare anche di un certo tipo. Lascio adesso
concludere al collega Gerandin.
Presidente
- La parola al collega Gerandin.
Gerandin (MOUV')
- Ho ascoltato quanto ci ha detto prima
il Presidente e poi lei Assessore. Io penso che sia anche
comprensibile il fatto della cautela che lei ha avuto in
commissione, perché ovviamente se ci sono delle valutazioni in
corso, è corretto non creare delle false attese, ma nello stesso
tempo mi preoccupa un po'. Prima di tutto non abbiamo una
tempistica entro cui avremo una risposta in quanto si sta ancora
valutando. Due: quello che ha detto il Presidente mi preoccupa
perché se uno ti dice: sono in corso di valutazione per introdurre
una nuova norma per il futuro, uno dovrebbe dire che quanto meno,
per quello che è stato il pregresso, a seguito di una sentenza...
le idee dovrebbero essere piuttosto chiare, dico: piuttosto, poi vi
lascio anche il margine di dubbio, però se già si ipotizza una
norma per il futuro per risolvere una problematica vera, corretta,
bisognerebbe capire come uscire da un problema pregresso, poi
questo è - ricordo - a seguito di una sentenza. Quello che io
vorrei - e lo dico qua perché mi piacerebbe che, quando verrete a
riferire in commissione, e spero al più presto, venisse detto - è
che, qualora venisse riconosciuto un iter, un percorso, si evitasse
di far fare ulteriori ricorsi alla Magistratura per chi
eventualmente ne ha diritto, perché sarebbe veramente cercare di
essere un po' autolesionisti su questo.
Un'ultima considerazione: io non ho avuto quel sensore del mio
collega Cognetta sul fatto che se dovessero mai essere pagate
queste risorse, andrebbero essere scalate dai cantieri forestali
attuali, ma mi auguro che lei in commissione ci tranquillizzerà
totalmente su questo, nel senso che, per quello che ci riguarda, è
un'ipotesi neanche immaginabile e pensabile che vengano
eventualmente utilizzate delle risorse degli attuali cantieri per
pagare dei pregressi legati al rimborso chilometrico. Io non ho
avuto questo sentore, per cui non faccio nessun tipo di allarmismo
e chiedo solo - non so se verrà l'Assessore o il Presidente, ma
chiunque verrà in commissione - di tranquillizzarci e di
tranquillizzare i dipendenti dei cantieri.
Presidente
- Colleghi, vi chiedo una sospensione per una
Conferenza dei Capigruppo per decidere anche in merito al prosieguo
dei lavori.
La seduta è sospesa dalle ore 19:23 alle ore 19:40.
Rini (Presidente)
- La Conferenza dei Capigruppo
all'unanimità ha deciso di proseguire i lavori in questa maniera:
oggi sospendiamo alle ore 20:00, riprendiamo alle 21:00 fino alle
23:30. Si prevederà una giornata straordinaria di Consiglio da
aggiungere alla prossima seduta, nella giornata del 19, per
consentire l'espletamento di tutti i punti rimasti in
arretrato.
