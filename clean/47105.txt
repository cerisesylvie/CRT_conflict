Classificazione
CASA DA GIOCO



Oggetto del Consiglio n. 3408 del 20 marzo 2024 - Resoconto
OGGETTO N. 3408/XVI - Interrogazione a risposta immediata:
"Veridicità dei contenuti richiamati in un articolo di giornale
circa lo studio sul futuro della Casa da gioco".
Bertin (Presidente) -
Punto n. 5.01. Ha chiesto la parola
il consigliere Aggravi per illustrare il
question time
, ne
ha facoltà.
Aggravi (RV) -
Venerdì 15 marzo scorso sul quotidiano "La
Stampa" era pubblicato un articolo dal titolo: "Il ritorno al
passato". Avendo poco tempo, vorrei sintetizzare il contenuto
riportando un passaggio che è stato pubblicato. Nell'articolo si
diceva che nella serata del giorno precedente la maggioranza
regionale ha saputo che un
network
mondiale di consulenza a
cui è stato affidato l'incarico per valutare il futuro della Casa
da gioco ha concluso la sua analisi: "Meglio privatizzare".
All'interno dell'articolo ci sono alcuni dettagli e alcune
considerazioni riguardo a quello che sarebbe stato rappresentato in
quell'incontro.
Noi, anche a fronte del fatto che ad oggi la IV Commissione
consiliare non ha ancora calendarizzato le audizioni in merito alla
presentazione in sede istituzionale di questo studio della Casa da
gioco, chiediamo al Governo regionale per sapere se i contenuti
rappresentati nel già richiamato articolo corrispondono al vero; ho
cercato di sintetizzarlo perché in due minuti non c'era tanto
tempo.
Presidente -
Risponde il Presidente della Regione.
Testolin (UV) -
Finaosta ha trasmesso alla Regione lo
studio effettuato in attuazione al mandato ricevuto con
deliberazione della Giunta regionale 744 del 3 luglio 2023, ovvero
l'elaborazione di linee guida per il rilancio del Casino de la
Vallée, successivamente alla chiusura della procedura di
concordato.
Per l'importanza dell'argomento, il documento ha necessariamente
bisogno di essere esaminato e condiviso dalla Giunta regionale per
poi essere oggetto di confronto in maggioranza, ciò prima di
approdare per le decisioni del caso al percorso di discussione in
sede di IV Commissione consiliare e poi in quest'aula per delineare
il futuro della Casa da gioco. In questo momento, pertanto, non è
tanto importante sapere se gli articoli di stampa corrispondono o
meno a quanto è evidenziato dallo studio fornito da Finaosta, ma è
piuttosto interessante sapere che il percorso di analisi sta
avanzando e che avremo certamente modo di discuterne in modo
approfondito nel prossimo futuro nelle sedi e nei modi appropriati,
anche perché l'argomento è di estremo interesse e delicatezza.
Presidente -
Ha chiesto la parola il consigliere Aggravi,
ne ha facoltà.
Aggravi (RV) -
Io mi aspettavo almeno un "In parte sì, in
parte no" oppure "No", però oggettivamente noi abbiamo chiesto se i
contenuti rappresentati corrispondono al vero e io, sentendo quello
che ha detto il Presidente,
nulla quaestio
sui passaggi che
vengono fatti ma lui dice che prima deve essere esaminato in Giunta
e poi in maggioranza. Oggettivamente quello che è stato
rappresentato nell'articolo forse non corrisponde al vero, io mi
sarei aspettato almeno una risposta. La risposta non l'ho avuta,
tempistiche certe non ci sono, il Presidente di IV Commissione sa
che la richiesta è stata fatta, quindi io a questo punto mi auguro
che lo studio arrivi nelle sedi deputate, per carità, fate pure
prima le vostre considerazioni, però mi sarei aspettato almeno una
risposta per capire se quello che emergeva poteva anche essere
parzialmente corretto o no, però non ho ricevuto risposta.
