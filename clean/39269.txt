Classificazione
BENI CULTURALI
Musei, biblioteche, archivi storici e aree di interesse archeologico



Oggetto del Consiglio n. 2533 del 11 gennaio 2017 - Resoconto
OGGETTO N. 2533/XIV - Interrogazione: "Iniziative per la
promozione del sito megalitico di Saint-Martin de
Corléans".
Rosset (Presidente) -
Punto n. 8 dell'ordine del giorno.
Ha chiesto la parola l'Assessore Rini, ne ha facoltà.
Rini (ALPE) -
Ringrazio il collega Bertin per darci
l'occasione di fare un primo punto di questi primi mesi di attività
di questo importante sito culturale.
Per quanto riguarda la sua prima domanda: il numero di
visitatori da settembre a dicembre è stato di 8565 unità. Gli
incassi per lo stesso periodo ammontano complessivamente ad euro
19.837 euro. I costi di gestione del parco archeologico,
attualmente aperto al pubblico, sempre per il periodo
settembre-dicembre 2016 sono i seguenti: servizio di pulizia 9800
euro, fornitura energia elettrica 58.889 euro, fornitura gas -
questo è un importo presunto, perché non abbiamo ancora ricevuto la
relativa fattura - dovrebbe essere intorno ai 2500 euro, fornitura
acqua potabile: 170 euro, per un ammontare complessivo pari a
71.451 euro. I costi del personale della società di servizi per lo
stesso periodo ammontano complessivamente ad euro 176.513.
Per quanto riguarda la sua seconda domanda, premesso che ci
troviamo in una fase di avviamento del sito, si fa presente che le
iniziative promozionali programmate per l'anno 2017 sono in linea
con quanto effettuato nel primo periodo di apertura. Dalla seconda
metà dell'anno 2016 invece intendiamo andare in altre nuove
direzioni e potenziare anche l'offerta proprio
in loco
.
Oltre alle forme già consolidate di comunicazione - penso ai
social media
, alle reti televisive, radiofoniche, giornali e
differenti tipi di pubblicità -, anche qua stiamo cercando di
collaborare sia sul territorio locale, ma anche e ovviamente sul
territorio nazionale proprio per promuovere in maniera ancora più
efficace e mirata questo importante sito. Nell'anno passato si è
rilevato il vasto successo di pubblico nell'indizione delle visite
per la Settimana valdostana dei beni culturali (
Plaisirs de
culture
), che si intende ripetere e moltiplicare anche
nell'anno 2017, creando proprio eventi
ad hoc
su questo
luogo e diversificando occasioni di apertura, incontri con il
pubblico. Stiamo anche studiando tutta una serie di comunicazioni
rivolte ai più piccoli: dobbiamo riuscire ad arrivare alle
scolaresche in maniera forse più frizzante e accattivante per l'età
proprio dei bimbi; stiamo cercando di studiare anche un personaggio
che possa rendere più accattivante una storia e quindi il luogo
stesso proprio per avvicinare anche i ragazzi a questa esperienza.
Abbiamo notato che le scolaresche che si recano proprio all'area
megalitica escono forse con un po' di freddezza per la complessità
di questo sito, quindi è necessario trovare dei mezzi più efficaci,
più comunicativi che possano trasmettere il valore reale di questo
luogo. Questa quindi è un'altra direzione per un
target
diverso di pubblico. Ancora una linea programmatica indispensabile
è quella di impostare e mantenere le sinergie importanti con gli
enti e le associazioni che stiamo cercando di portare avanti; a
titolo di esempio posso ricordare l'accordo capitale che abbiamo
avuto con il FAI: ricordo che a Roma, alla presenza anche del
Ministro per i beni culturali, all'interno di una presentazione che
vedeva solamente otto beni culturali su tutto il territorio
nazionale, è stata presentata proprio l'area megalitica di
Saint-Martin. Questo sicuramente è un veicolo che ci ha aiutato
tanto; tanto il FAI ha fatto sul territorio nazionale e tanti degli
utenti che si sono poi recati sono stati proprio indirizzati dal
FAI. Come dicevo, abbiamo iniziato da subito la collaborazione, che
è destinata a proseguire nell'anno appena iniziato; penso, per
esempio, ai 1400 visitatori nelle sole due
Giornate di
primavera
proprio del FAI. Ci sarà poi la collaborazione con le
associazioni di quartiere, pensiamo alle varie feste: dal
Green
day
, che è stato portato avanti con la collaborazione del Forte
di Bard al Santo patrono, dove proprio la collettività si è
mobilitata in tal senso; per il Santo patrono, nella giornata del 6
novembre, sono stati accolti nell'area megalitica ben 2045
visitatori, ovviamente queste iniziative verranno riproposte.
A partire dal 2017 si metterà in atto un ulteriore obiettivo tra
quelli previsti nella
mission
del museo: la realizzazione di
mostre temporanee a tema, invitando artisti la cui produzione trova
contatti nell'ambito del mondo dell'archeologia, questa è una
novità. In tal modo si vuole raggiungere anche quel settore di
pubblico che si mostra più interessato ad un fenomeno artistico più
che archeologico generale. Per il prossimo giugno è programmata una
mostra di arte contemporanea che dialogherà con l'archeologia. Per
dare rilevanza e visibilità attraverso strategie condivise, si
lavora sul concetto di rete con musei accomunati dal tema,
instaurando collaborazioni che non solo preparino a mutui rimandi
promozionali, ma che siano anche di sostegno reciproco nelle
attività di studio, di valorizzazione, di ricerca e ovviamente poi
di promozione. Sono in corso contatti con i musei che come nucleo
delle collezioni hanno stelle antropomorfe: penso a Pontremoli, a
Riva del Garda e a Laconi, mentre una grande collaborazione che
stiamo portando avanti e che crediamo possa dare dei buoni frutti è
quella con il Museo egizio di Torino. È all'esame proprio una
proposta di collaborazione molto particolare che, al di là della
mera promozione, intende anche apportare uno scambio scientifico e
che di riflesso quindi porterà riscontri anche nell'ambito
ovviamente della promozione. Quanto sopra detto esprime la volontà
chiara e precisa di ampliare l'offerta e la funzione del museo, il
cui ruolo di forza aggregante si sviluppa sino a diventare un
centro di irradiazione del patrimonio culturale per creare davvero
una serie di ricadute che possono assumere un valore non solo
culturale, ma anche economico per la nostra Regione.
Presidente -
Per la replica, chiede la parola il collega
Bertin, ne ha facoltà.
Bertin (ALPE) -
I dati che mi aveva fornito a settembre,
ovvero i visitatori del parco nei mesi estivi, mi avevano molto
preoccupato, diversamente da lei che si dichiarava soddisfatta dei
risultati: circa 4000 visitatori nel mese di agosto, francamente,
dichiararsi soddisfatta era un po' imprudente. Anche questi ultimi
dati che lei mi fornisce mi lasciano preoccupato: stiamo parlando
di quattro mesi da settembre a dicembre, e inizio gennaio, che
comprendono anche le festività natalizie, i dati sono anche questi
piuttosto piccoli e teniamo conto che quest'anno beneficiamo
dell'effetto novità vista la recente apertura parziale del parco.
Lei mi dice della collaborazione con molti soggetti: dalla Festa
patronale di Saint-Martin ad altre, ma, al di là di queste
dichiarazioni di intenti positivi, si conferma che questo parco non
sta ancora decollando, eppure abbiamo avuto 50 anni per pensarci.
Da quando sono qui, spesso con delle interpellanze e interrogazioni
ho sollecitato un'attenzione rispetto alla futura apertura del
parco proprio nella direzione di sfruttare questo potenziale che
c'è nel parco. Come ho ripetuto per molti anni, non basta aprire la
porta perché i turisti e i visitatori arrivino, in effetti è
confermato. Ricordiamoci che questa è un'apertura soltanto
parziale, mancano ancora 20 milioni per finire questa grande opera;
abbiamo aspettato 50 anni, non è finita e non so quando
finirà...questa resta la Salerno/Reggio Calabria valdostana. Esiste
un potenziale che va sfruttato. Lei ha detto cosa farete in questi
sei mesi, da quanto ho capito, di programmato c'è ben poco. Ci sono
delle buone intenzioni, ma con le buone intenzioni non si va da
nessuna parte. Lei parlava di 2000 visitatori per la Festa del
patrono di Saint-Martin, certo è positivo, ma rendiamoci conto che
i visitatori locali ad un certo punto si esauriranno, bisognerà
pensare ad un altro tipo di pubblico. I 2000 concittadini - tra
l'altro, mia mamma è di Saint-Martin - che quest'anno hanno
visitato il parco, i vicini di casa del parco l'anno prossimo non
ci andranno, ci vuole una programmazione e una promozione diversa,
altrimenti questa rischia di diventare un'ennesima cattedrale nel
deserto.
Proprio non ci siamo, sono preoccupato francamente perché il
potenziale per la città e per quel quartiere è importante. Lo
ricordo spesso: uno studio sulla gestione di questa struttura,
affidato all'Università di Ferrara anni fa, un'università che è
specializzata in questo settore - uno studio che invito a leggere,
credo di essere stato l'unico che l'ha letto -, evidenzia che la
gestione avrà un
deficit
strutturale di 3 milioni di euro al
netto delle entrate, 3 milioni come deficit strutturale che è
sostenibile e che ha un senso se si raggiungono circa 200 mila
visitatori (180 mila) perché questo creerebbe un indotto in grado
di sostenere questa struttura: 180 mila visitatori all'anno minimo
è l'obiettivo che ci dobbiamo dare. Se andrà tutto come deve
andare, non siamo neanche a un decimo, e questo è il primo anno
quando c'è anche un effetto novità. Ero e resto preoccupato per
questo parco che certo può rappresentare una svolta per la città, è
un
atout
importante, ma che se continua in questa direzione
con questo tipo di promozione, la vedo francamente difficile.
