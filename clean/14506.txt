Classificazione
CASA DA GIOCO


Resoconto integrale del dibattito dell'aula
Oggetto del Consiglio n. 1763 del 10 gennaio 1996 - Resoconto
SEDUTA POMERIDIANA DEL 10 GENNAIO 1996
OGGETTO N. 1763/X Impegno per la Giunta regionale per agevolare
l'accordo Casa da Gioco/SITAV sull'ospitalità dei clienti.
(Reiezione di risoluzione)
Risoluzione Il Consiglio regionale della Valle d'Aosta,
Appreso che nei giorni scorsi le trattative fra la gestione
straordinaria della Casa da Gioco di Saint-Vincent e la SITAV
S.p.A. per giungere ad un accordo sull'ospitalità dei clienti
presso il Grand Hôtel Billia si sarebbero arenate in maniera
critica;
Atteso che un'eventuale definitiva rottura dei rapporti tra le
parti comporterebbe inevitabilmente dei problemi occupazionali
presso il complesso alberghiero;
Impegna
la Giunta regionale ad attivarsi affinché le trattative fra la
gestione straordinaria e la Sitav S.p.A. possano giungere a buon
fine e a riferire tempestivamente alla quarta Commissione
consiliare sull'evolversi della questione.
F.to: Collé - Marguerettaz
Presidente Ha chiesto la parola il Consigliere Collé.
Collé (PpVA) Avevo già anticipato all'inizio del pomeriggio che
avremmo presentato questa risoluzione. Abbiamo appreso dai
giornali, come credo tutti in quest'aula, che sarebbero sorti dei
problemi fra gestione straordinaria e SITAV per quanto riguarda
tutto il discorso legato all'ospitalità del Grand Hôtel Billia, e
pure altri problemi vi sono per quanto riguarda il discorso del
software.
Siccome a livello istituzione, quindi parlo di IV Commissione e
di Consiglio regionale, non abbiamo avuto modo di essere tenuti al
corrente su questa questione, abbiamo voluto presentare questa
risoluzione intanto perché la Giunta regionale possa giungere al
buon fine di questa trattativa, ma anche per ridare quel giusto
ruolo alla IV Commissione, dove secondo noi è più che giusto che i
consiglieri siano informati su quanto accade.
Diverse possono essere le considerazioni in questo momento, non
vogliamo sicuramente mettere "i carri davanti ai buoi", tuttavia
credo che i dipendenti del Grand Hôtel Billia stiano vivendo un
momento di ansia e di preoccupazione per il loro futuro ed è
compito nostro fare tutto quanto è possibile affinché ci sia un
futuro anche per quanto riguarda il Grand Hôtel Billia. Si sentono
più voci, ad esempio quella secondo cui già si sarebbero fatte
delle prenotazioni negli alberghi di Saint-Vincent, e che quindi
già per il mese di gennaio ci potrebbero essere problemi per il
personale dell'Hôtel Billia.
Non so fino a che punto queste voci siano vere; tuttavia, come
ho detto poc'anzi, credo che questa risoluzione - che non presenta
alcun cenno polemico - possa essere accettata e votata dal
Consiglio.
Presidente Ha chiesto la parola il Presidente della Giunta,
Viérin Dino.
Viérin D. (UV) J'ai déjà eu l'occasion de dire à M. Collé qui
s'était plaint du fait que dans les déclarations le président
n'avait pas parlé de cette affaire, que la négociation est en
cours. Je lui avais même dit que des réunions sont déjà prévues au
cours de la semaine prochaine et avec les Organisations syndicales
et surtout avec les représentants de la gestion extraordinaire et
de la SITAV pour éclaircir ces questions. Questions qui sont liées
au contrat de service entre gestion extraordinaire et SITAV quant à
l'utilisation du Billia, des parkings et des logiciels.
Il est vrai, je constate que c'est un peu comme la pendule,
quand il y a le beau fixe pour ce qui est des rapports entre
gestion extraordinaire et SITAV, on se plaint et on tire à bouler
en IVème Commission parce que les conditions sont vexatoires, la
Région se fait berner, on paye trop. Maintenant qu'on est en train,
sur la base des recommandations qui depuis toujours ont été
exprimées par la IVème Commission, de négocier justement la teneur
de ces accords, voilà que la pendule remonte de l'autre côté et
donc on se soucie du futur et des conditions des travailleurs du
Billia.
De ce point de vue je pense qu'il n'y a pas besoin de présenter,
compte tenu de ces affirmations, une résolution pour engager le
président du Gouvernement ou le Gouvernement à s'activer, pour que
les pourparlers entre la gestion extraordinaire et la SITAV
"possano giungere a buon fine": c'est ce que nous sommes déjà en
train de faire, c'est dans nos fonctions. Et non plus "a riferire
tempestivamente alla IV Commissione consiliare sull'evolversi della
questione", parce que la IVème Commission s'est réunie
régulièrement toutes les fois que son président a demandé à des
membres du Gouvernement de rapporter les différents problèmes. Nous
sommes toujours disponibles, comme nous le déclarons encore
maintenant d'être disponibles, de relater en IVème Commission, sans
que toutes les fois, pour des raisons que nous n'arrivons pas
toujours à comprendre, l'on doive engager un gouvernement à faire
ce qu'il doit faire et une commission à remplir également ses
fonctions.
C'est pour toutes ces raisons que j'avais en bonne amitié déjà
exprimé à M. Collé toutes ces considérations en disant que je
considérais que de ce point de vue il était inutile de présenter
cette résolution car, s'il n'y avait pas d'autre élément, au cours
du prochain Conseil ou au cours de la prochaine réunion de la
commission je relaterais évidemment le déroulement de ces
pourparlers et de ces négociations.
C'est pour ces raisons que nous nous abstiendrons sur cette
résolution.
Presidente Ha chiesto la parola il Consigliere Collé.
Collé (PpVA) Il tono del Presidente non è che mi sia piaciuto
tanto.
Comunque questa non voleva essere una risoluzione polemica, anzi
voleva essere una risoluzione con uno spirito costruttivo
all'interno di quest'aula. E' vero che le negoziazioni sono in
corso, è altrettanto vero che sono uscite dalle notizie dai
giornali, come ho potuto dire prima, che all'interno di quest'aula
ben pochi di noi conoscono compresi i componenti la IV Commissione.
Non credo che tutto questo sia giusto e sia all'insegna della
trasparenza, mi permetto di sottolinearlo.
Così come mi permetto di sottolineare che, Presidente, non è un
ragionamento quello di dire che la IV Commissione a volte si
lamenta perché si dà troppo e a volte si lamenta perché si dà
troppo poco...
(... intervento del Presidente della Giunta, fuori
microfono...)
... la IV Commissione o il Consigliere Collé, benissimo. Il
Consigliere Collé, come si è lamentato all'epoca per quegli accordi
per il 1995 ritenendoli non giusti ed esagerati, non ritiene
tuttavia oggi che da quell'estremo si passi ad un altro estremo
così come si sente dire. Quindi una trattativa deve essere fatta
all'insegna della chiarezza, di un giusto equilibrio, ed è solo
questo che oggi in quest'aula volevamo dire.
Pertanto adesso chiederò, visto quanto il Presidente mi ha
appena detto sulla opportunità di convocare la IV Commissione per
avere delucidazioni in merito, al Presidente della IV Commissione
di convocare al più presto la commissione per avere delucidazioni
su questa questione e soprattutto capire fino in fondo l'iter che
c'è stata per queste due questioni oggi sul tappeto.
Presidente Quindi riteniamo ritirata la risoluzione... no?
Benissimo, avevo inteso che sulla base del ragionamento fatto dal
Presidente della Giunta, e considerata la richiesta fatta dal
Consigliere, si dovesse intendere ritirata.
Pongo in votazione la risoluzione in oggetto:
Presenti: 31
Votanti: 7
Favorevoli: 6
Contrari: 1
Astenuti: 24 (Agnesod, Aloisi, Bavastro, Bionaz, Borre, Chenuil,
Dujany, Ferraris, Florio, Lavoyer, Louvin, Mafrica, Mostacchi,
Parisi, Perrin C., Perrin G.C., Perron, Piccolo, Riccarand,
Squarzino Secondina, Vallet, Vicquéry, Viérin D. e Voyat)
Il Consiglio non approva
