Classificazione
FINANZA REGIONALE E LOCALE
Programmazione



Oggetto del Consiglio n. 226 del 19 dicembre 2018 - Resoconto
OGGETTO N. 226/XV - Predisposizione del Documento di economia
e finanza regionale (DEFR) per il triennio 2019-2021.
Rini (Presidente)
-
Possiamo passare al punto n.
37.03 dell'ordine del giorno, quindi alla votazione del DEFR. Si
esamina il DEFR nel testo emendato dalla II Commissione, quindi
analizzeremo già il testo con gli emendamenti. Sono stati
presentati 13 emendamenti dai colleghi Minelli e Bertin e un
emendamento del Movimento 5 Stelle. Chiedo ai colleghi Minelli e
Bertin se è possibile illustrarli nel loro complesso per procedere
poi puntualmente con la votazione.
La parola al collega Bertin per l'illustrazione degli
emendamenti.
Bertin (IC) -
Il primo emendamento prevede la
reintroduzione dell'articolo riguardante l'applicazione
dell'accordo in merito alla manovrabilità fiscale. Per la prima
volta, dopo un anno e mezzo, abbiamo la possibilità di applicare
questo nuovo strumento di programmazione economica, la cosiddetta
"manovrabilità fiscale", utilizzata pochissimo anche nella prima
versione; di fatto è per ripristinare quanto previsto nel primo
DEFR, soprattutto per quanto riguarda gli aspetti di
finanziabilità, anche perché venivano utilizzati per la prima
volta. Quindi, al di là dei limiti oggettivi dovuti al poco
impatto, era comunque positivo a nostro avviso che si tentasse di
utilizzare questi nuovi strumenti.
Presidente -
La parola alla collega Minelli.
Minelli (IC) -
Il secondo emendamento che proponiamo
riguarda le politiche del lavoro. Rispetto al DEFR precedente, ho
già detto ieri che in questa parte abbiamo visto delle integrazioni
e delle aggiunte e le condividiamo, in particolare avevo già
evidenziato quella sull'Agenzia del lavoro. Abbiamo però proposto
alcuni punti in più in pratica sono integrazioni a quello che è già
stato aggiunto nel DEFR della nuova maggioranza. Non sto a
riprendere tutto il testo, perché in parte è simile, ma sono cinque
punti e li vedete nella parte del Piano triennale di politica del
lavoro. Quello che noi chiederemmo di inserire è di predisporre un
pacchetto di misure per il lavoro che prevedano agevolazioni
strutturali, burocratiche e fiscali per le imprese che assumono del
nuovo personale a tempo indeterminato, per garantire condizioni di
lavoro più eque. In particolare riteniamo debbano essere premiate
le imprese e i settori che fanno alto tasso di occupazione per
unità di fatturato e che operano in base ai principi dell'economia
circolare e della sostenibilità. L'altro punto che si chiederebbe
di introdurre è approntare nuovi strumenti per affrontare
urgentemente le pregresse crisi industriali, fare nuove azioni
propedeutiche al sostegno verso l'imprenditoria giovanile - perché
sappiamo che è molto difficile per i giovani avviare impresa nella
nostra regione, e non solo -, combattere la sperequazione salariale
di genere, anche limitando i rapporti economici con quei soggetti
privati con cui si è accertata la pratica di una tale
discriminazione e poi, in generale, una più forte azione della
Regione per la tutela dei diritti e della dignità dei
lavoratori.
Proseguo con l'illustrazione degli altri emendamenti. Per quanto
riguarda il terzo emendamento, al sottocapitolo 4.5.4 che riguarda
il turismo e gli impianti sportivi, dove c'è scritto "
e
localizzati in zone che hanno perso attrattività turistica
" -
qui si parla della legge regionale recante "Disposizioni in materia
di incentivi di natura urbanistica per la riqualificazione delle
aziende e dei fabbricati turistici" - noi riteniamo che non si
possa dire che in Valle d'Aosta ci sono località che non hanno
attrattività turistica, noi partiamo dal presupposto che tutta la
nostra regione ha delle potenzialità di attrazione dei turisti.
Capiamo il senso di questo punto, perché effettivamente ci sono
zone che hanno una situazione di maggiore disagio per quanto
concerne l'attrattività, ma non sono zone che non possono attrarre
turisti. Sicuramente la riconversione dei fabbricati attualmente
vincolati da destinazione alberghiera è una cosa interessante,
poiché ci sono zone in cui non è possibile continuare in questa
attività. Quello che vorremmo, però, è di mantenere tutta la parte
togliendo quella porzione di frase "
e localizzati in zone che
hanno perso attrattività turistica
" ed introducendo
"
escludendo la trasformazione degli stessi
- cioè degli
alberghi -
in seconde case
", perché quello che ci
interesserebbe è che anche dove si deve riconvertire un fabbricato
che aveva una destinazione ad uso alberghiero si pensi comunque ad
attività commerciali di altro tipo: all'uso dell'affittacamere,
eccetera, ma non alla trasformazione di questi stessi stabili in
seconde case.
Per quanto poi riguarda invece l'emendamento n. 4 che è ancora
su questo capitolo - il sottocapitolo 4.5.4 che parla di turismo e
di impianti sportivi - c'è un punto sui cambiamenti climatici che
condividiamo, ma chiederemmo di aggiungere, anche qui, una frase
per avere alla fine questo punto: "
I cambiamenti climatici, la
necessità di rinnovo degli impianti e di riqualificare i
comprensori sciistici in un mercato globale, richiedono risposte,
investimenti adeguati e nuove iniziative. Sarà predisposto uno
studio di fattibilità per consentire il collegamento fra tutte le
località sciistiche della Valle d'Aosta da compiersi in autonomia
da parte degli ospiti con l'ausilio delle più performanti vetture
elettriche presenti sul mercato mondiale da mettere a disposizione
in car sharing presso le stazioni sciistiche stesse
". A noi
sembra che questo potrebbe essere un punto a favore per
l'attrattività turistica della Valle d'Aosta nel solco di un
turismo sostenibile, moderno e innovatore. Abbiamo anche riflettuto
in questa prima parte di legislatura sulla mobilità elettrica, c'è
la legge che è allo studio, e crediamo che possa essere un punto
interessante.
Ancora su questo capitolo, al punto "Impianti sportivi" del
sottocapitolo 4.5.4, con l'emendamento n. 5 noi chiederemmo di
sopprimere il sesto paragrafo che è quello riguardante il
collegamento tra Ayas e Cervinia. Noi crediamo che la costruzione
di questi nuovi grandi impianti sciistici, anche alla luce di tutto
ciò che conosciamo oggi riguardo alla situazione sui cambiamenti
climatici - ieri sono stati citati i risultati dell'incontro che si
è tenuto qualche giorno fa a palazzo regionale e le previsioni
sulla carenza di neve nei prossimi anni - in zone che sono ancora
integre e che, per questa loro stessa integrità, costituiscono un
punto di attrazione per molti turisti, sia una decisione da
prendere.
Con l'emendamento n. 6, che riguarda il mantenimento
dell'offerta dello sci di fondo, noi chiederemmo, laddove c'è
scritto "
È inoltre prevista l'individuazione di uno o due
comprensori per la realizzazione di accumuli di neve
", di
aggiungere "
e di compiere un'approfondita valutazione dei costi
e benefici nella tecnica dello snow farming dal punto di vista
energetico e delle emissioni di CO2 in comparazione anche con la
produzione di neve artificiale
". Quindi sì alla previsione di
creare dei centri di accumulo, ma con uno studio che vada a
verificare l'impatto ambientale.
Poi ci sono altri emendamenti che riguardano la scuola. Al punto
4.6 noi chiederemmo di aggiungere dei sottocapitoli, tra cui il
punto 4.6.1 che riguarda la lotta alla dispersione scolastica
(emendamento n. 7). Secondo noi occorre stabilire un piano sulla
scuola che declini, fin dal prossimo anno, le linee necessarie a
contrastare il fenomeno dell'abbandono scolastico con l'ampliamento
della formazione dell'istruzione professionale - e in questo
sappiamo che si sta già lavorando - con una diversa pratica
dell'alternanza scuola/lavoro, con una formazione anche di tipo
professionale degli insegnanti, con il miglioramento e la
trasformazione degli edifici scolastici e delle relative
attrezzature, anche quelle sportive (c'è l'annoso problema delle
palestre). Questa azione richiede delle disposizioni di
governance
al fine di gestire i diversi rapporti tra i
settori di intervento, così come un maggiore dialogo tra i livelli
regionali, locali e scolastici, coinvolgendo nelle scelte anche i
dirigenti scolastici. La sinergia tra tanti attori può ovviamente
dare dei risultati migliori in questo ambito.
Chiediamo ancora di aggiungere un punto 4.6.2 specifico sugli
adattamenti (
les adaptations
) che non sono stati affrontati
nel DEFR (emendamento n. 8). Sappiamo che c'è questa sospensione,
le scuole stanno agendo in autonomia, però noi crediamo che occorra
costituire un tavolo di confronto con i rappresentanti dei docenti
delle scuole di ogni ordine e grado proprio per costruire un
modello di insegnamento e apprendimento partecipato, efficace ed
efficiente, centrato sul raggiungimento delle competenze richieste
a livello comunitario. Crediamo che a questo scopo sia
assolutamente necessario tenere conto dei risultati della
sperimentazione che le scuole hanno affrontato negli anni 2016/2017
e 2017/2018. Siamo anche convinti che il miglioramento della
conoscenza della lingua francese deve prescindere dall'idea di una
velleitaria parità con la lingua italiana, perché purtroppo non è
così. Dobbiamo pertanto trovare dei metodi e delle strategie per
portare a livelli di competenza adeguati per un sistema scolastico
come il nostro che prevede un
curriculum
di sedici anni di
insegnamento di lingue.
C'è ancora un emendamento (emendamento n. 9) che chiede di
introdurre un punto più specifico sull'Università della Valle
d'Aosta (se ne parla, ma in maniera un pochino affrettata). Per
dare stabilità e prospettiva all'università occorre modificare lo
statuto e l'intero sistema di
governance
. Il Consiglio
dell'Università sarà sganciato dal diretto controllo della Giunta;
il rettore sarà nominato tra i docenti dell'ateneo. Poi si opererà
perché l'università, oltre a consolidare la sua offerta formativa
generale, diventi la referente scientifica dell'innovazione della
ricerca scientifica e, sulla base delle esigenze che via via
emergeranno, il promotore e il curatore della formazione dei
docenti valdostani. In tal senso l'università con l'ufficio a
supporto all'autonomia scolastica acquisirà un ruolo fondamentale
di monitoraggio e di coordinamento dell'intera attività
educativa.
Per quanto riguarda l'edilizia scolastica c'è un punto nel DEFR
che riguarda soprattutto l'emergenza e gli edifici delle scuole di
secondo grado (emendamento n. 10). Noi crediamo che occorra
aggiungere questo punto: "
Rafforzare l'azione per la creazione,
ad Aosta e a Verrès, dei due poli scolastici per l'istruzione di
secondo grado, anche con la creazione e il potenziamento di
strutture di accoglienza per studenti e studentesse provenienti
dalle vallate laterali
". È vero che c'è la strategia interna
aree bassa Valle che prevede già delle strutture, ma noi crediamo
che anche nel DEFR ci debba essere un'assunzione di impegno per
quello che riguarda il triennio che stiamo prendendo in
considerazione e, ancora, "
Individuazione delle azioni
alternative alla costruzione della nuova scuola in regione
Tzamberlet in comune di Aosta
".
Gli altri tre emendamenti riguardano i trasporti e sono tutti
legati più che altro alle tempistiche. Nella fattispecie chiediamo
che nel punto sul Piano regionale dei trasporti il secondo
paragrafo venga sostituito dal seguente (emendamento n. 11): "
Le
attività di elaborazione del Piano, affidate con provvedimento
dirigenziale del 22 febbraio 2018, hanno visto la conclusione delle
prime due fasi con l'individuazione degli obiettivi e delle
strategie, a gennaio 2019 verrà condotta la consultazione su tale
impostazione con i sindacati di categoria ed i vari portatori di
interesse, e entro il primo quadrimestre 2019 il Piano sarà portato
all'esame del Consiglio regionale
". Questo sul piano regionale
dei trasporti, invece gli altri due riguardano proprio più
specificatamente l'infrastruttura ferroviaria. Al sottocapitolo
4.7.2 c'è scritto: "
al fine di arrivare, nel corso del 2019, al
dibattito in Aula consiliare e all'approvazione definitiva del
Programma. Una volta approvato il documento si potrà definire la
programmazione di eventuali ulteriori spese
", che noi chiediamo
di sostituire così (emendamento n. 12):"
al fine di arrivare, nel
primo quadrimestre del 2019, al dibattito in Aula consiliare e
all'approvazione definitiva
", quindi con una tempistica più
ridotta rispetto alla previsione attuale. Infine, al termine del
secondo paragrafo del punto 4.7.2, aggiungere (emendamento n. 13):
"
In particolare per l'elettrificazione della tratta Ivrea/Aosta
si intende operare per raggiungere l'obiettivo che Rete Ferroviaria
Italiana, in coerenza con l'Accordo Quadro firmato con la Regione
nel dicembre 2017, affidi l'incarico per la progettazione
definitiva entro il primo semestre 2019
".
Ieri il collega Marquis parlava della necessità di collegare la
Valle d'Aosta e di essere più veloce con i tempi: questi
emendamenti vanno proprio nell'ottica di velocizzare quanto
dovrebbe già essere stato fatto, che non ha potuto essere portato
avanti, ma che a nostro avviso deve avere adesso
un'accelerazione.
Presidente -
La parola al collega Daudry.
Daudry (UVP) -
Vorrei chiedere una sospensione di
maggioranza per valutare gli emendamenti che sono stati
presentati.
Presidente -
Prima direi di concludere con
l'illustrazione degli emendamenti, per avere un quadro più
completo. La parola al collega Mossa.
Mossa (M5S) -
La nostra proposta di emendamento sul DEFR
2019/2021 nella prima parte vuole andare a stimolare
l'imprenditorialità per la fornitura di servizi e/o prodotti
correlati al
business
dell'azienda, che successivamente
potrebbero anche essere venduti al di fuori della regione, ma che
inizialmente vengono sperimentati, sviluppati, messi a punto in
partnership
con l'azienda e il territorio. In parte è
considerato nel piano strategico di CVA come
open
innovation
, ma questo vuol dire comprare da fuori soluzioni già
pensate, mentre questo è uno stimolo focalizzato a sviluppare anche
qui. La seconda parte invece vuole semplicemente essere una piccola
forma di garanzia affinché l'uso delle nostre acque, in quanto bene
pubblico fondamentale per la nostra vita, venga tutelato. L'uso
dell'acqua deve essere rivolto in maniera di assoluta priorità per
il fabbisogno umano, agricolo, zootecnico e ambientale e poi, in
secondo luogo, per quello idroelettrico. In teoria, in una società
che abbia a cuore l'ambiente e la tutela dell'ecosistema, questo
dovrebbe essere scontato, ma in questa realtà così non è o, meglio,
in futuro potrebbe non esserlo più, quindi riteniamo che questo
obiettivo non ci debba mai sfuggire di mano e per questo ci teniamo
a puntualizzarlo.
Non sappiamo in che direzione andrà CVA nel prossimo futuro.
Certo, dipendesse da noi, rimarrebbe interamente in mano ai
cittadini valdostani, ma purtroppo oggi non abbiamo i numeri per
poter decidere questo. CVA rimarrà uno strumento per garantire
corrente elettrica ai cittadini e alle aziende valdostane ad un
prezzo più conveniente nel rispetto del nostro territorio e
dell'ambiente o diverrà solo una macchina per fare soldi? Questo
sembra l'obiettivo attuale, questa sembra la
mission
attuale
e lo è diventata proprio sotto i vostri occhi, forse un pochino
disattenti. Vi garantisco che preferisco pensare che siate stati
disattenti piuttosto che credere che facciate parte di questo
disegno. Vorrei ricordarvi che le banconote non si possono bere,
non servono a dissetare gli animali o a irrigare i campi. In
visione di un futuro molto incerto stiamo solo cercando di mandare
un messaggio a tutti i colleghi qui presenti con la speranza che
almeno le priorità fondamentali sull'uso dell'acqua vengano
garantite e tutelate. Un'indicazione affinché, comunque vada, e al
di là del vestito politico, non si perdano di vista le nostre
priorità.
Presidente -
La parola alla collega Pulz.
Pulz (IC) -
Per mozione d'ordine. Voi vorrei chiedere se
si può intervenire brevemente sugli emendamenti per precisare
alcuni passaggi che mi sembrano importanti, prima che si riunisca
la maggioranza.
Presidente -
Se vuole può fare un commento generale,
perché avremo poi tempo di entrare nel merito quando riprenderemo i
lavori, votando emendamento per emendamento, quindi ci sarà lì il
contraddittorio... allora sospendo i lavori del Consiglio.
La seduta è sospesa alle ore 9:31 e riprende alle ore
9:57.
Rini (Presidente) -
Riprendiamo i lavori con l'esame
dell'emendamento n. 1. È già stato illustrato. La parola al collega
Aggravi.
Aggravi (LEGA VDA) -
Soltanto per dichiarare il voto del
gruppo di cui faccio parte a favore di questo emendamento, perché è
in coerenza con quanto da noi presentato.
Presidente -
La parola al collega Ferrero.
Ferrero (MOUV') -
Confermo che anche da parte di MOUV' ci
sarà un voto favorevole.
Presidente -
La parola all'Assessore Testolin.
Testolin (UV) -
Per quanto riguarda il primo emendamento,
che richiedeva il reinserimento di quanto esplicitato al punto 4.1,
vorrei sottolineare che le diciture e quanto espresso in quel
capitolo è stato spostato a pagina 53, anche perché nella redazione
del documento sono state inserite delle priorità diverse da quelle
esplicitate dal precedente Governo. Pertanto quanto richiesto è
stato solo spostato in un'altra dislocazione all'interno del DEFR,
riportando esattamente le procedure che il collega Bertin aveva
sottolineato.
Noi ci asterremo quindi su questo emendamento.
Presidente -
Non ci sono altre richieste di intervento.
Metto in votazione l'emendamento n. 1. La votazione è aperta. La
votazione è chiusa.
Esito della votazione:
Presenti: 34
Votanti           
: 17
Favorevoli: 17
Astenuti: 17 (Baccega, Bertschy, Bianchi, Borrello, Certan,
Chatrian, Daudry, Farcoz, Fosson, Marquis, Nogara, Restano, Rini,
Rollandin, Sorbara, Testolin, Viérin)
Il Consiglio non approva.
Passiamo ora all'esame dell'emendamento n. 2. La parola
all'Assessore Bertschy.
Bertschy (UVP) -
Anche su questo emendamento ci
asterremo.
Ringraziamo i colleghi Minelli e Bertin per il lavoro fatto. Il
DEFR ha già avuto una seconda riscrittura su questo capitolo del
piano delle politiche del lavoro e le indicazioni che aggiungete
nel piano operativo le raccogliamo. È mia intenzione convocare nei
primi mesi dell'anno nuovo il Consiglio delle politiche del lavoro,
è da tempo che non viene convocato, e lì cominceremo a discutere
una pianificazione e anche ad impostare una politica per andare a
scrivere il piano. Sarà mia cura portare una serie di
sollecitazioni che voi avete qui rappresentato e anche le
indicazioni politiche. Nella visione e anche nella programmazione
che abbiamo cominciato a mettere in corso, l'idea di utilizzare la
riduzione dell'IRAP sulle imprese va nella direzione di finanziare
tutte quelle attività che garantiranno sviluppo e occupazione.
Pertanto la prima misura, quella che prevede "pacchetti" che
finanzino attività verso le imprese che si impegneranno a rendere
un'occupazione stabile alle persone e ai lavoratori, ci vede
fortemente su questo indirizzo.
Insieme al collega Testolin si sta prendendo anche un po'
coscienza di quello che è già stato messo in campo e, in questo
senso, in questi sei mesi c'è stato un lavoro anche da parte
dell'Assessore Aggravi, il quale ha dato indicazioni raccolte pure
in questo bilancio, perché tutta una serie di modifiche non sono
cambiate. Vi chiediamo quindi di continuare questo lavoro. Noi ci
asterremo e porteremo tutta questa attività all'interno degli
organi preposti per provare a stabilire un piano del futuro.
Presidente -
La parola alla collega Pulz.
Pulz (IC) -
Vorrei soltanto precisare, anche in vista
della mozione sullo stesso argomento che presenteremo più tardi,
che non si può certo dire in assoluto che sia sbagliato rifondare
l'Agenzia del lavoro di cui si parla nell'emendamento n. 2. Mi
sembra però che il punto di vista da cui si parte qui sia da
ribaltare: prima di ripensare alla fondazione di una nuova agenzia
dobbiamo promuovere il nuovo piano per le politiche del lavoro,
perché dobbiamo avere chiaro, in base ad analisi scientifiche,
quali sono le esigenze di questo settore e poi, soltanto dopo,
potremmo dire quali sono esattamente gli strumenti da mettere in
campo. L'Agenzia del lavoro è uno strumento di programmazione
strutturata per questo settore, ma prima di capire "il come"
dobbiamo capire "che cosa" vogliamo esattamente per le politiche
del lavoro e il nuovo piano.
Presidente -
La parola all'Assessore Bertschy.
Bertschy (UVP) -
Sono d'accordo con la Consigliera Pulz.
L'Agenzia del lavoro deve essere parte di una strategia e non una
scelta svincolata dalla programmazione da mettere in campo. È uno
strumento che deve rendere più efficace, più dinamico, anche più
snello il nostro modo di porci in queste politiche, ma non è lo
strumento o la scelta che da sola può raggiungere i risultati
migliori.
Presidente -
Non ci sono altre richieste di intervento.
Metto in votazione l'emendamento n. 2. La votazione è aperta. La
votazione è chiusa.
Esito della votazione:
Presenti: 35
Votanti           
: 2
Favorevoli: 2
Astenuti: 33 (Aggravi, Baccega, Bertschy, Bianchi, Borrello,
Certan, Chatrian, Cognetta, Daudry, Distort, Farcoz, Ferrero,
Fosson, Gerandin, Luboz, Lucianaz, Manfrin, Marquis, Morelli,
Mossa, Nasso, Nogara, Pulz, Restano, Rini, Rollandin, Russo,
Sammaritani, Sorbara, Spelgatti, Testolin, Vesan, Viérin)
Il Consiglio non approva.
Passiamo all'emendamento n. 3. La parola all'Assessore
Viérin.
Viérin (UVP) -
Per dire che condividiamo le enunciazioni
avanzate dalla collega Minelli per quanto riguarda il punto che,
agganciandosi a ciò che è scritto nel DEFR, va a rivedere la parte
di filosofia sulla questione dell'attrattività turistica, laddove
abbiamo località che hanno possibilità o prodotti diversi da
offrire, ma che non sono minori. La rimodulazione terrà quindi
conto, con l'accettazione di questo emendamento, del fatto di
rivedere che tutta la Valle d'Aosta e i rivoli delle eccellenze che
il territorio può offrire abbiano una medesima dignità, anche e
soprattutto attraverso strategie mirate che possano dare
potenzialità calibrate ai luoghi e alle loro tipicità.
Stessa cosa vale per la dicitura "
escludendo la
trasformazione degli stessi in seconde case
", perché, se da un
lato è giusto ed esiste oggi tutta una parte di mondo nelle
attività ricettive, alberghiere ed extra alberghiere che hanno
necessità di rivedere le loro attività per vari motivi, magari
anche da un punto di vista temporale per attività risalenti ad anni
ben precisi e, se è giusto che ci siano delle possibilità di
rifunzionalizzazione degli incentivi declinati, è anche giusto che
ci siano, se ci si impegna in un settore come sempre o a volte
accade, delle possibilità affinché vengano utilizzate nelle pieghe
di normative che hanno una certa idea, per non favorire poi in
parte chi ha invece altri obiettivi. Saremmo quindi dell'idea di
accettare "
escludendo la trasformazione degli stessi in seconde
case
". Su questo argomento, visto che sarà una normativa
nascente, chiederemo il coinvolgimento degli enti locali e del
territorio, al di là dei pezzi di amministrazione, ma soprattutto
una condivisione con il CPEL, con gli attori sul territorio, in
quanto esistono parti normative urbanistiche di rilievo (penso ai
piani regolatori generali comunali piuttosto che ad altri strumenti
esistenti), in modo da condividere, anche e soprattutto con il
livello locale, la trasformazione o il calare della filosofia in
norme funzionali che salvaguardino invece le possibilità che devono
continuare ad esistere per chi, invece, ha altri obiettivi
codificati dalla normativa. In questo senso annunciamo il nostro
voto favorevole all'emendamento.
Presidente -
Non ci sono altre richieste di intervento.
Metto in votazione l'emendamento n. 3. La votazione è aperta. La
votazione è chiusa.
Esito della votazione:
Presenti: 35
Votanti           
: 25
Favorevoli: 25
Astenuti: 10 (Aggravi, Cognetta, Distort, Ferrero, Gerandin,
Luboz, Lucianaz, Manfrin, Sammaritani, Spelgatti)
Il Consiglio approva.
Passiamo ora all'esame dell'emendamento n. 4. La parola
all'Assessore Bertschy.
Bertschy (UVP) -
Crediamo che gli emendamenti n. 4 e n. 5
possano essere letti insieme, quindi annuncio l'astensione su
entrambi.
Per quanto riguarda il primo, non vogliamo limitare l'utilizzo
di un
car sharing
sulle auto elettriche al collegamento tra
le valli, ma questo fa parte di un piano ben più ampio che intende
sviluppare una mobilità che vada nella direzione sempre più attenta
all'ambiente. Ne abbiamo parlato in questi giorni pure con
l'Assessore Chatrian e quindi in questo senso ci poniamo una
prospettiva che vuole essere più ampia, anche perché ricordiamo che
il DEFR è un documento di programmazione.
Per quanto riguarda l'emendamento n. 5 sono in corso delle
valutazioni che porteremo avanti con tutto il rispetto del
territorio, nella logica che attiene al processo di fusione fatto
negli anni passati con l'operazione della fusione tra società di
impianti a fune. L'obiettivo generale è creare un modello di
sviluppo che crei anche quell'equità sociale sui territori che
permetta alle società più importanti di sviluppare progetti che
rispettino questo principio, senza abbandonare però le località
minori, e facendo sì che una visione più ampia del territorio non
crei differenza e sempre più difficoltà tra località aventi poco
sviluppo e località che invece ne hanno parecchio. Non vogliamo
quindi limitare una programmazione per il futuro.
Presidente -
La parola al collega Bertin.
Bertin (IC) -
In effetti i due emendamenti erano
collegati, nel senso che il
car sharing
è una modalità di
collegamento intervallivo alternativo, ma non che sostituisce altri
utilizzi, perché è anche una modalità per utilizzare
un'infrastruttura presente sul territorio capillare di carica delle
autovetture elettriche che, al momento, è oggettivamente molto
sottoutilizzata. Ce ne rendiamo conto tutti i giorni: va
utilizzata. Questa infrastruttura è una delle più diffuse sul
territorio alpino. I collegamenti intervallivi possono essere fatti
anche utilizzando in modo ecocompatibile tale infrastruttura in
tempi più rapidi rispetto ad un collegamento funiviario e con gli
stessi effetti, andando nella direzione del quale un certo tipo di
turismo sta andando.
Per venire ai collegamenti intervallivi, questione decisamente
propagandistica, sappiamo che nel prossimo quinquennio 120 milioni
dovranno in qualche modo essere spesi - ed è stato evidenziato
dalle società di gestione degli impianti - per il mantenimento
dell'efficienza e degli
standard
di sicurezza degli impianti
attualmente presenti: questo è l'obiettivo che ci si deve dare.
Andare a costruire altri grandi impianti, dei quali non si vede la
ricaduta economica immediata ma si vede un impatto ambientale
evidente e molto sostanzioso, mi pare un modo non coerente con
quanto ci viene ripetuto, da Mercalli a tutti coloro che
abitualmente vengono a farci le conferenze in questa Regione, per
cui cerchiamo di essere coerenti con quello che diciamo. Tra
l'altro da questo punto di vista sarà molto difficile realizzare
tali collegamenti; inoltre, nel caso in cui venissero fatti,
sarebbero anche in una prospettiva turistica di lungo periodo.
Presidente -
La parola al collega Vesan.
Vesan (M5S) -
Su questi due emendamenti volevamo
segnalare il voto favorevole del Movimento 5 Stelle. Benché siamo
stati accusati dall'attuale maggioranza di non essere propositivi
per quanto riguarda la stesura del bilancio regionale, questa
proposta di emendamento dei Consiglieri Bertin e Minelli ci sembra
particolarmente sensata, sebbene abbia un costo comunque elevato. A
parità di costo di investimento, risolve il problema con un impatto
sul territorio infinitamente più basso dal punto di vista del
consumo di suolo e con un'emissione di CO2 (e quindi con
un'alterazione climatica) decisamente inferiore rispetto alla
soluzione prospettata dalla vigente proposta del DEFR della
maggioranza sull'utilizzo di questi fondi.
Il voto su questi due emendamenti da parte del Movimento 5
Stelle sarà pertanto favorevole.
Presidente -
Non ci sono altre richieste di intervento.
Metto in votazione l'emendamento n. 4. La votazione è aperta. La
votazione è chiusa.
Esito della votazione:
Presenti: 35
Votanti           
: 7
Favorevoli: 7
Astenuti: 28 (Aggravi, Baccega, Bertschy, Bianchi, Borrello,
Certan, Chatrian, Cognetta, Daudry, Distort, Farcoz, Ferrero,
Fosson, Gerandin, Luboz, Lucianaz, Manfrin, Marquis, Morelli,
Nogara, Restano, Rini, Rollandin, Sammaritani, Sorbara, Spelgatti,
Testolin, Viérin)
Il Consiglio non approva.
Passiamo all'emendamento n. 5. La parola al collega
Gerandin.
Gerandin (MOUV') -
Per annunciare il nostro voto
contrario, che intendiamo motivare. L'abrogazione di questo comma,
al di là di mettere in discussione la possibilità di creare uno dei
più grandi e appetibili comprensori mondiali dello sci, mette anche
in discussione un percorso da noi condiviso, vale a dire
l'opportunità della fusione delle società coinvolte; mette poi
anche in discussione quello che deve essere un obiettivo condiviso
da tutti, e cioè valutare tutte le soluzioni migliori per quanto
riguarda l'economicità delle gestioni.
Voglio solo ricordare al Presidente che è stata consegnata pochi
giorni fa una petizione di parecchi cittadini, legata ad una
località molto importante come Antagnod, in cui si mette in
discussione il futuro di questa stazione. Se noi non avremo il
coraggio di creare questi comprensori che potranno richiamare e
fare da volano e soprattutto di permettere il mantenimento delle
piccole stazioni, penso che tra poco ci vedremo di fronte a scelte
molto difficili, vale a dire a qual è la casistica, a quale sarà
l'elenco delle piccole stazioni che chiuderemo, perché l'unico
sistema per mantenerle in piedi è che ci sia un volano importante.
Noi siamo contro per questo motivo e per null'altro. Non vogliamo
fare alcun tipo di scempio ambientale e saremo molto attenti alla
soluzione scelta, ma non si può pensare di bloccare un'opportunità
(la fusione delle società) se si vuole creare un futuro soprattutto
alle piccole società.
Presidente -
La parola al collega Aggravi.
Aggravi (LEGA VDA) -
Esprimo anch'io, da parte del gruppo
della Lega, il voto contrario a questo emendamento. Questa scelta è
in linea con l'attività fatta dal Governo di cui facevo parte, con
la riattivazione dei rapporti con i cugini svizzeri dall'altra
parte, credendo nel potenziamento delle stazioni perché possano
assicurare il mantenimento delle piccole realtà, ma soprattutto per
creare un'offerta appetibile rispetto ad una concorrenza oggi
sempre più forte.
Présidente -
La parole à l'Assesseur Viérin.
Viérin (UVP) -
Anche noi per esprimere alcune
valutazioni, visto che alcune tematiche ritornano e ve ne sono
altre di nuove. Noi crediamo ai collegamenti intervallivi e alla
promozione dei comprensori con alcuni collegamenti quale questo,
anche attraverso la razionalizzazione delle società degli impianti
di risalita. Negli ultimi anni si è parlato diverse volte della
creazione di un'unica società che potesse gestire, almeno per
quanto riguarda le strategie, sempre condividendo la diversità del
nostro territorio, con razionalizzazione questo settore.
Come si evince dal pezzo di articolato, è un progetto che è
stato condiviso con il territorio (avevamo partecipato assieme ad
altri colleghi alle riunioni preparatorie sul territorio) ed è
stato dibattuto soprattutto attraverso delle professionalità,
questo
dossier
l'hanno studiato degli esperti. Questa
previsione all'interno del documento, legata all'espansione di un
comprensorio, il fatto di prevederla in linea teorica e soprattutto
in linea filosofica, significa confermare dei progetti che stanno
andando avanti, anche per non cambiare di continuo l'azione sul
territorio con i relativi investimenti che il territorio
giustamente non solo si aspetta, ma spesso propone. Confermiamo
quindi questa idea che secondo noi è all'avanguardia.
Noi crediamo che la montagna - e questo vale anche per
l'emendamento successivo - abbia una realtà diversa rispetto al
resto del territorio: negli anni abbiamo mantenuto gli investimenti
con piccoli paesi che avevano pochi bimbi, abbiamo mantenuto le
scuole di montagna con tre bimbi derogando alle normative
nazionali. Negli anni la Valle d'Aosta ha investito tanto per
mantenere la montagna nelle valli, quindi il fatto di mantenere
l'identità delle piccole stazioni o delle stazioni agganciate a
grandi comprensori ma che fanno mantenere il territorio è nelle
nostre priorità. Abbiamo ricevuto le quattrocento e più firme, e
assieme a tutti i colleghi coinvolti incontreremo nei prossimi
giorni i proponenti. Noi non avevamo notizie, se non i soliti
boatos che spesso ritornano e che negli anni si sono succeduti. È
solo per confermare che sicuramente la nostra sensibilità va per il
mantenere, ottimizzando, razionalizzando, cercando di creare
economie di scala che oggi, anche da un punto di vista contabile e
delle responsabilità, sono in capo a chi gestisce le società, ma
sicuramente la nostra montagna, il nostro territorio non può avere
semplicemente un approccio economico.
Citavo l'emendamento successivo che parla di innevamento e di
costi/benefici. Ci sono i costi/benefici ambientali e sono
corretti, ma i costi/benefici economici in una comunità come la
Valle d'Aosta e come le Comunità montane non sono l'unico
approccio, altrimenti ci chiederemmo quanto è il costo/beneficio
della sanità in montagna, quant'è quello dell'istruzione in
montagna o quello del mantenimento delle piccole stazioni
sciistiche. Spesso sono indotto, spesso sono servizi, spesso sono
evitare che queste valli si spopolino, come purtroppo è successo in
altre regioni che non hanno avuto la fortuna di avere negli anni
l'épanouissement
dell'autonomia che ha portato il modello
Valle d'Aosta a mantenere i cittadini nelle loro valli e
soprattutto ad avere la possibilità di garantire i servizi, anche
di eccellenza, su tutto il territorio regionale.
Voteremo contro a questo emendamento, perché riteniamo che gli
investimenti per la nostra montagna siano la possibilità che la
nostra comunità continui a vivere.
Presidente -
La parola al collega Vesan.
Vesan (M5S) -
Chiedo scusa se riprendo la parola,
essendomi già espresso sul punto 4, però il punto 5 ha scatenato
ulteriori dibattiti, quindi preferirei approfondire un po' meglio
la questione. Non ci sembra assolutamente che la soppressione del
paragrafo previsto dall'emendamento n. 5 sia contraria
all'accorpamento della gestione societaria degli impianti. La
proposta n. 4 di sostituire gli impianti di collegamento
intervallivi con il
car sharing
elettrico in realtà non
vieta che questo
car sharing
elettrico sia addirittura
gestito da queste nuove e più grandi e performanti società che
permettano la ridistribuzione degli utili su tutte le località
valdostane. Il motivo su cui noi abbiamo insistito è proprio la
visione del futuro.
Il collega Gerandin ci parla di Antagnod e del fatto che le
piccole società debbano essere sostenute da quelle grandi, ma la
stessa Monterosa Ski, già grande, sta mollando Antagnod a vantaggio
di Champoluc nello stesso identico comune; forse non si ricorda che
tutte le volte che va a casa passa da Challand e vede un bellissimo
impianto abbandonato in un prato. Questo è un segnale del
cambiamento climatico che coloro che percorrono la Val d'Ayas hanno
la possibilità di vedere tutti i giorni ogni volta che vanno su e
giù. Io percorrevo altre vallate da giovane, ma ricordo
perfettamente gli impianti di risalita in quel di Saint-Denis e in
quel di Antey. Questi impianti non sono nemmeno vagamente
proponibili, neanche per il mantenimento della sussistenza,
dell'esistenza e della valorizzazione della presenza dei cittadini
valdostani nelle vallate e sulle montagne. Per questo dobbiamo
avere una visione diversa e proporre soluzioni diverse. Le navette
che portano i turisti da una località all'altra sono già esistenti
e gestite sia dalle società degli impianti di risalita che dai
Comuni; questa soluzione può servire ed essere funzionale con
un'incidenza sul cambiamento climatico inferiore. Ogni volta che
facciamo un passo sull'aumento della CO2 ci bruciamo la possibilità
di far funzionare gli impianti di discesa. Il fatto che noi
investiamo ulteriormente sul consumo di territorio e sulla
realizzazione di infrastrutture condanna lo sviluppo dello sci di
discesa e il suo mantenimento nel futuro. Dovremmo pertanto avere
una visione un po' diversificata rispetto a quella del "manteniamo
quello che c'è, anzi sviluppiamolo".
Secondo noi la proposta dei Consiglieri Bertin e Minelli è molto
valida, non solo come investimento economico sugli insediamenti
nelle vallate, ma anche come possibilità di mantenere l'attività
all'interno delle stesse. In realtà è esattamente il contrario di
quanto è stato detto. Manteniamo quindi il nostro voto favorevole,
ancorché molto minoritario in quest'Aula, su questa proposta.
Presidente -
La parola al collega Bianchi.
Bianchi (UV) -
Ruberò solo un minuto per evidenziare che
il gruppo dell'Union Valdôtaine crede in maniera forte negli
impianti intervallivi. Questo non vuol dire andare contro a
questioni ambientali e via dicendo, ma vuol dire far crescere
quegli impianti, come ha sottolineato qualche collega, far crescere
quelle società ad altezze di una certa entità, perché sicuramente i
cambiamenti climatici - come sottolineava il collega Vesan - in
alcuni ambiti (a 1.000 o a 1.200 metri) oggi non sono pensabili.
Siamo però sicuramente dell'avviso che gli impianti intervallivi
nel collegamento tra varie società siano indispensabili per il
futuro del turismo in Valle d'Aosta.
Presidente -
La parola al collega Restano.
Restano (GM) -
Per esprimere anche l'opinione del Gruppo
Misto in merito. Per quanto riguarda la soppressione degli impianti
di collegamento intervallivi, noi riteniamo di fondamentale
importanza l'approfondimento in merito alla creazione di questi
impianti, perché sono sicuramente il futuro turistico e sportivo di
alcune vallate. Andranno fatte sicuramente importanti valutazioni,
ma bisogna guardare avanti in tal senso.
Per quanto concerne invece la proposta illustrata ed esaminata
del
car sharing
è sicuramente importante, va approfondita;
abbiamo depositato una norma in tal senso che andrà valutata e
dovrà considerare nella globalità tale proposta. Non ci si deve
limitare ad un'enunciazione all'interno del DEFR, ma siamo già più
avanti, perché c'è una proposta di legge analizzata sia dalla
maggioranza che dall'altra, quindi è proprio nella discussione di
detta norma che andrà approfondito l'argomento.
È stato discusso dall'Assessore anche l'emendamento n. 6, che io
ritengo di fondamentale importanza per il futuro turistico della
Valle d'Aosta e per lo sviluppo dello sci nordico. Sicuramente lo
sci nordico da solo non sostiene l'economia di un'intera vallata,
ma è a completamento dell'offerta turistica ed è anche - come è
stato detto dall'Assessore Viérin - un'iniziativa che va ad evitare
lo spopolamento della montagna e a mantenere certe attività
turistiche sul posto. Pensiamo ad alcune località cosiddette
"minori" che danno un'offerta alternativa alle vallate, in cui vi
sono singole attività alberghiere: questo permette di vivere a tali
attività anche nei mesi di ottobre e novembre, altrimenti sarebbero
attività sociali e non produttive. Guardate che in Valle d'Aosta è
pieno di realtà di questo tipo. Chi tiene aperta un'attività
alberghiera in un piccolo Comune, in certi periodi, svolge
un'attività sociale e non imprenditoriale ed è lì che dovremmo
andare a vedere con la detassazione di cui abbiamo parlato ieri. È
tutto collegato. Un'iniziativa di questo tipo andrà sicuramente
valutata per quello che è il suo ritorno, ma va portata avanti
almeno per tre stagioni per vedere l'
input
che può dare e va
supportata, anche con attività di promozione.
Noi siamo fortemente a favore di questa iniziativa.
Presidente -
La parola al collega Bertin.
Bertin (IC) -
I collegamenti intervallivi appassionano
molto il Consiglio. Anche diversi anni fa abbiamo fatto la stessa
discussione e devo dire che, all'epoca, le posizioni di alcuni
erano un po' diverse, ma a parte questo è una discussione che
appassiona. C'è chi è intervallivo, chi è inter maggioranza come
Restano e chi ritiene che magari, prima di dedicarsi ad
investimenti di questo genere di centinaia di milioni, dobbiamo
rimanere con i piedi per terra, perché gli investimenti vanno fatti
per mantenere gli attuali
standard
di qualità negli impianti
e di sicurezza degli impianti attuali, ma non prendiamo in giro i
cittadini dicendo loro che si possono fare questi grandi
investimenti che risolveranno i problemi dei territori di montagna.
Questo è un aspetto per non prendere in giro i cittadini.
Detto questo, c'è una visione diversa dell'evoluzione del
turismo sulle Alpi, vista una certa incoerenza tra quello che si
ripete quando c'è l'assoluta conferenza in materia e quello che poi
realmente si propone. Voler realizzare a tutti costi e a costi
altissimi questi investimenti è prima di tutto irrealistico e, in
prospettiva, anche dannoso, poiché il turismo in montagna sta
andando in un'altra direzione. La priorità realistica è quella di
mantenere gli attuali impianti in funzione sia sul piano della
qualità dell'offerta che della sicurezza. Continuare ad alimentare
i vari collegamenti come l'Aosta/Cogne o quello della Val d'Ayas è
un modo per fare propaganda negativa, perché alimenta un'idea del
turismo anacronistica rispetto all'evoluzione climatica e alla
domanda turistica che sta rapidamente evolvendo, non va in quella
direzione. Facciamo delle battaglie di retroguardia.
Présidente -
La parole au collègue Marquis.
Marquis (SA) -
Ritengo doveroso esprimere su questo punto
importante anche la posizione di Stella Alpina. Noi siamo
favorevoli all'evoluzione dell'offerta turistica, il turismo deve
sapersi innovare, deve seguire una domanda che è in continua
evoluzione. Viviamo in una realtà di montagna dove il fatturato
della nostra regione e il benessere è dato soprattutto dal comparto
turistico. C'è la necessità di offrire il nostro prodotto e ritengo
che un mercato che evolve continuamente, un mercato dello sci che
diventa sempre più globale ci pone anche di fronte a
competitor
che stanno sulle Alpi, pertanto noi viviamo di
grande presenza di stranieri che sono sensibili all'offerta che dà
la nostra regione. Riteniamo che queste iniziative possano essere
degli interventi che valorizzano della realtà turistiche e che,
come ha detto qualcuno prima di me, danno anche poi la possibilità
ai centri minori di vivere un pochettino di luce riflessa per
cercare di dare un po' di sviluppo all'economia delle piccole
realtà.
Siamo favorevoli a questi interventi, perché bisogna guardare
avanti, pur sempre nel rispetto dell'ambiente e del paesaggio che
sono le nostre grandi peculiarità. Essere contro allo sviluppo a
prescindere, riteniamo che faccia perdere delle opportunità alla
Valle d'Aosta. Pertanto siamo favorevoli ad interventi che possano
consentire la crescita della nostra offerta turistica e al
benessere nella nostra regione.
Présidente -
La parole au collègue Rollandin.
Rollandin (UV) -
Le thème de la liaison entre les vallées
a déjà été bien énoncé, je pense qu'il n'y pas grand-chose à
ajouter par rapport à ce qu'a été dit par les collègues, je le
partage. En effet, qu'il y ait une liaison va dans la bonne
direction, c'est-à-dire de réussir à mettre en évidence ce qu'on
peut faire dans certains domaines, là où il y a la possibilité de
faire cette activité. Je crois que cela va dans la bonne
direction.
Credo che invece sia un po' più complesso il problema delle
piccole stazioni. Qualcuno ha parlato della petizione che c'era ad
Ayas, si è parlato di Antagnod, dell'esigenza di mantenere questo
impianto, ma come quella di Antagnod, come ben sanno anche i
colleghi, ce ne sono diverse altre: da Brusson a Cogne e a tutti
gli altri Comuni che in qualche modo sostengono i piccoli impianti.
Il ruolo delle due situazioni chiaramente non va confuso, perché i
grandi impianti, i grandi
domaine
che hanno questa
attrattiva collegata con una serie di investimenti importanti che
sono stati fatti - investimenti come, non da ultimo, la funivia da
Champoluc al Crest e i grandi impianti del Breuil Cervinia, di
Courmayeur e di La Thuile - hanno dato la possibilità di avere
appuntamenti nazionali e internazionali che hanno lanciato la
nostra regione a livello mondiale. Io credo che non bisogna
dimenticare anche questi aspetti, perché noi parliamo sempre
dell'esigenza di far conoscere il nostro territorio, di far
conoscere le attrattive della nostra Valle nel suo insieme, ma
vanno aiutate. Non dimentichiamo però nemmeno le piccole stazioni,
anche queste vanno sicuramente aiutate nell'ambito di una
compensazione tra questa serie di impianti che, non a caso, si è
voluto unificare sotto un coordinamento, e che non sono riunite se
non come esigenza di valutare le singole posizioni e gli
investimenti che si possono fare, quindi a misura d'uomo. Io
ritengo che questo sia un elemento da considerare con grande
attenzione, perché il fatto di avere quell'impianto nelle piccole
realtà dà la possibilità anche a coloro che poi vengono a fare lo
sci di fondo o altre attività durante l'inverno, è questo che tiene
aperto il Comune. Non dimentichiamolo, perché sennò il Comune
muore. I Comuni, le piccole realtà, purtroppo perdono la loro
attrattiva e perdono gli abitanti se non c'è nulla che li possa
attrarre, anche durante i periodi cosiddetti "morti", durante il
periodo invernale. Noi su questo credo che abbiamo investito su
tutti i settori. Le scuole, le piccole scuole di montagna avrebbero
un senso se non ci fosse questo tipo di attività che le mantiene in
vita? Il tutto è strettamente collegato, è un fatto culturale.
Anche nell'incontro della settimana scorsa sul clima e su tutto
quello che ne deriva è stato ribadito il ruolo della montagna. Il
ruolo della montagna non è asettico, non è in astratto, bisogna
capire come riusciamo a mantenerlo e, per poterlo mantenere,
dobbiamo aiutare anche le piccole stazioni, nel modo giusto, senza
andare a fare investimenti fuori dal normale, ma cercando di
guidare questi aspetti in modo tale che le comunità si sentano
giustamente invogliate a mantenere il territorio e le abitazioni in
modo adeguato, a creare investimenti che arricchiscano i residenti
con la loro capacità di attrarre di volta in volta, anche
attraverso specificità locali che vengono sempre di più in
evidenza, in modo da mantenere la nostra realtà garantendo
l'equilibrio a cui noi tutti teniamo.
Présidente -
La parole à la collègue Morelli.
Morelli (ALPE) -
Credo che la nostra situazione attuale
sia figlia dei decenni passati, decenni in cui non si sono fatte
scelte, in cui il modello di sviluppo turistico è stato un po' lo
stesso per tutte le località. Negli anni Settanta abbiamo visto un
fiorire di impianti di risalita dovunque, a basse quote, a mille
metri. Ho presente la mia zona: Saint-Nicolas, Valgrisenche,
Rhêmes, Valsavarenche, e tutte queste località hanno costruito il
loro piccolo impianto di risalita anche con un'implicazione diretta
dei cittadini che ci hanno messo del loro pure dal punto di vista
finanziario.
Oggi credo che dobbiamo fare scelte diverse e riuscire a
valorizzare le peculiarità di ogni singola località. Il modello di
sviluppo deve essere diversificato, quindi dobbiamo avere anche la
lucidità di capire quali sono le caratteristiche da sviluppare. Se
vi sono località che possono favorire uno sviluppo dello sci,
perché hanno impianti ad alte quote, è giusto valorizzarle. Secondo
certe logiche la Skyway non sarebbe stata realizzata. La Skyway
crea sviluppo, ma non solo per Courmayeur, bensì per tutta la
regione. Credo quindi che si debba avere la lucidità di definire
dove si vuole andare e quali scelte fare. Nel frattempo, se da un
lato vi è la necessità di migliorare l'esistente, dall'altro
bisogna anche porsi degli obiettivi di sviluppo e ritengo che il
collegamento Ayas-Cervinia-Zermatt veramente possa ricoprire un
valore, una valenza per tutta la regione. Parallelamente bisogna
anche fare in modo che le piccole località possano trovare
alternative, bisogna sviluppare altre attività: l'idea
dell'accantonamento della neve per lo sci di fondo, anticipando la
stagione, mi sembra un'ottima idea, ma vi è il
trekking
invernale. Ormai la gente cammina tutto l'anno e quindi certe valli
possono puntare su questo, sulle ciaspole, alcune sullo
sci-alpinismo. Non dobbiamo avere impianti necessariamente di
risalita. Dobbiamo avere la capacità di avere ciò che forse in
questi anni non abbiamo fatto, anche perché magari non ne avevamo
l'esigenza: era un modello che andava bene per tutti. In questo
senso credo che ci si debba porre di fronte alle questioni in modo
un po' laico, andando a vedere effettivamente e a fare il conto dei
pregi e dei difetti, degli svantaggi e dei vantaggi. Penso che in
questo modo noi riusciremo a continuare a mantenere la popolazione
nelle vallate minori anche, e non penso alle piccole stazioni a cui
forse faceva riferimento il collega Gerandin, ma ad altre piccole
vallate: quelle del Parco del Gran Paradiso, quelle di
Valgrisenche, dove bisogna trovare altre possibilità.
Présidente -
La parole à l'Assesseur Bertschy.
Bertschy (UVP) -
Direi che il dibattito è stato ampio,
articolato, ma riporterei il tema alla questione del collegamento
che non è in alternativa ad altri progetti di sviluppo come quelli
del
car sharing
elettrico, anzi. Le suggestioni pervenute,
che sono quelle che le società si adoperino anche per sviluppare le
strategie in questo senso, le porteremo al tavolo di lavoro.
Riguardo al tema della società Monterosa, del dibattito in corso
in questi giorni sulle comunità più piccole - ricordo anche
Champorcher -, la paura è che ci sia solo una logica di gestione di
tipo economico. È vero che queste società oggi incidono
"negativamente" sul bilancio totale della Monterosa, e proprio per
quello che abbiamo detto, il fatto di mettere insieme le società
per costruire ottimizzazione di gestione, ma anche una
pianificazione nella strategia che permetta ai territori più
piccoli di avere una propria economia; è quello che deve condurre
gli amministratori della società Monterosa, in questo caso, ma
anche gli altri amministratori, verso una politica che faccia
crescere tutto il territorio. Siamo in fase di rinnovo di queste
cariche e l'indicazione politica del Governo e della maggioranza
sarà molto chiara: sarà quella di cercare, nella logica che deve
stare nell'autonomia di gestione di una società, di porre bene
attenzione alle località minori, perché non si tratta solo di
chiudere un impianto, poiché un impianto si porta dietro anche la
chiusura di un albergo e di tutto il resto. Nel conto economico
della società la valutazione è quindi ben più ampia della semplice
perdita di esercizio di un impianto piuttosto che di un altro. La
nostra indicazione in tal senso è molto chiara.
Certo è che dobbiamo porci verso una programmazione che ci veda
far evolvere certe stazioni verso mercati magari diversi, ma le
evoluzioni si fanno quando le condizioni di occupazione e di
sviluppo economico ti permettono di sostenere che i territori non
vengano privati della loro ricchezza. Ci stiamo muovendo in questo
senso e per tutto il resto avremo modo di discuterne.
Presidente -
Non ci sono altre richieste di intervento.
Metto in votazione l'emendamento n. 5. La votazione è aperta. La
votazione è chiusa.
Esito della votazione:
Presenti: 35
Votanti           
: 35
Favorevoli: 7
Contrari: 28
Il Consiglio non approva.
Passiamo all'esame dell'emendamento n. 6. Credo sia stato già
dibattuto nella discussione precedente, quindi lo metto in
votazione. La votazione è aperta. La votazione è chiusa.
Esito della votazione:
Presenti: 35
Votanti           
: 7
Favorevoli: 7
Astenuti: 28 (Aggravi, Baccega, Bertschy, Bianchi, Borrello,
Certan, Chatrian, Cognetta, Daudry, Distort, Farcoz, Ferrero,
Fosson, Gerandin, Luboz, Lucianaz, Manfrin, Marquis, Morelli,
Nogara, Restano, Rini, Rollandin, Sammaritani, Sorbara, Spelgatti,
Testolin, Viérin)
Il Consiglio non approva.
Passiamo all'emendamento n. 7. La parola al collega
Sammaritani.
Sammaritani (LEGA VDA) -
A nome della Lega - e credo di
poter estendere anche a MOUV' questa dichiarazione di voto -, a
proposito della dispersione scolastica e delle politiche per la
lotta a questo fenomeno così importante, noi sappiamo - e io per
primo, essendo stato fino a poco tempo fa Assessore all'istruzione
- che ci sono già in campo delle politiche e delle strategie per
combattere questo fenomeno.
Crediamo comunque che questa formulazione sia comunque un
elemento di stimolo alla politica su un tema così importante, le
strategie dell'istruzione valdostana. In quest'ottica, quindi, pur
sapendo che esistono già strategie importanti in atto, voteremo a
favore di tale emendamento.
Présidente -
La parole à l'Assesseur Certan.
Certan (ALPE) -
Riguardo a questo emendamento la
maggioranza si asterrà ritenendo di avere esplicitato già ieri, con
l'ordine del giorno portato dalla collega Russo, la nostra
attenzione per quanto riguarda il fenomeno della dispersione
scolastica e dell'abbandono scolastico. Nel DEFR è esplicitato nei
punti primo e quinto e all'interno di questi punti vi sono già
diverse azioni messe in atto, anche precedentemente. Tra le altre
cose c'è un punto relativo al miglioramento, alla trasformazione
degli edifici scolastici e delle relative attrezzature che, a
nostro avviso, in questo emendamento non hanno molto senso.
Il nostro sarà pertanto un voto di astensione.
Presidente -
Non ci sono altre richieste di intervento.
Metto in votazione l'emendamento n. 7. La votazione è aperta. La
votazione è chiusa.
Esito della votazione:
Presenti: 34
Votanti           
: 16
Favorevoli: 16
Astenuti: 18 (Baccega, Bertschy, Bianchi, Borrello, Certan,
Chatrian, Daudry, Farcoz, Fosson, Marquis, Morelli, Nogara,
Restano, Rini, Rollandin, Sorbara, Testolin, Viérin)
Il Consiglio non approva.
Passiamo all'emendamento n. 8. La parola all'Assessore
Certan.
Certan (ALPE) -
Questo emendamento che tratta
des
adaptations
e riprende questo tema, chiede in particolare la
costituzione di un tavolo di confronto, ma è già stato creato, c'è,
è da riattivare e sicuramente nel mese di gennaio lo convocheremo.
Era già previsto che ci fossero rappresentanti anche dei docenti
delle scuole di ogni ordine e grado e credo sia già stato istituito
- la collega Rini potrà confermarlo - nella passata legislatura.
Ricordo che gli ultimi dibattiti tra marzo e aprile erano proprio
su tale aspetto, quindi riteniamo che non aggiunga nulla a quanto
già si sta facendo.
Presidente -
La parola alla collega Minelli.
Minelli (IC) -
Questo è un documento programmatico e la
richiesta di inserire uno specifico punto in questo senso veniva
proprio per voler dare importanza e sottolineare un tema che è
stato al centro del dibattito all'interno del mondo della scuola in
questi due anni. Il tavolo di confronto con i rappresentanti delle
scuole di ogni ordine e grado, che deve essere - come ha appena
detto l'Assessore - riattivato, deve essere un tavolo permanente e
soprattutto deve permettere, a chi ne fa parte, di lavorare non
solo sulle
adaptations
tout court
, ma anche proprio
sulla partecipazione dei vari attori alla costruzione di questo
modello della scuola valdostana che deve essere più partecipato di
quanto non lo sia stato in passato.
C'era un altro punto all'interno dell'emendamento che
sottolineava l'importanza di trovare metodi e strategie per puntare
ad un sistema scolastico che implementi, che davvero vada
nell'ottica di una migliore conoscenza della lingua francese,
perché non possiamo prescindere dal fatto che la parità delle due
lingue nella pratica non è cosa reale; quindi, se si vuole andare
in questa direzione, occorre lavorare diversamente. Non c'era solo
il punto riguardo al tavolo.
Vorrei aggiungere - non ho fatto in tempo ad intervenire prima -
che la questione del miglioramento della trasformazione degli
edifici scolastici e delle relative attrezzature non è al di fuori
di un discorso riguardante la lotta alla dispersione scolastica.
Credo che su questo ci sarà modo e tempo di tornare nelle
Commissioni, non rubo ulteriore tempo ora.
Presidente -
La parola all'Assessore Certan.
Certan (ALPE) -
Ha ragione, collega Minelli, c'era
l'altro punto, ma noi consideriamo di averlo trattato nel DEFR, al
punto 2: "
maintien et valorisation de la Région dans le cadre de
son propre système d'éducation, des spécificités et du caractère
unique de son modèle pédagogique
". A livello metodologico
riteniamo sia da rivedere non solo il bilinguismo, ma anche il
plurilinguismo. La previsione di un centro di ricerca che riprenda
in mano tutta la parte didattica, pedagogica e quindi non solo la
parte amministrativa o assicurativa, ma anche tutto l'aspetto
dell'insegnamento - che non è sicuramente stato tralasciato negli
anni, ma che ha bisogno di un nuovo
élan
- sarà sicuramente
all'ordine del giorno. Non ritorno sull'altro punto, ci sarà
occasione di parlare degli edifici anche in un prossimo
emendamento.
Il nostro voto sarà di astensione.
Presidente -
Non ci sono altre richieste di intervento.
Metto in votazione l'emendamento n. 8. La votazione è aperta. La
votazione è chiusa.
Esito della votazione:
Presenti: 34
Votanti           
: 7
Favorevoli: 7
Astenuti: 27 (Aggravi, Baccega, Bertschy, Bianchi, Borrello,
Certan, Chatrian, Cognetta, Daudry, Distort, Farcoz, Ferrero,
Fosson, Gerandin, Luboz, Lucianaz, Manfrin, Marquis, Morelli,
Nogara, Restano, Rini, Rollandin, Sammaritani, Sorbara, Spelgatti,
Testolin)
Il Consiglio non approva.
Passiamo all'emendamento n. 9. La parola all'Assessore
Certan.
Certan (ALPE) -
Su questo emendamento manteniamo la
votazione di astensione, anche se mi permetto di dire che sarebbe
da riformulare, poiché non corretto. È solo lo statuto
dell'Università, tramite l'articolo 8, che può cambiare il
Consiglio e il Senato dell'Ateneo. Non ritengo opportuno scriverlo
in un DEFR di programmazione, senza averne in qualche modo parlato
e averlo condiviso anche con l'Ateneo, quindi non può essere
trattato in questo modo. Ricordo inoltre che per quanto concerne i
vertici, per sganciare l'Università dal diretto controllo della
Giunta, se lei parla del Presidente della Regione in quanto
Presidente dell'Università, c'è una legge regionale in merito,
pertanto bisognerebbe intervenire con delle modifiche
sull'incompatibilità. È ancora un altro settore, quindi credo possa
essere accolto.
Il nostro sarà quindi un voto di astensione. Non siamo peraltro
così sicuri che in questo modo si possa dare una stabilità. Non so
se sia instabile in questo momento l'Università, forse possono
essere messe in campo altre azioni che magari sostengano o ne
rilancino le attività, ma credo non ci siano stati segnali di
instabilità in tal senso. Credo però sia anche giusto sottolineare
l'indipendenza dell'Ateneo e lo statuto, in particolare
all'articolo 8, su questo è chiaro.
Presidente -
La parola alla collega Minelli.
Minelli (IC) -
Non ho compreso molto l'argomentazione
dell'Assessore, che mi è parsa un po' confusa. Il discorso relativo
al Consiglio dell'Università, che deve essere sganciato dal
controllo della Giunta, riguarda anche la questione delle nomine
delle persone che devono farne parte. Recentemente abbiamo visto
che con la passata maggioranza si era aperto un dibattito in questo
senso, una volontà di affrontare proprio la questione del
Presidente dell'Università. C'è una legge che prevede che la
presidenza dell'Università e della Regione sia affidata alla stessa
persona, ma credo che anche in tal senso ci debba essere la volontà
di operare dei cambiamenti.
L'emendamento riguardava proprio le nomine e il fatto di avere
un Consiglio scelto tra i membri dell'Ateneo mi sembra dia più
stabilità all'azione dell'Ateneo nel suo complesso.
Presidente -
La parola all'Assessore Certan.
Certan (ALPE) -
Collega Minelli, cercherò di essere più
chiara: così come formulato, questo emendamento non è accettabile,
poiché l'articolo 8 dello statuto dell'Università prevede altre
cose. Vi è una legge e quindi bisogna fare delle modifiche di
legge, se intendete portare avanti questo discorso.
Presidente -
La parola alla collega Pulz.
Pulz (IC) -
Vorrei solo precisare che condivido la prima
parte, anche perché avevamo presentato un'interpellanza
sull'argomento allo scopo di sottolineare la necessaria
indipendenza dell'Ateneo valdostano e di tutti gli Atenei dalla
politica.
Vorrei però soffermarmi sulla seconda parte: non la ritengo
opportuna, perché è un po' fantascientifica. La nostra Università
non ha tutti i dipartimenti necessari per coordinare e per
monitorare l'attività educativa, semmai quella primaria e poco più,
salvo mirabili eccezioni di docenti universitari del Dipartimento
di scienze politiche che per anni hanno collaborato con i Licei
valdostani e che ora però hanno smesso, come lamentano i colleghi
delle scuole superiori, perché l'attività non è più stata
finanziata dall'Università ed è quindi stata scoraggiata.
L'Università della Valle d'Aosta potrebbe dunque collaborare, ma
soltanto in parte, anche perché sarebbero escluse per esempio tutte
le discipline scientifiche in senso stretto: pensiamo alla
matematica, alla fisica e alle scienze.
Non è però questo il punto più rilevante che vorrei
sottolineare. Ciò che voglio dire è che l'Università comunque non
può e non deve assumersi questa attività di formazione dei docenti
delle scuole di ogni ordine e grado se non marginalmente, perché i
suoi scopi sono tutt'altro: sono la ricerca e la didattica a
livello accademico. Tutto il resto è un corollario a cui non
possiamo pretendere di piegare l'Università. Allo stesso modo non
credo che questo ruolo possa essere svolto dall'Ufficio autonomia
scolastica, dove il personale che va
à la retraite
non viene
sostituito. Voglio farvi un esempio pregnante che conosco molto da
vicino, a cui penso anche con rammarico: il
projet ESABAC
,
projet
interministeriale di cui abbiamo già parlato per
l'ottenimento del diploma binazionale franco-italiano,
projet
su cui la Sovrintendenza agli Studi ha investito nel
tempo molte risorse finanziarie, oltre che umane, precisamente dal
2004 quando la nostra Regione era all'avanguardia in Italia come
Regione sperimentatrice e formava i suoi docenti, e lo ricordiamo
con grande orgoglio: da Sèvres fino alla Côte d'Azur. Ora, invece,
in mancanza di risorse finanziarie ma soprattutto forse umane, quel
progetto langue.
Presidente -
La parola al collega Cognetta.
Cognetta (MOUV') -
Per mozione d'ordine.
Vorrei sapere da lei, Presidente Rini, quante volte può
intervenire un Assessore su un emendamento; è solo per capire,
perché se interviene in dichiarazione di voto, ha una dichiarazione
di voto, giusto? Se è così, anche se per caso non si spiega bene e
un Consigliere fa rimarcare il fatto che non è chiara la
spiegazione, questo non dà diritto ad una nessuna replica, credo.
Presidente, per favore, non cominciamo come l'altra sua presidenza
- che ricordo ancora con estremo piacere - nella quale ci siamo
scontrati praticamente ad ogni Consiglio, faccia rispettare il
Regolamento per favore!
Presidente -
Collega Cognetta, io accolgo il suo
suggerimento sul rispetto dei tempi. Ho invitato i colleghi,
Governo compreso ovviamente, a rispettarli perché, se c'è un
regolamento, questo deve essere applicato e valere per tutti. Nel
caso specifico l'Assessore Certan non aveva utilizzato tutti i
minuti del suo primo intervento e ha fatto una puntualizzazione su
quanto aveva sollevato la collega Minelli. Così come ieri - e me ne
scuso - abbiamo effettivamente concesso più tempo ai colleghi
Assessori, ma questo perché avevamo accorpato comunque diversi atti
in un'unica discussione e quindi abbiamo ritenuto opportuno dare il
tempo a quest'Aula di esprimersi.
Comunque ha assolutamente ragione sul rispetto dei tempi e del
Regolamento e, anzi, colgo l'occasione per invitare tutti i
colleghi, ivi compresi i membri del Governo regionale, ad attenersi
al Regolamento.
Cognetta (MOUV') -
Per "rimozione" d'ordine...
Presidente -
Anche questo non è proprio attinente al
Regolamento, comunque... prego.
Cognetta (MOUV') -
Mi faccia capire bene, mi devo
premunire di una sveglia e contare tutti i minuti di tutti gli
interventi di ogni singola persona? Perché lei comprende a questo
punto che, se io volessi confutare ciò che dice lei, lei dovrebbe
far apparire su questo schermo i minuti esatti restanti, cosa che
non accade. Cosa faccio: comincio a contare i minuti di ciascuno?
Non è così, mi dispiace. Questo è un adattamento che lei sta
facendo e la pregherei per cortesia di mantenere un atteggiamento
corretto per tutti.
Presidente -
Ha ragione, ma le ricordo, senza entrare in
polemica, che questo lavoro ovviamente non lo dobbiamo fare noi,
c'è un ufficio preposto che controlla esattamente il minutaggio di
ogni intervento; non appare, ma loro ce l'hanno nel conteggio.
Comunque grazie e ribadisco l'invito che ho fatto.
Non ci sono più richieste di intervento sull'emendamento in
discussione, pertanto pongo in votazione l'emendamento n. 9. La
votazione è aperta. La votazione è chiusa.
Esito della votazione:
Presenti: 35
Votanti           
: 2
Favorevoli: 2
Astenuti: 33 (Aggravi, Baccega, Bertschy, Bianchi, Borrello,
Certan, Chatrian, Cognetta, Daudry, Distort, Farcoz, Ferrero,
Fosson, Gerandin, Luboz, Lucianaz, Manfrin, Marquis, Morelli,
Mossa, Nasso, Nogara, Pulz, Restano, Rini, Rollandin, Russo,
Sammaritani, Sorbara, Spelgatti, Testolin, Vesan, Viérin)
Il Consiglio non approva.
Emendamento n. 10. La parola al collega Sammaritani.
Sammaritani (LEGA VDA) -
A nome della Lega esprimo la
nostra non contrarietà alla prima parte di questo emendamento, cioè
al valutare un'azione di rafforzamento e creazione dei due poli
concentrati su Aosta e Verrès.
Però, siccome c'è anche la parte riguardante l'individuazione di
azioni alternative alla costruzione della nuova scuola in regione
Tzamberlet, in comune di Aosta, che è stato uno degli elementi
principali del nostro Governo, il quale peraltro ha individuato una
strategia particolare, vale a dire quella di andare a creare una
Commissione che facesse esattamente tali valutazioni proprio in
quest'ottica e quindi, nell'ambito di dette valutazioni, anche le
varie azioni alternative (soprattutto una, in particolare, che è
quella di valutare se non fosse più opportuno invece pensare ad una
rivalutazione del polo scolastico di via Torino in Aosta), noi ci
asterremo su questo emendamento.
Présidente -
La parole à l'Assesseur Certan.
Certan (ALPE) -
Il collega Sammaritani ha in parte
sottolineato quanto anch'io volevo evidenziare.
Aggiungo che, per quanto riguarda Verrès, è iniziato
l'
iter
legato alle aree interne di questo studentato, quindi
capiamo e penso sia ancora migliorabile il verbo rafforzare; il
rafforzamento può essere sempre fatto e ne terremo conto, anche se
crediamo che questa azione sia già in corso.
Per quanto riguarda Aosta, ci sono i lavori di ristrutturazione
del Liceo scientifico collegato, che è comunque nella zona e nel
polo vicino al Convitto. In quella zona vi è anche l'interessante
struttura del Saint-Bénin e su quella ci prendiamo l'impegno di
approfondire nei prossimi mesi, sicuramente coinvolgeremo pure la
Commissione.
Ci asterremo sull'emendamento.
Présidente -
La parole au collègue Cognetta.
Cognetta (MOUV') -
Per dichiarare il nostro voto
favorevole a questo emendamento, in quanto crediamo che vadano
rafforzate queste possibilità per gli studenti, soprattutto per ciò
che riguarda le vallate laterali. Di conseguenza siamo a favore di
un emendamento che prevede la possibilità di creare convitti o
comunque immobili nei quali poter far soggiornare gli studenti che
frequentano le scuole.
Presidente -
La parola alla collega Minelli.
Minelli (IC) -
Vorrei specificare che questa espressione
notata dall'Assessore, "rafforzare l'azione per la creazione di due
poli scolastici", non riguardava soltanto la questione dello
studentato previsto e inserito nella strategia "area interna bassa
Valle", ma era perché nel DEFR, che si occupa della programmazione
dei prossimi tre anni, pensare alla creazione di strutture di
accoglienza per studenti significa anche, già sin da subito,
pensare a risolvere in parte il grosso problema della presenza in
questo momento. Io parlo soprattutto della situazione della bassa
Valle, perché la conosco meglio: Verrès in questo momento non ha le
strutture adatte per accogliere un gran numero di studenti. Non
parlo soltanto del convitto e del pernottamento, ma di tutto ciò
che fa da corollario alla presenza di un numero di studenti così
alto in quella zona che ha sicuramente creato problemi notevoli. Le
famiglie si lamentano moltissimo della situazione, del fatto che la
grande quantità di studenti che gravitano nel comune di Verrès
attorno alle scuole non è stata adeguatamente presa in carico. Ci
sono ragazzi di tutte le età, ci sono coloro che frequentano
ovviamente la scuola media, ma anche il biennio delle superiori e
quelli più grandi. In particolare, in questi ultimi dodici mesi, si
sono create situazioni di disagio. Prendere in carico questa
preoccupazione, pensando anche a strutture non definitive come
quelle che invece rientrano nel progetto del polo ma rafforzare
l'azione per occuparsi di questa situazione, andava in
quell'ottica.
Per quanto riguarda invece l'individuazione delle azioni
alternative alla costruzione della scuola, l'Assessore ha citato
anche il centro Saint-Bénin che può essere una delle alternative,
così come la scuola di via Torino.
Présidente -
On peut mettre en votation l'amendement n°
10. La votation est ouverte. La votation est fermée.
Résultat de la votation:
Présents: 35
Votants: 10
Pour: 10
Abstentions: 25 (Aggravi, Baccega, Bertschy, Bianchi, Borrello,
Certan, Chatrian, Daudry, Distort, Farcoz, Fosson, Luboz, Lucianaz,
Manfrin, Marquis, Morelli, Nogara, Restano, Rini, Rollandin,
Sammaritani, Sorbara, Spelgatti, Testolin, Viérin)
Le Conseil n'approuve pas.
On passe à l'examen de l'amendement n° 11. La parole à
l'Assesseur Bertschy.
Bertschy (UVP) -
L'emendamento non è accoglibile nella
misura in cui i tempi di discussione del piano regionale dei
trasporti sono assegnati dalla legge, che tra l'altro prevedono di
non limitare la possibilità di discussione del piano regionale,
anzi, di aprire una consultazione trasparente con tutti i soggetti,
con i cittadini e le imprese che hanno voglia di portare il loro
contributo. Da un lato non possiamo pertanto definire dei tempi che
sono già definiti dalla legge e, dall'altro, non ci sembra corretto
limitare la discussione di questo importante documento - che tra
l'altro è atteso da tempo - solo ad alcuni soggetti portatori di
interessi.
Présidente -
Il n'y a plus d'interventions. On peut
mettre en votation l'amendement n° 11. La votation est ouverte. La
votation est fermée.
Résultat de la votation:
Présents: 35
Votants: 7
Pour: 7
Abstentions: 28 (Aggravi, Baccega, Bertschy, Bianchi, Borrello,
Certan, Chatrian, Cognetta, Daudry, Distort, Farcoz, Ferrero,
Fosson, Gerandin, Luboz, Lucianaz, Manfrin, Marquis, Morelli,
Nogara, Restano, Rini, Rollandin, Sammaritani, Sorbara, Spelgatti,
Testolin, Viérin)
Le Conseil n'approuve pas.
On peut passer à l'examen de l'amendement n° 12. La parole à
l'Assesseur Bertschy.
Bertschy (UVP) -
Accoglieremmo l'emendamento se fosse
possibile emendarlo: qui voi chiedete di poter discutere il
programma strategico entro i primi quattro mesi del 2019, ma noi vi
chiederemmo di allungare i tempi a sei mesi, al primo semestre.
Sappiamo che tale programma avrebbe già dovuto arrivare in Aula,
quindi chiederei un po' di tempo per completare il lavoro che si
sta facendo. L'impegno è quello di mettere un tempo e di portare il
programma alla discussione delle Commissioni e del Consiglio. Se
c'è la disponibilità ad emendare, da parte nostra c'è la
disponibilità a lavorare in questa direzione.
Presidente -
La parola alla collega Minelli.
Minelli (IC) -
I tempi, come abbiamo avuto modo di dire
più e più volte, sono esageratamente ampi, perché questo programma
è stato depositato da tempo e c'era la possibilità di esaminarlo in
precedenza; è una questione di volontà e finora non c'è stata in
maniera evidente.
Ciò detto, proprio perché ci interessa arrivare
all'approvazione, accettiamo la proposta di emendamento e
auspichiamo vivamente che questi sei mesi vengano finalmente
rispettati, affinché si arrivi entro questo termine ad
un'approvazione che si attende veramente da troppo tempo.
Presidente -
Metto quindi in votazione l'emendamento n.
12, come subemendato. La votazione è aperta. La votazione è
chiusa.
Esito della votazione:
Presenti: 34
Votanti           
: 34
Favorevoli: 34
Il Consiglio approva all'unanimità.
Passiamo all'esame dell'ultimo emendamento presentato dai
colleghi Minelli e Bertin, il n. 13. La parola all'Assessore
Bertschy.
Bertschy (UVP) -
Accetteremo l'emendamento in modo da
concludere in bellezza questa lunga sfilza di emendamenti,
sottolineando però il fatto che assumiamo un impegno senza quello
che poi è il protagonista principale di tutta questa discussione,
perché sappiamo bene che la proprietà dell'infrastruttura non è
regionale. Pertanto i tempi delle nostre discussioni devono tenere
conto anche di quello che RFI intende portare avanti con noi.
L'impegno di arrivare ad una progettazione sull'elettrificazione
politicamente non si può che assumere e portare avanti.
Ho letto per le vie brevi e mi sono confrontato con alcuni
colleghi dei Cinquestelle, ma sarà mia cura sentire anche la
Deputata Tripodi al riguardo di alcune notizie apparse rispetto al
suo lavoro per un contratto di programma tra Ministero e RFI. Noi
non abbiamo trovato in questo senso ancora documentazione
definitiva in merito, però sarà nostra cura sentire il lavoro che
sta facendo, così come coinvolgere anche il Senatore Lanièce. C'è
necessità di far capire a tutti che l'infrastruttura ha bisogno di
forti investimenti e l'elettrificazione è uno di questi, ma non
solo. Noi ci siamo impegnati: il 27 dicembre incontrerò l'Assessore
ai trasporti della Regione Piemonte, Balocco, riguardo ad un
accordo, un vecchio APQ, dove sono ancora destinati 7 milioni di
euro che anche la Regione Piemonte ha intenzione di utilizzare; c'è
tutta una discussione in corso sulla Porta del Canavese e tra
l'altro abbiamo inserito un passaggio nel DEFR.
L'impegno è di far decollare finalmente la progettazione per
l'elettrificazione, oggi che sono stati compiuti tutta una serie di
studi rispetto all'occupazione delle stazioni di derivazione
elettrica e dell'incidenza che queste hanno sui territori; è un
impegno che politicamente non possiamo che sostenere, perché
l'arrivo dei bimodali migliorerà la situazione per un periodo, ma
l'investimento sulle infrastrutture è quello che garantirà
l'ammodernamento definitivo di un'importante via di accesso alla
nostra regione. Pertanto da parte nostra ci sarà uno stimolo nei
tavoli di lavoro tecnici e politici affinché questo possa essere
fatto. È un impegno che ci si prende anche per conto di RFI, quindi
non è un incarico che potrà dare la Regione, ma la Regione potrà
stimolare continuamente in questa direzione.
Presidente -
La parola al collega Restano.
Restano (GM) -
Per significare che già in passato erano
state messe a disposizione delle infrastrutture ferroviarie
importanti somme da parte del Ministero e anche da parte del Gruppo
4 di EUSALP, che poi non hanno visto un impegno diretto sulla
nostra rete ferroviaria. È encomiabile il lavoro portato avanti dai
nostri rappresentanti a Roma e il passo successivo sarà quello di
riuscire tutti insieme a far destinare una parte di questi soldi
alla nostra tratta. Convengo con quanto detto dall'Assessore: è un
impegno politico. Adesso il Ministero, per mano di RFI, dovrà
destinare risorse che mi auguro siano sufficienti, ma potrebbe
anche essere che non lo siano. Oltretutto mi permetto di dire che
la fase è in evoluzione: coordinare le scelte sulla Porta del
Canavese con la Lunetta di Chivasso e infine con l'elettrificazione
non mi sembra una cosa così semplice. Sarà molto importante
l'incontro che l'Assessore avrà con il collega della Regione
Piemonte.
Presidente -
La parola alla collega Minelli.
Minelli (IC) -
Vorrei ringraziare l'Assessore per quanto
detto e per l'impegno da parte della Regione. È ovvio che non
possiamo fare i conti con un altro attore, ma è importante a mio
parere che ci sia quest'assunzione di responsabilità. Certo, come
diceva l'Assessore Restano, non sarà semplice coordinare tutte le
varie questioni, però credo che un atto di volontà in questo senso
sia fondamentale.
Anch'io informalmente ho sentito la Deputata Tripodi: pare
davvero che la questione dell'accordo stia andando avanti e credo
che a breve ci sarà anche la proposta di un incontro per gli
amministratori con l'amministratore delegato di RFI.
Presidente -
Metto in votazione l'emendamento n. 13. La
votazione è aperta. La votazione è chiusa.
Esito della votazione:
Presenti: 35
Votanti           
: 35
Favorevoli: 35
Il Consiglio approva all'unanimità.
Passiamo ora all'emendamento presentato dal Movimento 5 Stelle,
già illustrato. La parola all'Assessore Borrello.
Borrello (SA) -
L'emendamento da voi proposto si articola
su due aspetti. Il primo è caratterizzato dall'attività legata alle
politiche di
marketing
per quanto riguarda le aziende
valdostane, quindi noi siamo d'accordo di andare ad incentivare le
sinergie all'interno del territorio valdostano in merito alle
aziende sul nostro territorio. Il secondo aspetto è più legato
all'Assessorato che io ho l'onore di rappresentare in questo
momento, è legato alle politiche ambientali di sostenibilità in
senso stretto, in linea con quanto già attuato in questi anni e
così come già ribadito nell'ordine del giorno ieri presentato dal
collega Farcoz e votato all'unanimità: andare a tutelare il
discorso di risorsa e riserva idrica del nostro territorio in un
concetto di gestione di questa risorsa al fine di andare a tutelare
gli usi umani, agricoli, zootecnici e ambientali. È quindi un
ragionamento di sostenibilità ambientale già da noi ampiamente
valutato, è un percorso già
in itinere
, e la vostra esigenza
di andarlo a dettagliare all'interno di un documento programmatico
come quello del DEFR ci vede d'accordo, dopo un confronto con i
colleghi della Giunta e della maggioranza.
Presidente -
La parola al Consigliere Mossa.
Mossa (M5S) -
Eventualmente, se lo vogliamo emendare...
lo approvate così? Grazie.
Presidente -
Metto in votazione l'emendamento del
Movimento 5 Stelle. La votazione è aperta. La votazione è
chiusa.
Esito della votazione:
Presenti: 35
Votanti           
: 35
Favorevoli: 35
Il Consiglio approva all'unanimità.
Ora possiamo passare alla votazione del DEFR nel suo complesso,
come emendato dalla II Commissione e con gli emendamenti che sono
stati votati questa mattina. La votazione è aperta. La votazione è
chiusa.
Esito della votazione:
Presenti: 35
Votanti           
: 21
Favorevoli: 18
Contrari: 3
Astenuti: 14 (Aggravi, Cognetta, Distort, Ferrero, Gerandin,
Luboz, Lucianaz, Manfrin, Mossa, Nasso, Russo, Sammaritani,
Spelgatti, Vesan)
Il Consiglio approva.
