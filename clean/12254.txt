Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3170 del 28 febbraio 1992 - Resoconto
OGGETTO N. 3170/IX Proposta di regolamento: "Modificazione
del regolamento regionale 29 gennaio 1973, recante norme per
l'applicazione della legge 3 agosto 1949, n. 623, e successive
modificazioni, concernente l'immissione al consumo in Valle d'Aosta
di determinati contingenti annui di generi e merci in esenzione
fiscale".
Presidente
Faccio presente che vi sono delle proposte
di emendamento dell'Assessore Mafrica, una chiede di modificare il
titolo del regolamento, c'è una modifica all'articolo 1, comma 1,
periodo primo e un terzo emendamento all'articolo 1, comma 1,
articolo 25/ter, comma primo, periodo primo.
Gli emendamenti sono stati distribuiti.
Ha chiesto la parola il relatore Trione.
Trione (DC)
Beneficiano attualmente dell'assegnazione
di carburanti in esenzione fiscale, oltre i veicoli immatricolati e
circolanti di proprietà di privati cittadini residenti, anche
quelli adibiti ad uso di enti pubblici, al servizio di trasporto
pubblico, all'autotrasporto per conto terzi, le macchine operatrici
non targate in attività presso artigiani e le macchine agricole
escluse dalle assegnazioni previste per gli iscritti UMA.
La modifica al regolamento in discussione concerne l'estensione
del beneficio di assegnazione alle cooperative di servizi sociali
che ottengono l'affidamento in gestione di servizi da parte di enti
locali della nostra regione.
E' appena il caso di ribadire che tali cooperative non
perseguono fini di lucro e che devono essere iscritte ad un
apposito Albo.
Darei lettura delle 11 cooperative iscritte all'Albo: "Via
Antica Zecca" di Aosta, "Noi e gli altri" di Aosta, "Nella" di
Saint-Vincent, "La Libellula" di Aosta, "San Grato" di Aosta, "Les
Relieurs" di Aosta, "Lelei" di Aosta, "Bourgeon de vie" di Aosta,
"Ginnastica e salute" di Aosta, "Saint Martin" di Aosta.
Queste sono le società cooperative iscritte all'Albo alla data
del 15 gennaio. Ancora per quanto riguarda la modifica al
regolamento, va segna-lato che per quanto concerne gli assegnatari
di olio lubrificante, risultando disponibile un adeguato
contingente, il beneficio è este-so a tutte le imprese locali che
ne fanno uso nelle loro lavorazioni. Per quanto concerne gli
emendamenti ai quali faceva riferimento il Presidente, si tratta di
due emendamenti di tipo squisitamente formale che erano stati
suggeriti dal Servizio affari legislativi e che la Commissione ha
chiesto alla Giunta di voler inserire per migliorare la forma del
testo, ma non lo modificano nella sostanza.
Presidente
Se non vi sono richieste d'intervento,
possiamo passare a votazione sulla proposta di regolamento
regionale.
Chiedo al Consiglio d'intendere già modificato il titolo del
regolamento, si tratta esclusivamente di una correzione.
Votiamo l'emendamento n. 2 dell'Assessore del quale do
lettura:
Emendamento 2. Articolo 1, comma 1, periodo primo:
"1. L'articolo 25 del regolamento regionale 29 gennaio 1973, già
sostituito dall'articolo unico del regolamento regionale 22 aprile
1985, n. 2, è così ulteriormente sostituito:".
L'emendamento sostituisce la frase:
"1. L'articolo 25 del regolamento regionale approvato con
deliberazione del Consiglio regionale 20 dicembre 1972, n. 342, già
sostituito dall'articolo unico del regolamento regionale 22 aprile
1985, n. 2, è così ulteriormente sostituito:".
I consiglieri possono votare.
Esito della votazione:
Presenti, votanti e favorevoli: 28
Il Consiglio approva all'unanimità.
Presidente
Passiamo al terzo emendamento
dell'Assessore del quale do lettura:
Emendamento 3. Articolo 1, comma 1, articolo 25/ter:
comma 1, periodo primo:
"1. L'assegnazione di olii lubrificanti è concessa, in relazione
alle disponibilità del contingente:".
emendamento che sostituisce la frase:
1. "Sono assegnati in relazione alle disponibilità di
contingente:"
I consiglieri possono votare.
Esito della votazione:
Presenti, votanti e favorevoli: 28
Il Consiglio approva all'unanimità.
Presidente
Passiamo adesso alla votazione
dell'articolo 1 modificato; si tratta di un unico articolo.
La parola al Consigliere Andrione.
Andrione (UV)
Una domanda all'Assessore Mafrica. Per
quanto riguarda gli olii lubrificanti concessi in relazione alla
disponibilità del contingente, e per la benzina la disponibilità
esiste? Perché per diversi anni siamo andati in deficit.
Qui allarghiamo il numero degli utenti senza probabilmente
aumentare le fonti.
Presidente
La parola all'Assessore Mafrica.
Mafrica (PCI-PDS)
Per quello che concerne la benzina
la disponibilità si sta avvicinando alla soglia, perché dopo la
legge dell'87 avevamo avuto un certo recupero che gradualmente è
stato utilizzato, siamo vicini al pareggio.
Per quanto riguarda il gasolio invece c'era un debito pari al
contingente che, praticamente, con una restrizione, è quasi tutto
stato recuperato, dovrebbe essere recuperato entro quest'anno.
Questo è l'olio lubrificante di cui si usa soltanto la metà.
(...interruzione...)
Se si dovesse andare in deficit, o si riducono le assegnazioni
oppure occorre ripartire col procedimento, perché a livello
parlamentare vengano riviste le quote.
Presidente
La parola al Consigliere Rollandin.
Rollandin (UV)
Sur le même argument je voudrais
rappeler à monsieur Mafrica qu'on avait pendant deux ans limité à
un semestre la question du
gasolio per autotrazione
. Alors,
je crois que l'endettement existe encore, et je voudrais savoir
quelle est, en liant la question à ce qu'a déjà dit Andrione,
quelle est l'intention par rapport aux restrictions qui avaient été
faites.
Le problème de l'endettement avec les différentes sociétés,
n'est pas encore réglé. Ici on va l'augmenter.
Après, l'autre question c'est que comme ça a été proposé je
crois qu'il y aurait une série de voitures qui sont disponibles,
c'est-à-dire
"intestate a"
, sans limite: il devrait y être
au moins une limitation. Ici s'il y a dix voitures
"intestate
a"
, les dix voitures vont prendre les bons d'essence comme les
autres.
Je crois que c'est un système qui présente quelque difficulté
par l'application, même si comme bout il pouvait même être partagé,
tout en rappelant à monsieur Mafrica que dans son ensemble, ici on
veut intervenir sur les bons d'essence pour des coopératives qui
ont des conventions avec l'administration régionale.
Alors c'est toujours de l'argent: il suffisait de reconnaître à
ces sociétés au niveau de convention, une intégration financière,
et la chose aurait été réglée d'une façon beaucoup plus sérieuse.
Car ici on risque de ne pas avoir de contrôle de ce qui se passe
avec ces coopératives.
Car les coopératives, monsieur Mafrica l'a dit, peuvent même
augmenter: à présent il y en a 11 qui sont écrites, mais je crois
que là le terme est assez vaste.
Presidente
La parola all'Assessore Mafrica.
Mafrica (PCI-PDS)
Rispetto alla disponibilità del
contingente, si tratta di 11 cooperative e il principio di
estensione deriva anche dal fatto che già gli enti morali e
religiosi dispongono di questo beneficio e sembrava opportuno,
visto che c'è stata la richiesta, estenderlo anche a cooperative
che hanno queste finalità.
Non credo che con queste 11 cooperative si risolvano o si
complichino i problemi che riguardano la disponibilità dei
contingenti.
Presidente
Se non vi sono altre richieste
d'intervento, possiamo votare l'articolo 1 emendato, del quale do
lettura.
Articolo 1 1. L'articolo 25 del regolamento regionale 29
gennaio 1973, già sostituito dall'articolo unico del regolamento
regionale 22 aprile 1985, n. 2, è così ulteriormente
sostituito:
"Articolo 25 - Assegnazione di benzina
1. L'assegnazione di benzina, mediante il rilascio di appositi
buoni, è concessa, in via prioritaria, per i veicoli immatricolati
in Valle d'Aosta e circolanti, in proprietà di privati cittadini
iscritti come residenti nei registri di anagrafe dei Comuni della
Valle d'Aosta ed ivi abitualmente dimoranti.
2. L'assegnazione di cui al comma uno è limitata ad un solo
veicolo per persona.
3. La deliberazione della Giunta regionale di cui all'articolo
24 può disporre l'assegnazione di benzina per i veicoli
immatricolati in Valle d'Aosta e circolanti adibiti:
a) ad uso di enti pubblici;
b) ad uso degli enti morali o religiosi operanti in Valle
d'Aosta e delle cooperative iscritte all'albo regionale delle
cooperative di servizi sociali che abbiano ottenuto l'affidamento
di tali servizi da parte di un ente locale della regione Valle
d'Aosta, intestatari della proprietà dei veicoli;
c) a servizi di trasporto pubblico;
d) all'autotrasporto per conto terzi;
ed inoltre per:
e) le macchine operatrici, non targate, in attività presso
artigiani;
f) le macchine agricole escluse dalle assegnazioni previste per
gli iscritti UMA (Utenti Motori Agricoli).
4. In relazione alla disponibilità del contingente annuo, la
deliberazione della Giunta regionale può disporre per
un'assegnazione, per un unico veicolo ed in misura non superiore a
quella concessa ai privati cittadini, alle società e ditte
industriali, artigiane, commerciali ed agricole, le quali siano in
possesso di veicoli abilitati al trasporto di cose e persone e
soggette al pagamento delle imposte dirette nella regione.
Articolo 25 bis - Assegnazione di gasolio per autotrazione.
1. L'assegnazione di gasolio per autotrazione, mediante il
rilascio di appositi buoni, è concessa per i veicoli immatricolati
in Valle d'Aosta e circolanti, in proprietà di privati cittadini
iscritti come residenti nei registri di anagrafe dei Comuni della
valle d'Aosta ed ivi abitualmente dimoranti.
2. L'assegnazione di cui al comma uno è limitata ad un solo
veicolo per persona.
3. La deliberazione della Giunta regionale di cui all'articolo
24 può disporre l'assegnazione di gasolio per autotrazione per i
veicoli immatricolati in Valle d'Aosta e circolanti adibiti:
a) ad uso di enti pubblici;
b) ad uso degli enti morali o religiosi operanti in Valle
d'Aosta e delle cooperative iscritte all'albo regionale delle
cooperative di servizi sociali che abbiano ottenuto l'affidamento
di tali servizi da parte di un ente locale della regione Valle
d'Aosta, intestatari della proprietà dei veicoli;
c) a servizio di trasporto pubblico;
d) all'autotrasporto per conto terzi;
ed inoltre per:
e) le macchine operatrici, non targate, in attività presso
artigiani;
f) le macchine agricole escluse dalle assegnazioni previste per
gli iscritti UMA (Utenti Motori Agricoli).
4. In relazione alla disponibilità del contingente annuo, la
deliberazione della Giunta regionale può disporre per
un'assegnazione, per un unico veicolo ed in misura non superiore a
quella concessa ai privati cittadini, alle società e ditte
industriali, artigiane, commerciali ed agricole, le quali siano in
possesso di veicoli abilitati al trasporto di cose e persone e
soggette al pagamento delle imposte dirette nella regione.
Articolo 25 ter - Assegnazione olii lubrificanti.
1. L'assegnazione di olii lubrificanti è concessa in relazione
alle disponibilità del contingente:
a) agli assegnatari di benzina e di gasolio di cui agli articoli
25 e 25 bis, in quote proporzionali al carburante assegnato;
b) per le macchine agricole che usufruiscono delle assegnazioni
di carburante previste dall'UMA, in quote proporzionali alle
assegnazioni stesse;
c) alle imprese locali che utilizzano olii lubrificanti nei
processi produttivi."
Presidente
I consiglieri possono votare sull'articolo
1 emendato.
Esito della votazione:
Presenti: 28
Votanti: 27
Astenuti: 1 (Riccarand)
Favorevoli: 27
Il Consiglio approva.
Presidente
Trattandosi di un regolamento, possiamo
passare a votazione sul complesso del regolamento.
Esito della votazione:
Presenti: 28
Votanti: 27
Astenuti: 1 (Riccarand)
Favorevoli: 27
Il Consiglio approva.
Possiamo dichiarare chiusa la seduta di questa mattina, ci
vediamo questo pomeriggio alle ore 16.
