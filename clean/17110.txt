Classificazione
ASSISTENZA SOCIALE
Assistenza socio-sanitaria
Famiglia, tutela dell'infanzia


Resoconto integrale del dibattito dell'aula
Oggetto del Consiglio n. 463 del 24 febbraio 1999 - Resoconto
SÉANCE DU 24 FÉVRIER 1999 (APRÈS-MIDI)
OGGETTO N. 463/XI Programma di iniziative per l'anno 1999
dichiarato "Anno internazionale dell'anziano". (Approvazione di
mozione)
Mozione A conoscenza che l'ONU ha dichiarato il 1999 "L'anno
internazionale dell'anziano";
Preso atto che il tema unificante dell'anno internazionale della
persone anziane "Verso una società per tutte le età" esprime il
senso dell'obiettivo verso cui si dovrà tendere, quello cioè di
costruire una società dove le generazioni "vecchie" e "nuove"
cooperino per creare un equilibrio fra la tradizione e
l'innovazione nello sviluppo economico e sociale;
Convinti che la sfida dell'invecchiamento della popolazione non
può non passare attraverso una trasversalità di azioni volte a
favorire la cooperazione tra le generazioni, nel rispetto delle
differenze;
Constatato che per favorire le relazioni multigenerazionali
occorre attivare comportamenti adeguati che si preparano tramite la
formazione permanente;
Il Consiglio regionale
Dà mandato
Alla Giunta regionale:
di predisporre un programma delle iniziative da attuare in Valle
d'Aosta nell'anno 1999, che mettano al centro dell'attenzione
proprio il rapporto tra le generazioni "vecchie" e "nuove", in modo
da preparare, favorire e valorizzare le relazioni
multigenerazionali, anche attraverso un programma di formazione
permanente.
Invita
la Giunta regionale:
1) a coinvolgere nella preparazione del programma enti,
associazioni e gruppi, interessati a realizzare l'obiettivo
previsto dall'anno dell'anziano;
2) a presentare al Consiglio regionale tale programma.
F.to: Beneforti - Curtaz - Squarzino Secondina
Président La parole au Conseiller Beneforti.
Beneforti (PVA-cU) Come i colleghi sanno, l'anno 1999 è stato
dichiarato l'anno dell'anziano. Il tema affidato a quest'anno è una
società per tutte le età per cui riteniamo che rivesta particolare
importanza perché questo presuppone una presa di coscienza anche un
cambiamento di mentalità, il coinvolgimento di ogni persona
presente nel mondo, sia essa bambino o adulto, giovane o
anziano.
Ognuno di noi in questo secolo deve valutare gli anziani per ciò
che sono e per ciò che rappresentano, in particolare deve pensare
che sono ancora delle persone. Gli anziani non devono essere
considerati una categoria qualsiasi, una corporazione che crea
problemi, che assorbe denaro e risorse, che partecipa al contesto
sociale, ma che crea passività.
Parlare di una società per tutte le età significa parlare di una
società nella quale ogni componente dà il proprio contributo e
costituisce una risorsa, se la società attribuisce ad ogni fascia
di età un ruolo indispensabile per il proprio sviluppo armonico.
Ogni persona infatti, a prescindere dall'età, dalle condizioni
economiche, dalle condizioni di salute fisica e psichica, va
considerata come una risorsa e il suo apporto personale è
insostituibile al progresso stesso della Comunità in cui vive.
Per questi motivi avevamo presentato questa mozione, per vedere
come realizzare l'anno dell'anziano nella nostra Regione. Avevamo
presentato una mozione che aveva un certo taglio, con l'Assessore
abbiamo concordato alcune modifiche al testo perché a noi interessa
che quest'anno anche in Valle d'Aosta non passi inosservato, ma che
i Valdostani si rendano conto che all'anno dell'anziano tutti
dobbiamo partecipare per la sua realizzazione.
La mozione vi viene distribuita e io non sto neanche a leggerla.
Vi ringrazio solo se la votate.
Président Si personne ne souhaite prendre la parole, je soumets
au vote le texte de la résolution tel qu'il a été représenté par le
Conseiller Beneforti:
Mozione Il Consiglio regionale
A conoscenza che l'ONU ha dichiarato il 1999 "L'anno
internazionale dell'anziano";
Preso atto che l'Assessorato regionale alla Sanità, Salute e
Politiche Sociali aderisce già alle iniziative del comitato
nazionale per la celebrazione e l'organizzazione dell'Anno
Internazionale dell'Anziano istituito a cura del Ministro per la
Solidarietà Sociale;
Constatato che compito precipuo del Comitato è di assicurare
un'azione di coordinamento e di promozione delle iniziative a
favore delle persone anziane e che la Conferenza degli Assessori
regionali ai servizi sociali ha concordato su tale opportunità e
ciò al fine di amplificarne al massimo la portata;
Ritenuto comunque opportuno organizzare alcune iniziative a
livello regionale;
Dà mandato
Alla Giunta regionale:
- di predisporre alcune iniziative da attuare in Valle d'Aosta
nell'anno 1999, che mettano al centro dell'attenzione l'anziano
come risorsa, nonché gli aspetti delle relazioni
multigenerazionali;
- a coinvolgere nella preparazione enti, associazioni e gruppi,
interessati a realizzare l'obiettivo previsto dall'anno
dell'Anziano;
- di riferire alla Commissione competente in merito alle
iniziative concordate.
F.to: Beneforti
Conseillers présents et votants: 26
Pour: 26
Le Conseil approuve à l'unanimité.
Sur cette votation nous terminons les travaux de cette séance du
Conseil. Le Conseil sera convoqué à domicile.
La séance est levée.
