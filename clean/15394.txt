Classificazione
TURISMO E INDUSTRIA ALBERGHIERA


Resoconto integrale del dibattito dell'aula
Oggetto del Consiglio n. 256 del 25 novembre 1998 - Resoconto
SÉANCE DU 25 NOVEMBRE 1998 (APRÈS-MIDI)
OGGETTO N. 256/XI Disegno di legge: "Proroga degli organi delle
Aziende di promozione turistica, di cui all'articolo 10 della legge
regionale 29 gennaio 1987, n. 9 (Riforma dell'organizzazione
turistica della Regione)".
Articolo 1 (Proroga)
1. In considerazione della necessità di procedere ad una riforma
della vigente legislazione regionale in materia di organizzazione
turistica in ambito locale, gli organi delle Aziende di promozione
turistica (APT), di cui all'articolo 10 della legge regionale 29
gennaio 1987, n. 9 (Riforma dell'organizzazione turistica della
Regione), scaduti o in scadenza nel corso del 1998, sono prorogati
fino al 31 dicembre 1999.
Articolo 2 (Dichiarazione d'urgenza)
1. La presente legge è dichiarata urgente ai sensi dell'articolo
31, comma 3, dello Statuto speciale per la Valle d'Aosta ed entrerà
in vigore il giorno successivo a quello della sua pubblicazione nel
Bollettino ufficiale della Regione.
Président A ce sujet les collègues de la IVème Commission du
Conseil ont exprimé à la majorité leur avis favorable. La parole au
Conseiller rapporteur Cuc.
Cuc (UV) J'essaierai d'aller lentement, ou si par hasard, je
fais aussi trois copies pour Forza Italia en italien.
Bon. Alors mon rapport sur le projet de loi n° 12 sera bref même
si la matière qui concerne le tourisme et la promotion du tourisme
en Vallée d'Aoste mérite aujourd'hui une attention très grande de
la part de ce Conseil.
La promotion et l'organisation touristique de la Vallée d'Aoste
font objet de débat entre les acteurs socio-économiques intéressés
au développement de ce secteur dans notre Région. La loi régionale
n° 9/87 a pour but de réglementer la réforme de l'organisation
touristique régionale par la création des agences de promotion
touristique sur tout le territoire.
A vue des expériences acquises et développées par ces agences au
cours de ces dernières années, il se rend nécessaire aujourd'hui
d'ajuster leur structure face aux besoins nouveaux, compte tenu de
l'évolution continue et parfois difficile à saisir du secteur
touristique, notamment de certains principes fondamentaux, tels
qu'une gestion plus rationnelle et avantageuse du point de vue
économique ainsi que davantage finalisée à promouvoir l'image de la
Vallée d'Aoste.
Le projet de loi n° 12 présenté par le Gouvernement régional en
date du 26 octobre 1998 a pour but de reconduire jusqu'au 31
décembre 1999 les organes de gérance, car leur mandat expire en
1998.
La majorité s'engage aujourd'hui à présenter une nouvelle loi
relative à une organisation touristique de la Vallée d'Aoste plus
rationnelle et adaptée aux exigences liées à l'essor de cet
important domaine.
Président Je remercie le Conseiller rapporteur pour son rapport
clair et exhaustif. La parole à la Conseillère Squarzino
Secondina.
Squarzino (PVA-cU) Rispetto alle APT abbiamo sempre espresso in
questi anni una serie di valutazioni, di giudizi, di richieste. Non
possiamo continuare ad approvare un articolato di legge che non fa
altro che rafforzare l'organizzazione attuale. Siamo contro
l'organizzazione attuale delle APT per tutta una serie di motivi
che abbiamo sempre detto: perché sono inefficaci, perché non c'è un
rapporto serio fra costi e benefici, nel senso che i costi sono
sicuramente superiori ai benefici che dal punto di vista turistico
vengono a questa Valle.
Si è sempre detto che si vuole cambiare, per quattro anni con
l'Assessore Agnesod abbiamo continuato a chiedere che queste APT
fossero cambiate. Qui non si fa altro che ribadire che queste APT
vanno bene ancora per un anno.
Noi non siamo d'accordo per cui voteremo contro questo disegno
di legge.
Président La parole au Conseiller Tibaldi.
Tibaldi (FI) Il settore turistico è il settore economicamente
più importante della nostra Regione perché, come è stato
giustamente sottolineato da chi mi ha preceduto, è il settore
cardine perché si allaccia all'attività commerciale, al settore del
terziario e dei servizi che per la nostra Valle sono molto
importanti.
È un settore del quale si parla spesso e volentieri e di cui si
palesa una riforma, perlomeno per quanto riguarda l'attività di
promozione turistica da qualche anno a questa parte.
Si è cimentato durante la scorsa legislatura l'Assessore
Agnesod; ricordiamo che più volte aveva annunciato anche in sede di
presentazione del bilancio di voler portare avanti una riforma
degli enti dediti alla promozione turistica in Valle d'Aosta che
sono tanti e di natura pubblica soprattutto, ma anche di natura
privata e che si sovrappongono nelle loro iniziative sovente
cadendo in concorrenze imbarazzanti e dispendiose.
L'Assessore Agnesod ricordiamo che, anche se non l'aveva
ufficializzata, aveva comunque stilato un disegno di legge di
riforma del settore, disegno di legge che era stato concepito
insieme agli organismi dirigenziali del suo Assessorato, ma che è
rimasto allo stato di bozza e che non è mai arrivato in aula.
Adesso ci tenterà l'Assessore Lavoyer e noi ci auguriamo con
maggior risultato rispetto a quelle che erano le buone intenzioni -
per carità, bisogna riconoscerlo - dell'Assessore Agnesod all'epoca
e soprattutto non con delle leggine a contagocce perché da quando
la Giunta si è insediata nel settore del turismo e del commercio ha
costituito il gruppo di lavoro sulla costituenda legge sul
commercio in seguito ad una mozione che è stata presentata dal
Gruppo di Forza Italia, ha portato avanti una legge di proroga di
alcune normative sul piano del bacino di traffico, facendo un
intervento con tre articoli di cui uno d'urgenza, oggi arriva con
un'altra leggina contagocce con un articolo e una dichiarazione
d'urgenza. Cioè l'Assessorato turismo e commercio oggi come oggi
sembra un Assessorato retto a suon di proroghe e di leggine corte
giusto per mettere con la calce delle pezze su leggi precedenti,
che necessitano invece di una revisione più generale, più organica,
più sistematica e possibilmente anche di un accorpamento
legislativo di cui in sede di discussione di bilancio più volte si
è parlato, ma di fatto mai è stata concretamente portata avanti
alcuna azione o alcuno strumento in questo senso.
Oggi si chiede la proroga dell'esistente di un anno. Non
riusciamo a capire sinceramente qual è il significato di questa
proroga perché sarebbe opportuno invece di arrivare in aula con una
legge del genere mantenere l'esistente rinominando determinati
organismi che necessitano di essere rinnovati e studiare nel
frattempo una legge di riforma che sia ampia, organica, che possa
essere innovativa e aggiornata con i tempi e le esigenze di un
settore quale quello turistico valdostano che necessita di
aggiornamenti e di interventi razionali e decisamente
innovativi.
Non so se l'Assessore riuscirà nel suo intervento a darci
qualche motivazione forte affinché ci sia una maggiore convinzione
anche da parte nostra per poter
dire…
(interruzione dell'Assessore Lavoyer, fuori microfono)
… non è questione di essere
difficile, Assessore, lei ha vissuto in Giunta cinque anni e
conosce le varie tappe normative di scelte politiche che voi avete
comunque definito, studiato e portato in quest'aula. Oggi ci
troviamo di nuovo al punto di partenza con una leggina mono
articolo, a parte l'articolo dell'urgenza che ha un significato
procedurale, che proroga di un anno per potere nel frattempo
riassettare il comparto turistico. Magari sono necessari due anni,
ma allora perché arrivare oggi - mi chiedo - con una legge di
questo tipo quando voi siete stati i primi ad effettuare
dichiarazioni altisonanti sull'importanza di accorpare, di fare
testi unici, di evitare la proliferazione legislativa e soprattutto
la frammentazione delle decisioni nel settore della promozione
turistica fra più enti, a partire dall'Assessorato arrivando in via
gerarchica ad altri enti, comunità montane, enti locali, in questo
caso APT che rischiano di sovrabbondare o di concorrere con delle
situazioni di disagio?
Al di là della scarna motivazione rappresentata dal contenuto
letterale dell'articolo, oggi non si intravede un disegno chiaro di
quella che vuole essere la politica turistica da portare avanti da
parte di questa Giunta regionale.
Ripeto, dall'inizio della legislatura abbiamo visto una serie di
interventi di piccolo cabotaggio nel settore del commercio, nel
settore dei trasporti e oggi nel settore del turismo; mi chiedo se
l'Assessore avrà il coraggio nel tempo che verrà di portare avanti
una riforma con la erre maiuscola e non si limiti ad essere
l'Assessore delle proroghe: l'Assessore della proroga al turismo,
ai trasporti e al commercio.
Président La parole au Conseiller Collé.
Collé (Aut) Credo che alcune brevi considerazioni siano da
fare.
Alcune considerazioni che ha fatto il collega Tibaldi sono
condivisibili, nel senso che siamo un po' preoccupati perché il
problema del turismo è stato dibattuto più volte in questi anni e
purtroppo dobbiamo dire che di grossi risultati non ne abbiamo
visti, nel senso che da sempre qui dentro abbiamo lamentato la
necessità di arrivare a un coordinamento fra tutti quegli enti che
in Valle d'Aosta si occupano di turismo e questo non è avvenuto.
Più volte abbiamo sottolineato come queste APT, che erano nate come
traino dell'attività e della promozione turistica in Valle d'Aosta,
non abbiano dato quei risultati che molti probabilmente si
aspettavano e che molti volevano perché non dobbiamo dimenticarci
che il 60-70 e in alcuni casi l'80 percento del bilancio delle APT
va a pagare le spese correnti, le spese del personale e ben poco
rimane per un'attività promozionale turistica.
Ci preoccupa che oggi si dia mandato per un ulteriore anno ad
una situazione di questo tipo e quindi obiettivamente non riusciamo
a capire quest'impostazione anche perché riteniamo che per fare un
lavoro decente, un lavoro di confronto con tutte le categorie
probabilmente un anno non è sufficiente.
Rispetto alla bozza Agnesod, la bozza che è circolata qualche
anno fa, credo di non scoprire l'acqua calda dicendo che buona
parte degli operatori turistici, buona parte dei responsabili delle
varie APT, buona parte degli enti che sul territorio valdostano si
occupano di turismo non avevano condiviso quel tipo di impostazione
quindi, se oggi veramente si vuole fare un lavoro con tutte queste
sinergie, credo che si debba ripartire da zero e se vogliamo fare
questo credo che dodici mesi siano insufficienti. Ecco che ci
stupiamo di questo disegno di legge perché non riusciamo a capirne
le ragioni.
Volevo fare anche una domanda all'Assessore e cioè se gli
risulta che nonostante questo disegno di legge, alcuni presidenti e
alcuni consiglieri di amministrazione di APT rassegneranno le
proprie dimissioni perché non condividono questo tipo di
impostazione. Vorrei sapere se questo è stato riferito
all'Assessore o al Governo o al Presidente, se questo è vero perché
è giusto che il Consiglio regionale lo sappia. È giusto che si
sappia che all'interno delle APT su questo disegno di legge c'è
stato un dibattito e che buona parte degli attori principali non lo
condividono e noi non condividiamo questo disegno di legge
all'insegna di una preoccupazione e non per altro. Noi pensiamo
infatti di poter dire con molta tranquillità che fra un anno il
disegno di legge della riorganizzazione turistica della Valle
d'Aosta non potrà essere pronto e allora ci chiediamo perché si è
voluto portare oggi questo disegno di legge; sinceramente non lo
capiamo.
Sempre parlando di turismo, se mi è consentito, pur non
riferendomi in particolar modo alle APT, esiste la Fondazione del
turismo che da 6-7 mesi, nonostante la Giunta regionale abbia
indicato i nominativi del consiglio di amministrazione, non ha
ancora la sua dirigenza, non ha ancora la sua presidenza e non
porta avanti una politica legata alla Fondazione del turismo.
Chiedo se anche questo è vero perché comunque ha attinenza con il
disegno di legge oggi in discussione perché discutiamo pur sempre
di turismo e anche qui esprimiamo preoccupazione perché i punti
interrogativi possono essere tanti.
Si sta decidendo in Giunta su chi sarà il presidente, ci sono
problemi sulla sua nomina? O invece, come mi auguro io, in Giunta
si discute di come dovrà essere l'impostazione della Fondazione per
la formazione professionale che noi per tanti anni qui dentro
abbiamo portato avanti, ma della quale per tanti anni non abbiamo
visto i risultati? Ci auguriamo vivamente che sia finito quel
periodo, che quest'aula non debba nuovamente vedere quello che ha
visto per 5 anni quelli che sono stati i risultati, e non li voglio
ricordare, ma credo a detta di tutti e non mia dei risultati
negativi per la parte politica e per gli attori del turismo in
Valle d'Aosta. Tutto questo non ha portato risultato.
Allora siamo qui a dire che il turismo deve emergere; abbiamo
apprezzato l'Assessore al turismo quando in televisione ha detto di
voler andare incontro alla terza stagione, lo apprezziamo. Vogliamo
capire come, vogliamo capire se su questo c'è un collegamento e si
sta ragionando con le varie associazioni. Quindi non siamo qui a
fare mera opposizione, a dire che non va bene niente, però vorremmo
anche capire quelli che sono i disegni un po' più ampi e non
fermarci ad un anno perché questo disegno di legge ci
preoccupa.
Chiudo qui, chiedendomi un'ultima cosa. Più di un anno fa la
Giunta regionale ha dato un incarico all'Università Cà Foscari di
Venezia per andare a individuare le possibilità turistiche per il
futuro di questa nostra Regione. Ho partecipato alla prima
conferenza stampa che i rappresentanti della Cà Foscari hanno fatto
e devo dire che anche qui mi sono un po' preoccupato perché, così
come avevamo sentito da un altro studio fatto fare dalla
Fondazione, mi sfugge il nome della Casa romana che aveva fatto
questo studio per conto della
Fondazione… Rubierre, bravo
Presidente… avevamo sentito nuovamente
parlare di stagione di 365 giorni.
Mi ricordo, Assessore Agnesod, quando abbiamo parlato di Cà
Foscari, che le avevamo dato fiducia su questa nuova impostazione
perché lei ci aveva garantito che queste erano persone serie. Se,
parlo a titolo personale, ma credo di non parlare solo per me
stesso, ma se la Cà Foscari disgraziatamente ci viene a dire che in
Valle d'Aosta è di nuovo possibile fare una stagione di 365 giorni,
ancora una volta avremo buttato via dei soldi di tutti i cittadini
e ancora una volta saremo stati presi in giro.
Attenzione, non prendiamoci in giro: oggi abbiamo due stagioni,
è possibile arrivare ad una terza stagione così come sta avvenendo
in Piemonte, dove non ci sono grosse strutture ricettive, dove
forse non ci sono troppi contributi per la costruzione di nuove
aziende alberghiere, ma dove hanno saputo cogliere con i prodotti
della terra, con quello che hanno, una terza stagione di 30-40
giorni e io credo che questo sia possibile anche in Valle d'Aosta,
questo è un discorso serio. Ma se ci raccontiamo ancora una volta
favole di questo tipo, diremo ancora una volta che siamo stati
presi in giro voi in primo luogo perché li avete incaricati, noi
tutti, ma anche tutti i cittadini valdostani.
Président D'autres conseillers qui demandent la parole? Si
personne ne souhaite intervenir, je ferme la discussion
générale.
La parole à l'Assesseur au tourisme, aux sports, au commerce et
aux transports, Lavoyer.
Lavoyer (FA) L'argomento delle APT è un argomento molto
importante, quindi si presta a fare delle riflessioni sul recente
passato sulle cose che si potevano fare e che non sono state fatte,
sull'operato di queste aziende e si presta anche a fare delle
riflessioni di prospettiva. Io però oggi mi limiterei al presente e
il presente è un disegno di legge sufficientemente chiaro che non
va assolutamente nella direzione, come hanno sostenuto alcuni
consiglieri, di mantenere lo "status quo" e di rafforzare la
situazione attuale perché se volevamo rafforzare la situazione
attuale, avremmo nominato i consigli di amministrazione in
scadenza, avremmo proseguito la politica di rinnovare tutti i
consigli di amministrazione che ricordo al Consiglio regionale
dovrebbero durare in carica cinque anni.
Mi pare che la scelta di prorogare gli attuali consigli di
amministrazione in un tempo ben preciso di 12 mesi va proprio nella
direzione di dire che dopo sei anni di attività delle APT molte
cose non hanno funzionato e vogliamo quindi porre mano sulla legge
istitutiva delle APT collegando il tutto alla riorganizzazione
dell'ente Fondazione turismo.
A questo proposito dico a Collé che le categorie, se non lo
hanno fatto in questi giorni, non avevano ancora nominato il loro
rappresentante all'interno della Fondazione sul turismo, ma anche
per la Fondazione uno degli impegni della Giunta regionale è di
rivederne il ruolo, le funzioni, quindi il tutto va visto in un
discorso di prospettiva più complessivo. Basandoci su quello che è
il dato oggettivo di fatto oggi in discussione, noi proroghiamo gli
attuali consigli di amministrazione per un anno e questa proroga è
una dichiarazione forte da parte della Giunta regionale di voler
porre mano ad una riforma complessiva del settore e vogliamo
portare il risultato entro 12 mesi.
Nel rispondere al Consigliere Tibaldi lo ringrazio delle
sollecitazioni perché abbiamo fatto il gruppo di lavoro, ma il
gruppo di lavoro sul commercio era già previsto come è previsto un
gruppo di lavoro con il coinvolgimento di tutte le categorie per
rielaborare la legge sulle APT, come è previsto un gruppo di lavoro
per la riforma della Fondazione per la formazione professionale
turistica quindi lo anticipo in modo che, quando saranno
ufficializzati questi gruppi di lavoro, non vengano collegati a
sollecitazioni fatte oggi in aula.
Mi limiterei oggi a discutere l'articolato del disegno di legge,
dichiarando la massima disponibilità da parte della Giunta e
dell'Assessore a confrontarsi con tutti gli enti interessati a
relazionare nelle varie fasi di avanzamento del lavoro alle
commissioni competenti e a confrontarmi sull'argomento in
prospettiva.
Oggi non vogliamo porre dei paletti, vogliamo solo fare una
dichiarazione politica forte e quindi non è la leggina, il
contagocce e via dicendo; avremmo potuto operare in questo modo
rafforzando la situazione attuale, rinnovando i consigli di
amministrazione.
Con questa legge prendiamo una decisione forte; è un impegno
importante che ci costringerà a dare delle risposte concrete entro
dodici mesi nella riorganizzazione del settore turistico.
Président Article 1er. La parole au Conseiller Tibaldi.
Tibaldi (FI) Per dichiarazione di voto. La dichiarazione di voto
è contraria perché l'Assessore ha confermato le affermazioni che
sono state fatte dal sottoscritto in sede di illustrazione generale
della nostra posizione e delle nostre preoccupazioni.
Se le dichiarazioni forti si fondano su una proroga annuale,
siamo malmessi. Le dichiarazioni forti si fondano su delle leggi
che hanno contenuti progettuali un po' più ampi che non una proroga
annuale; questa è la considerazione che si può fare. Soffermiamoci
sull'articolato della legge, dice l'Assessore; l'articolato della
legge è composto da un solo articolo che stabilisce la proroga per
un anno. Se ci soffermiamo su quest'articolo, possiamo dissertare
anche un giorno, ma non è che ci muoviamo molto dal solco del
contenuto letterale a meno che non vogliamo fantasticare o fare
demagogia.
Mi pare che tutti coloro che sono intervenuti in sede di
discussione generale abbiano posto sul tappeto della problematica
turistica intesa in senso lato delle questioni puntuali e di
importanza vitale per quello che è lo sviluppo dello stesso
comparto turistico. Di più l'Assessore Agnesod si è cimentato, come
ho detto, durante la scorsa legislatura, l'Assessore Lavoyer si
cimenterà adesso e come gruppo consiliare, benché in opposizione,
noi gli auguriamo che le sue buone intenzioni - riteniamo che siano
buone intenzioni - vadano effettivamente nella direzione da lui e
da noi anche auspicata. Però mi sembra riduttivo solo perché arriva
una leggina di questo genere oggi voler limitare il dibattito al
contenuto di un articolo; ancor più riduttiva mi sembra la
dichiarazione di replica dell'Assessore: oggi la Giunta regionale
fa una dichiarazione forte, proroga di un anno l'articolo di una
legge.
Questo lo abbiamo sentito tutti quanti. Mi sembra una
dichiarazione estremamente riduttiva e indice di forte debolezza
per quella che può essere la programmazione da parte di un
Assessorato importante, nodale, che è stato spogliato negli scorsi
anni di notevoli competenze e di notevoli risorse alla luce di
quella che è oggi l'apertura di una nuova legislatura. Nel giro di
una settimana oltretutto andremo ad esaminare un bilancio per cui
una dichiarazione di questo tipo ritenerla forte mi sembra, dicevo,
riduttivo, ma potrebbe essere definita addirittura curiosa o
ridicola. Il nostro voto non potrà essere che di espressione
fortemente contraria.
Président La parole au Conseiller Collé.
Collé (Aut) Riconosciamo all'Assessore nella sua risposta
un'abilità indubbia a non rispondere ai quesiti posti. Una seconda
cosa che gli riconosciamo è il fatto di averci detto di limitarsi
oggi a discutere del disegno di legge. La terza cosa che gli
riconosciamo è che ci ha detto che entro dodici mesi ci porterà
delle risposte concrete.
Peccato che alcune risposte non siano arrivate oggi a domande
puntuali. Può essere, Assessore, che nel mio intervento precedente
non abbia solo discusso e parlato del disegno di legge che oggi ci
apprestiamo a votare, ma credo anche, quando una materia è così
importante, le pilier d'angle dell'economia valdostana, come l'ha
chiamata lei in Commissione, che alcune risposte in più potessero
arrivare.
Così come non ha dato le risposte sulle affermazioni che mi sono
sentito di fare in merito ad eventuali o già dichiarate dimissioni;
credevo che quest'aula dovesse essere messa al corrente.
Al di là di questo, Assessore, nonostante tutta la sua buona
volontà, come ho già detto in precedenza, molto sinceramente non
crediamo che in questo anno di tempo un lavoro serio e approfondito
possa essere fatto e portato nuovamente in quest'aula. Crediamo che
questo lavoro debba essere fatto con tutti gli attori che fanno
parte del turismo valdostano, le categorie, gli albergatori, i
commercianti e crediamo che questo tempo sia insufficiente ed è per
questo che il nostro gruppo si asterrà dal votare questo disegno di
legge.
Président Je soumets au vote l'article 1er:
Conseillers présents: 32
Votants: 28
Pour: 23
Contre: 5
Abstentions: 4 (Collé, Comé, Lanièce, Marguerettaz)
Le Conseil approuve.
Je soumets au vote l'article 2:
Conseillers présents: 32
Votants: 28
Pour: 23
Contre: 5
Abstentions: 4 (Collé, Comé, Lanièce, Marguerettaz)
Le Conseil approuve.
Je soumets au vote le projet de loi dans son ensemble:
Conseillers présents: 32
Votants: 28
Pour: 23
Contre: 5
Abstentions: 4 (Collé, Comé, Lanièce, Marguerettaz)
Le Conseil approuve.
