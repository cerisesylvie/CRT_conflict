Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2613 del 12 febbraio 1987 - Resoconto
OGGETTO N. 2613/VIII - PROROGA DEL MANDATO ALLA COMMISSIONE
CONSILIARE INCARICATA DI ACCERTAMENTI E VERIFICHE SULLA CASA DA
GIOCO. - APPROVAZIONE DI MOZIONE.
PRESIDENTE:
Ha chiesto la parola il Consigliere
Beneforti; ne ha facoltà.
BENEFORTI (D.C.):
Ho chiesto la parola per dire che
questa mattina, nel rispondere al Consigliere Aloisi, avevo
dimenticato alcuni particolari, anche se poi, nel corso della
discussione, da altri Consiglieri è stato detto quello che dovevano
dire.
Comunque mi interessa precisare al Consigliere Aloisi che, per
quanto concerne la sua affermazione relativa al mio incontro con il
prof. Masi, per avere l'assicurazione di un posto di lavoro qualora
non fossi stato eletto in questo consesso, darò mandato ai legali
di sporgere querela contro di lui.
Dopo l'articolo sul Monitore, rimetterò oggi la questione ai
miei avvocati, oltre a tutte le iniziative che ho portato avanti
fino ad oggi su questa vicenda, rimetterò oggi la questione ai miei
avvocati, affinché, nei termini dovuti, sporgano querela, anche su
questo aspetto, nei confronti del Collega Aloisi.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Credo che il dibattito di stamattina, che
ha assunto anche dei toni drammatici, testimoni come lo "affaire
Casinò" abbia pesato comunque sulla storia della Valle d'Aosta più
di quanto meritasse un'istituzione economica.
Vorrei associarmi alle parole del Consigliere Mafrica quando
sosteneva che l'aspetto più positivo è che forse oggi possiamo dire
che l'istruttoria sia stata chiusa e che gli atti siano stati
consegnati alla magistratura inquirente per un eventuale rinvio a
giudizio. Credo che questo sia il senso dell'emendamento
sostitutivo della mozione che abbiamo presentato, perché credo che
nessuno di noi voglia sostituirsi ai giudici e voglia emettere
delle sentenze; noi dobbiamo svolgere un lavoro chiarificatore
nell'interesse del Consiglio regionale e della Regione.
Voglio sottolineare l'aspetto positivo costituito dal fatto che
la Sinistra abbia ritrovato la sua unità su questo ordine del
giorno che, praticamente, è stato anche recepito dalla maggioranza
del Consiglio regionale.
PRESIDENTE:
Dichiaro chiusa la discussione generale.
Possono prendere la parola solo i membri della Giunta e il
presentatore della mozione.
Do lettura dell'emendamento sostitutivo della mozione, nel testo
concordato:
MOZIONE
RICORDATO che in data 17 novembre 1986 il Consiglio regionale
aveva dato mandato alla Commissione Affari Generali allargata ai
Capigruppo di riprendere i propri lavori di accertamenti e
verifiche sui fatti intervenuti presso la Casa da Gioco di
Saint-Vincent;
CONSTATATO
che gli obiettivi di puntuale conoscenza e
informazione, di ricerca della verità dei fatti, di correttezza
politica nell'esame delle questioni oggetto d'indagine continuano a
rimanere validi;
VERIFICATO
come è emerso dal dibattito, che è stata
ribadita la volontà unanime del Consiglio, di fare chiarezza sulle
problematiche inerenti la Casa da Gioco di Saint-Vincent;
DELIBERA
di prorogare al 30 aprile 1987 il mandato conferito in
precedenza alla Commissione, attribuendo alla stessa il compito di
raccogliere tutte le testimonianze necessarie a chiarire anche
notizie recentemente riferite da organi di informazione locali o
emerse nel corso del dibattito consiliare.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
La discussion que nous avons entamée
aujourd'hui est due à un aspect qui parfois n'est pas clair:
l'aspect fondamental de la différence entre les deux enquêtes,
celle administrative et celle judiciaire. Si l'on veut confondre
les deux enquêtes, on ne peut qu'engendrer de la confusion dans les
deux sens. A maintes reprises il a été répété que, parmi les
droits-devoirs du Conseiller, le devoir de faire une enquête
judiciaire n'existe pas. Nous avions accepté de travailler ensemble
et de porter de l'avant cette enquête administrative pour éclaircir
la situation du point de vue administratif, au cours de la période
de l'affaire du Casino et pour tirer certaines conclusions. suite à
un débat au sein du Conseil. Au moment donné, on croyait que
l'enquête administrative pouvait se terminer; en revanche, certains
Conseillers avaient encore des doutes.
A l'issue du débat, très productif, à mon avis, pour éclaircir
les différentes positions, nous avons accepté qu'il y ait encore,
pendant une certaine période, la possibilité de vérifier ensemble
ce qui s'était passé du point de vue administratif et essayer de
discerner s'il était des éléments susceptibles d'avoir échappé à la
première enquête.
Certains Conseillers soutiennent que certaines nouvelles ou
interviews peuvent être dignes d'intérêt. Après cette possibilité
accordée à la dite Commission, comme certains Conseillers l'ont
déjà répété, nul élément nouveau n'est intervenu. En revanche,
quelqu'un a présenté cette motion pour inviter Monsieur Beneforti à
démissionner. Il serait inutile de reprendre ici ce que les forces
de la majorité ont voulu dire dans le communiqué, c'est-à-dire que
toutes les forces de la majorité et, je crois, une grande partie
des forces d'opposition, ont apprécié le travail qui a été fait
jusqu'à présent et, en particulier, ils ont mis en relief que la
Commission était disposée à examiner quoi que ce soit en vue d'un
éclaircissement.
Je ne vois donc pas la nécessité qu'un autre Conseiller dirige
et coordonne les travaux à la place de M. Beneforti, car il ne faut
pas oublier que, si l'on voulait faire passer l'idée qu'avec une
autre personne à la place du Conseiller Beneforti les choses
seraient différentes, ce serait offensif pour l'ensemble des
Conseillers, comme si ceux-ci n'auraient pas eu la possibilité de
vérifier et d'exprimer leur avis au sein de cette Commission. Or,
j'ai entendu, lors de la lecture du rapport, chacun faire des
considérations sur l'ensemble et tous ont pu apprécier que le
rapport était le résultat de la collaboration et du travail de tous
les Conseillers.
La question a sans doute été mal posées! Personne n'a mis en
doute jusqu'ici à présent, du moins, la possibilité de poursuivre
cette méthode. Les tâches du Président d'une Commission consistent
justement à prévoir le maximum de débats et à en tirer des
conclusions: celles-ci ont été lues aux commissaires des
différentes Commissions et présentées au débat des forces du
Conseil. Il est impossible d'adopter une telle attitude à l'égard
du Président Beneforti comme des autres commissaires; il serait
vraiment inutile de revenir sur les considérations faites par les
Conseillers Mafrica, Torrione et Maquignaz.
Je crois que les différents commissaires des forces de la
majorité et de la minorité ont l'intention de continuer leurs
travaux: nous approuverons un amendement qui va en donner la
possibilité pour un certain temps et j'espère - étant donné que
l'enquête judiciaire est terminée, selon les nouvelles officieuses
- que nous aurons des données, non pas pour juger, car il faudra
attendre de savoir quelles sont les accusations, car là l'enquête
administrative est un chapitre à part. Nous ne pouvons qu'être
d'accord pour maintenir cette division entre les deux tâches: celle
de la Commission compétente avec les chefs de groupe, réduite au
discours administratif et l'enquête judiciaire qui est autre
chose.
Nous ne pouvons que maintenir la position exprimée par les
forces de la majorité dans ce communiqué: nous voulons maintenir
cette commission et nous espérons qu'elle continuera à travailler
avec le même élan.
PRESIDENTE:
Ha chiesto la parola il Consigliere Aloisi;
ne ha facoltà.
ALOISI (M.S.I.):
Naturalmente io avrei alcune cose da
dire, anche per rispondere a certe affermazioni ed a certi
interventi di alcuni Colleghi in merito a tutta questa vicenda che,
se non altro, è servita a chiarire in parte il problema che
riguarda la gestione della Commissione d'inchiesta.
Innanzitutto voglio ribadire un concetto, perché ho
l'impressione che alcuni Colleghi non abbiano ben focalizzato il
vero aspetto della richiesta di dimissioni del Presidente
Beneforti. Io non ho contestato in blocco le risultanze ed i lavori
della Commissione d'inchiesta: questo non l'ho mai detto. Io ho
contestato alcuni passi della relazione della Commissione
d'inchiesta perché ho sempre affermato che erano falsi e
tendenziosi: questa è la realtà!
Quindi non ho contestato i lavori della Commissione; d'altronde
facevo parte anch'io della Commissione e questo sarebbe stato un
assurdo! Ho contestato solo alcuni passi delle relazioni, per un
semplice motivo, perché sono andato ad accertarmi, con documenti e
con prove concrete, e mi sono reso conto che quella relazione è
stata fatta su basi non veritiere ed ha avuto un utilizzo di parte:
questo l'ho già detto in passato e purtroppo sono costretto a
ripetermi, altrimenti non avrebbe senso, perché ho l'impressione
che qui discutiamo tra sordi.
Ricordo esattamente quanto ho detto alcuni mesi addietro, quando
ho parlato dell'avv. Biagini. Allora avevo illustrato, con
documenti ed in modo ampio, le risultanze portate avanti, nei
ricorsi al Consiglio di Stato, dall'avv. Biagini, che aveva preso
come elemento base, nei suoi ricorsi a favore della Regione e
contro il Commissario Manganone, la relazione della Commissione
d'Inchiesta, che si basava su elementi non veri.
Visto che qui siamo tra sordi è bene ripetere le cose in modo
che, a forza di dirle, penetrino; e quindi cito testualmente quello
che lui dice.
"Altro è la valutazione autonoma e responsabile, che la
Commissione d'inchiesta ha fatto, di elementi già acquisiti da
altra Commissione e che era inutile ricercare nuovamente".
Ecco, lui ha preso la relazione della Commissione d'inchiesta,
nella quale c'erano delle cose non vere ed inesatte, e le ha prese
come buone: e queste cose sono servite per fare il ricorso.
Oltretutto egli dice: "Né il Manganone ha osato affermare che gli
elementi in questione fossero non veri; né ha indicato quali
indagini, a suo avviso, avrebbero potuto giovargli e quali fatti a
discarico si sarebbero dovuti accertare".
Pensate un po' quanto è ipocrita questo avvocato! Il Manganone,
fino a prova contraria, non è mai stato sentito. Quindi il
Manganone non avrebbe mai potuto discolparsi dalle accuse di cui
era accusato. Invece, qui, in un ricorso al Consiglio di Stato,
l'avv. Biagini cita che il Manganone non ha mai osato affermare che
gli elementi in questione non fossero veri!
Ma stiamo scherzando? E poi si ha il coraggio di denigrare e di
accusare il sottoscritto che vuole strumentalizzare! Questi sono
fatti, colleghi Consiglieri! Signor Presidente della Giunta, questi
sono fatti, sono documenti ufficiali! Questa è realtà! Questi sono
fatti che - e non vado oltre perché, altrimenti, potremmo finire
domani mattina - servono solo per far capire a chi vuole capire,
perché per chi non vuole capire non hanno senso, che i lavori
svolti dalla Commissione hanno avuto un seguito che è servito a
perseguitare un uomo per tre anni, perché mai nessuno ha avuto il
coraggio di fargli degli addebiti e di dirgli per quale motivo lui
era responsabile!
Questa è la realtà!
Perché il sottoscritto ha preso la difesa di certe persone?
Perché è convinto della battaglia che sta conducendo! Perché io
faccio una battaglia di giustizia e di ricerca della verità: questo
è l'aspetto fondamentale! E quindi non posso accettare insinuazioni
del tipo: "Il Consigliere Aloisi vuole strumentalizzare". Non è
vero: queste sono le prove e questi sono i fatti! Io credo che da
parte di tutti ci dovrebbe essere la richiesta di andare ad
approfondire, analizzare e rivedere, perché questo lavoro è stato
determinante ed è servito per colpire altre persone!
È vero che questa mattina, quando c'è stato l'intervento del
Collega Beneforti, non ha fatto piacere neanche a me vederlo in
quello stato d'animo, perché tengo infatti a distinguere il
rapporto umano da quella che è una battaglia politica.
Il sottoscritto rappresenta un Partito che è completamente
diverso, che ha come obiettivo il controllo degli enti locali. Io
svolgo il mio compito, che è anche il motivo per cui sono stato
eletto: quello di controllare. Nel momento in cui controllo e mi
rendo conto delle inesattezze, delle falsità e delle cose che non
vanno, è chiaro che reagisco, perché non accetto la logica dei
numeri! Non accetto che mi si dica: "Noi siamo in venti; tu sei da
solo; gli altri si astengono: tu hai sempre torto!" Per carità! Io
ne prendo atto e, secondo voi, potrò anche avere torto, però io
voglio dire fino in fondo le verità o, perlomeno, le mie verità,
perché un domani rimangano lì agli atti! Ed io ci tengo che siano
lì, agli atti!
Ecco perché non posso accettare il discorso della
strumentalizzazione, come non posso accettare che mi si accusi di
aver voluto accusare tutta la Commissione o le relazioni della
Commissione.
Che cosa ho voluto mettere in evidenza con questa mia mozione?
Ho voluto mettere in evidenza che a dirigere la Commissione
d'inchiesta regionale, che deve appurare e deve ricercare, dove è
possibile ricercare, la verità e analizzare documenti per cercare
di fare chiarezza, è stato inserito un personaggio del quale allora
non sapevamo certe cose che oggi sappiamo.
Io non voglio ripetere le accuse che ho fatto questa mattina e
che sono molto pesanti! E io ho anche detto che mi assumo ogni
responsabilità sul piano politico, in qualsiasi luogo ed in
qualsiasi posto! Mi ha fatto piacere che oggi, finalmente, il
Consigliere Beneforti abbia dichiarato pubblicamente che mi avrebbe
querelato; mi auguro però che vada fino in fondo e che non faccia
come ha fatto due mesi fa, quando ha detto che avrebbe denunciato e
poi non lo ha fatto. Mi auguro quindi che vada fino in fondo, così
faremo chiarezza! Perché il Consigliere Aloisi ha questa abitudine:
prima di dire una parola si informa, va a documentarsi e prende gli
elementi, dopodiché parla. Ecco perché il sottoscritto può dire
certe cose!
E allora, che cosa ho contestato questa mattina? Ho contestato
la Presidenza della Commissione, perché, a mio avviso, a presiedere
una Commissione d'inchiesta ci deve essere un personaggio che sia
al di sopra delle parti, che faccia gli interessi per cui è stato
eletto, che non dica ad un componente della Commissione che chiede
l'audizione di un personaggio: "Guarda, non possiamo farlo perché
se no qui viene sbranato dai lupi!" No! Per correttezza dovrebbe
rispondere: "Va bene. Il Consigliere Aloisi, membro della
Commissione, ha fatto questa richiesta per ricercare la verità ed è
giusto che venga presa in considerazione e quindi quella persona
deve venire chiamata." Questo è lavorare e ricercare la verità!
E invece sono costretto a ripetere, perché la conferma me l'ha
data il Consigliere Tamone, che da parte della maggioranza era
stata assunta la decisione di non ascoltarlo ed il Presidente si è
adeguato, senza tenere in considerazione le mie richieste di membro
della Commissione.
Affinché chi ha orecchie da intendere capisca, vorrei citare
anche un altro fatto: mi riferisco ai verbali della Commissione
d'inchiesta. Io, membro della Commissione, avevo chiesto di
prendere in visione i verbali, ma ciò mi è stato negato; poi, però,
quegli stessi verbali sono stati dati nientemeno che all'avvocato
della Regione, per fare ricorso al Consiglio di Stato contro Eraldo
Manganone!
E allora? Questi atteggiamenti e questi comportamenti sono
corretti? Non lo sono, ecco perché le mie accuse hanno un
fondamento, ecco perché mi sono permesso di mettere in evidenza
certi fatti! Proprio perché alla Presidenza di questa Commissione
ci deve essere una persona che sia al di sopra delle parti e che
faccia chiarezza, questo è il discorso di fondo!
Stamattina, da parte del Consigliere Beneforti, è stato
dichiarato: "Aloisi voleva confermare anche la sfiducia alla
società SITAV!"
È chiaro l'ho sempre sostenuto, non ho mica niente da
nascondere! Io ho richiesto che venisse fatta allora la revoca alla
società SAISET e, siccome, per la famosa legge dei vasi comunicanti
che avevo citato in Commissione - me ne si dia atto -, certi
dirigenti e certi azionisti di una società facevano parte anche
dell'altra, avevo sostenuto la tesi che, se è vero che questi sono
implicati nella prima società, è altrettanto vero che sono
implicati anche nella seconda. E giustamente ho sostenuto la tesi
della revoca della concessione alla società SITAV, non vedo che
cosa ci sia di strano!
Il Consigliere Beneforti dice: "Dobbiamo respingere tutte queste
strumentalizzazioni che sono a danno ed inquinano la vita
politica." Quali strumentalizzazioni, spiegami quali sono: io ho
fatto nomi e cognomi, ho citato fatti ed ho portato documenti; se
qualcuno ha il coraggio di dire che il sottoscritto fa delle
strumentalizzazioni, venga qui e mi faccia la cortesia di fare un
confronto, citando fatti, nomi, cognomi ed indirizzi, dopodiché
possiamo anche discuterne! Fino a prova contraria, perlomeno, sono
convinto di aver detto la mia verità, quella di cui io sono
convinto!
Per quanto riguarda la questione delle mance e del contratto,
qualcuno ha detto che era giusto che il Sindacato dovesse
comportarsi in un certo modo: secondo me, ciò non era giusto. Io
non voglio entrare in polemica, ma chiedo solo come mai alcuni
Sindacati hanno sottoscritto il contratto, mentre la CGIL se ne è
dissociata. Sì, è vero che il signor Pistritto l'ha sottoscritto,
ma l'ha fatto a titolo personale e non per nome e per conto della
CGIL! Quindi, su questo aspetto, non voglio entrare in polemica, ma
è un dato di fatto che alcuni Sindacati hanno sottoscritto un
chiarimento a verbale, mentre un Sindacato se n'è dissociato,
criticando quell'atteggiamento. Quindi io ne ho preso atto.
Non so a che cosa si voglia riferire il Consigliere Beneforti
nel ricordare le camicie nere. È mai possibile che in tutte le
discussioni ed in tutti gli argomenti, quando c'è qualcosa che
scotta e che prude, bisogna riferirsi alle camicie nere, ai
fascisti, ai partigiani ed alla resistenza?
Non c'entrano! C'entrano come i cavoli a merenda! Qui stiamo
parlando di fatti e cose concrete, quindi lascia le camicie nere
dove stanno o dove stavano!
Oggi, qui, parliamo di altro!
BENEFORTI (fuori microfono):
Consigliere Aloisi, non
l'hai capita!
ALOISI (M.S.I.):
Dice Beneforti: "Il vizietto di fare i
colpetti Aloisi non lo perde mai."
Quale vizietto? Quello di dire certe cose? E allora io mi
domando che cosa dovrei stare a fare qui, se dovessi stare zitto! È
chiaro che, nel momento in cui vengo a conoscenza di certi fatti, è
mio preciso dovere portarli in evidenza e a conoscenza di tutti, e
denunciarli! Questo è il lavoro per il quale sono stato eletto,
perlomeno dal nostro elettorato!
BENEFORTI (fuori microfono):
Alle prossime
regionali...
ALOISI (M.S.I.):
Io mi auguro che alle prossime
regionali, anziché esserci solo il Consigliere Aloisi ce ne sia
anche un altro del mio Partito, così saremo in due e le cose
cambieranno!
Ci sarebbero anche altre osservazioni, sulle quali però adesso
non voglio ritornare in polemica.
Comunque, che cosa chiedevo con questa mia mozione? Volevo
soltanto chiedere le dimissioni del Consigliere Beneforti da
Presidente della Commissione Casinò. Mi sono reso conto che, da
parte delle altre forze politiche, c'era, probabilmente, una certa
reticenza a seguire la linea politica del Movimento Sociale
Italiano. Questa è la realtà! Per cui ci sono stati dei distinguo.
È difficile ad un Partito Comunista dire: "D'accordo, ha ragione il
Consigliere Aloisi. Seguiamolo!"
Per carità! Mi rendo ben conto che una decisione simile crea dei
problemi sul piano ideologico!
Quindi, avrei accettato anche la soluzione di dire: "Va bene.
Accertiamo i fatti, anziché richiedere le dimissioni subito.",
anche se, secondo me, con gli elementi che ho citato, dovrebbe
subito rassegnare le dimissioni, naturalmente se qui non discutiamo
tra sordi!
Però, avrei anche accettato l'altra ipotesi e cioè quella di
dire: "Accertiamo se gli elementi del Consigliere Aloisi nei
confronti del Presidente Beneforti hanno un fondamento di verità,
dopodiché prendiamo le decisioni più opportune".
Negli interventi di alcune forze politiche, specie di
opposizione, mi sembra che sia stato detto appunto questo.
Umilmente e gentilmente chiedo quindi loro di esplicitare meglio
questo aspetto in sede di dichiarazione di voto, in modo che sia
più chiaro.
Prendo comunque atto che, da parte di tutte le forze politiche,
è stato presentato questo emendamento sostitutivo della mia
mozione, nei confronti del quale io mi asterrò, anche se è
migliorativo rispetto al discorso iniziale, ma mi asterrò perché la
mia richiesta era di dimissioni immediate.
Riconosco, comunque, che c'è stata, da parte delle altre forze
politiche, una presa di coscienza nella direzione della ricerca
della verità.
L'unica cosa che chiedo è che ci sia un confronto con tutti i
personaggi che ho citato e che venga appurato se il Consigliere
Aloisi vuole strumentalizzare la vicenda oppure se ha detto le cose
come effettivamente stanno. Grazie.
PRESIDENTE:
Colleghi Consiglieri, ricordo che
l'emendamento che vi è stato distribuito è sostitutivo e che sono
da considerarsi decaduti tutti gli altri emendamenti presentati nel
corso della discussione generale.
Se nessuno chiede la parola, pongo in votazione la mozione in
oggetto nel testo concordato:
ESITO DELLA VOTAZIONE
Presenti: 31
Votanti: 30
Favorevoli: 30
Astenuti: 1 (Aloisi)
Il Consiglio approva.
