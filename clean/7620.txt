Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3766 del 9 maggio 1988 - Resoconto
OGGETTO N. 3766/VIII - CONCESSIONE DELLA GARANZIA
FIDEIUSSORIA DELLA REGIONE PRESSO L'ISTITUTO BANCARIO SAN PAOLO DI
TORINO NELL'INTERESSE DELLA SIGNORA FAVRE FRANCESCA, DI
VALSAVARENCHE.
PRESIDENTE:
Do lettura della deliberalizione in
oggetto:
IL CONSIGLIO
Considerato che:
- la signora FAVRE Francesca, residente in località Degioz di
Valsavarenche, in data 10 luglio 1987 ha presentato domanda al fine
di ottenere la concessione di un mutuo per l'esecuzione di opere di
miglioramento fondiario a favore dell'azienda situata in Comune di
Villeneuve, frazione Les Cornes, ai sensi dell'art. 4, secondo
comma, lettera c), della legge regionale 6 luglio 1984, n. 30;
- l'Assessorato regionale dell'Agricoltura, Foreste ed Ambiente
Naturale, con nota in data 16 ottobre 1987, ha rilasciato il nulla
osta alla concessione, ai sensi della citata legge regionale, di un
mutuo dell'importo di lire 178.000.000, della durata di anni 15
oltre 2 anni di preammortamento, a favore della Ditta stessa;
- l'Istituto Bancario San Paolo ha ritenuto non sufficiente la
garanzia offerta per la concessione del mutuo e pertanto la signora
FAVRE, con lettera in data 14 aprile 1988, ha chiesto di poter
accedere ad una fideiussione regionale integrativa, dell'importo di
lire 100.000.000, prevista, per tali casi, dall'art. 4, 4° comma,
della legge regionale n. 30 del 1984;
DELIBERA
di autorizzare, ai sensi dell'articolo 4 della legge
regionale 6 luglio 1984, n. 30, la concessione della garanzia
fideiussoria integrativa della Regione, a favore della signora
Francesca FAVRE, di Valsavarenche, per l'importo di lire
100.000.000 comprensivo di capitale, interessi ed oneri accessori,
al fine di garantire l'operazione di credito agrario di cui in
premessa.
PRESIDENTE:
Se nessuno chiede la parola, pongo in
votazione la deliberazione testé letta.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
