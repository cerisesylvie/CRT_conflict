Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 133 del 27 ottobre 1983 - Resoconto
OGGETTO N. 133/VIII - ACCETTAZIONE DI OFFERTA DI DONAZIONE DI
BENI IMMOBILI, SITI IN COMUNE DI CHATILLON, DISPOSTA A FAVORE DELLA
REGIONE DAI SIGNORI PASSERIN D'ENTREVES DOTTOR ALBERTO E PASSERIN
D'ENTREVES MARIA MARTA VEDOVA ACCUSANI.
PRESIDENTE:
Do lettura della delibera:
IL CONSIGLIO REGIONALE
DELIBERA
1°) di dichiarare che gli immobili oggetto di donazione da
parte dei signori Passerin D'Entreves Maria Marta vedova Accusani e
Passerin D'Entreves dottor Alberto saranno destinati alla
realizzazione di opere di pubblica utilità.
2°) di accettare la donazione dei beni immobili siti in
località Ussel del Comune di Chatillon, censiti al Catasto Terreni
come segue:
- per il rudere del Castello: Partita n. 4847-F. 46 n.
113;
- per i terreni: Partita n. 4847-F. 45 nn. 78, 82, 83, 340,
341 e 345, disposta a favore della Regione dai Signori Passerin
D'Entreves Maria Marta vedova Accusani e Passerin D'Entreves dottor
Alberto.
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE - (U.V.):
Formalmente il Castello di Ussel ed i
terreni circostanti, che però sono abbandonati, vengono dati in
donazione alla Regione. Abbiamo deciso di accettare per accelerare
i tempi, perché si potrebbe anche sostenere la tesi che siano
demanio regionale, per lo meno per quanto riguarda il rudere. Dato
che vi sono compresi molti metri quadrati di terreno incolto, che
però sono quello che sono, con rocce e sterpaglia, chiediamo al
Consiglio di accettare questa donazione.
PRESIDENTE:
Metto in approvazione la delibera in
oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
