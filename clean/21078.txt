Classificazione
BILANCIO E CONTABILITA' REGIONALE



Oggetto del Consiglio n. 1046 del 16 dicembre 2004 - Resoconto
OGGETTO N. 1046/XII - Comunicazione di provvedimenti
amministrativi di variazione al bilancio.
Il Consiglio
Premesso che ai sensi dell'articolo 42 - primo comma - della
legge regionale 27 dicembre 1989, n. 90 come sostituito
dall'articolo 5 della legge regionale 7 aprile 1992, n. 16, la
legge regionale relativa all'approvazione del bilancio di
previsione della Regione per l'anno 2004 ha autorizzato la Giunta
regionale ad apportare, per l'anno 2004, variazioni di bilancio
mediante provvedimenti amministrativi da comunicare al
Consiglio;
Rilevato che, ai sensi dell'articolo 37, comma 3, della legge
regionale 27 dicembre 1989, n. 90, come sostituito dall'articolo 4,
comma 1, della legge regionale 21 agosto 2000, n. 27, il prelievo
di somma dal fondo di riserva per spese impreviste è disposto con
deliberazione della Giunta regionale da comunicare al Consiglio
regionale entro quindici giorni dalla sua adozione;
Richiamate le leggi regionali n. 90/1989, n. 16/1992 e n.
27/2000, nonché la legge regionale di approvazione del bilancio per
l'anno 2004;
Prende atto
della comunicazione delle seguenti deliberazioni della Giunta
regionale:
Oggetto n. 3660 in data 25 ottobre 2004:
Variazioni al
bilancio di previsione della Regione per l'anno 2004 per variazioni
tra capitoli appartenenti al medesimo obiettivo programmatico e
conseguente modifica al bilancio di gestione.
Oggetto n. 3662 in data 25 ottobre 2004:
Prelievo di
somma dal fondo di riserva per le spese impreviste per l'anno 2004
e conseguente modifica al bilancio di gestione.
Oggetto n. 3665 in data 25 ottobre 2004:
Variazione al
bilancio di previsione della Regione per l'anno 2004 e a quello
pluriennale per il triennio 2004/2006 per l'iscrizione di
assegnazioni comunitarie e statali e conseguente modifica al
bilancio di gestione.
Oggetto n. 3791 in data 2 novembre 2004:
Variazioni al
bilancio di previsione della Regione per l'anno 2004 per variazioni
tra capitoli appartenenti al medesimo obiettivo programmatico e
conseguente modifica al bilancio di gestione.
Oggetto n. 3792 in data 2 novembre 2004:
Prelievo di
somma dal fondo di riserva per le spese impreviste per l'anno 2004
e conseguente modifica al bilancio di gestione.
Oggetto n. 3904 in data 8 novembre 2004:
Prelievo di
somma dal fondo di riserva per le spese impreviste per l'anno 2004
e conseguente modifica al bilancio di gestione.
Oggetto n. 3979 in data 15 novembre 2004:
Variazioni al
bilancio di previsione della Regione per l'anno 2004 per variazioni
tra capitoli appartenenti al medesimo obiettivo programmatico e
conseguente modifica al bilancio di gestione.
Oggetto n. 3982 in data 15 novembre 2004:
Variazione al
bilancio di previsione della Regione per l'anno 2004 e conseguente
modifica al bilancio di gestione, per l'iscrizione dei proventi
delle sanzioni amministrative pecuniarie per le violazioni delle
disposizioni previste dal decreto legislativo 5 febbraio 1997, n.
22 e successive modificazioni ed integrazioni.
Oggetto n. 3983 in data 15 novembre 2004:
Variazione al
bilancio di previsione della Regione per l'anno 2004 per
l'iscrizione di assegnazioni statali e conseguente modifica al
bilancio di gestione.
Oggetto n. 3984 in data 15 novembre 2004:
Variazione al
bilancio di previsione della Regione per l'anno 2004 per
l'iscrizione di assegnazione statale, e conseguente modifica al
bilancio di gestione, per finanziare interventi volti a
fronteggiare esigenze urgenti per le calamità naturali, nonché per
potenziare il sistema di protezione civile.
Oggetto n. 3986 in data 15 novembre 2004:
Variazione al
bilancio di previsione della Regione per l'anno 2004 tra obiettivi
programmatici nell'ambito delle finalità della legge regionale 31
marzo 2003, n. 6 recante: "Interventi regionali per lo sviluppo
delle imprese industriali e artigiane", e conseguente modifica al
bilancio di gestione.
Oggetto n. 4131 in data 22 novembre 2004:
Variazione al
bilancio di previsione della Regione per l'anno 2004 per variazioni
tra capitoli appartenenti al medesimo obiettivo programmatico e
conseguente modifica al bilancio di gestione.
Oggetto n. 4133 in data 22 novembre 2004:
Prelievo di
somma dal fondo di riserva per le spese impreviste per l'anno 2004
e conseguente modifica al bilancio di gestione.
Oggetto n. 4137 in data 22 novembre 2004
: Variazione
al bilancio di previsione della Regione per l'anno 2004 tra
obiettivi programmatici nell'ambito delle finalità della legge
regionale 4 settembre 2001, n. 19 recante "Interventi regionali a
sostegno delle attività turistico-ricettive e commerciali" e
conseguente modifica al bilancio di gestione.
Président - La parole au Conseiller Frassy.
Frassy (CdL) - Vorremmo che l'Assessore ci quantificasse
semplicemente allo stato attuale, cioè dopo questa variazione, a
quanto ammonta il residuo presente nel fondo per le spese
impreviste alla deliberazione di Giunta n. 3662, che ha per
oggetto: prelievo di somma dal fondo di riserva per le spese
impreviste.
Président - La parole à l'Assesseur au budget, aux finances, à
la programmation et aux participations régionales,
Marguerettaz.
Marguerettaz (UV) - Nella deliberazione, al momento in cui si fa
il prelievo, non si fa il saldo, bisogna solo definire se vi è
copertura o meno, per cui il visto del dirigente è se all'interno
del capitolo vi è capienza o meno; comunque gli posso dare la
rappresentazione ad oggi.
Président - La parole au Conseiller Frassy.
Frassy (CdL) - Nell'ambito delle deliberazioni che costituiscono
la relazione al bilancio, la n. 3984 fa riferimento a un versamento
effettuato dallo Stato su fondi che erano assegnati per il 2003 per
1.545.000 euro e, tra l'altro, sono come riferimento spese
necessarie per interventi sul territorio in relazione al rischio
idraulico e geologico. Volevamo solo capire questi fondi che sono
stati assegnati sono dei fondi che erano assegnati sulla base di
progetti approvati da questo Consiglio? Cioè qual è il titolo per
cui tali fondi arrivano con questo vincolo di destinazione?
Rileviamo poi anche che siano fondi che immaginiamo siano stati
iscritti nel bilancio 2003 della Regione e poi in qualche maniera
siano stati stornati, perché vengono incassati adesso a fine 2004.
Vorremmo capire com'è che si gestiranno nel concreto, perché la
cifra... voci che avete messo in parte spesa... essendo fra l'altro
una cifra significativa perché parliamo di 3 miliardi di vecchie
lire, non verrà spesa neppure nel 2004, perché non era nel bilancio
del 2004 prima di questa variazione. La variazione l'avete adottata
in Giunta il 15 novembre, gli impegni immaginiamo che debbano
essere adottati con successive deliberazioni di Giunta al 15
novembre, perciò dovrete andare ad adottare deliberazioni di Giunta
per impegnare 1.545.000 euro. Quello che vorremmo capire però è su
questa materia perché vi è tale vincolo di destinazione, perché vi
è questo ritardo di destinazione e come verranno gestiti. Se era
una situazione urgente avrebbero dovuto essere già affrontati con
risorse diverse nel 2003, invece ci troviamo a metterli a bilancio
a fine 2004.
Président - La parole à l'Assesseur au budget, aux finances, à
la programmation et aux participations régionales,
Marguerettaz.
Marguerettaz (UV) - Questo tipo di variazione è stato effettuato
a seguito della comunicazione della Presidenza del Consiglio dei
ministri, che è stata protocollata il 18 giugno 2004. Questo perché
il procedimento dell'assegnazione discende dalla finanziaria del
2001, vi ricorderete gli eventi del 2000, ed ha una procedura che
in parte vede questa deliberazione anticipata da una deliberazione,
che il Consigliere Frassy potrà agevolmente trovare approvata in
data 7 maggio 2004, quando l'Amministrazione regionale ha approvato
il programma di utilizzo del fondo regionale della protezione
civile per l'annualità 2003; quindi abbiamo fatto in quella data il
programma e abbiamo avuto la risposta il 18 giugno 2004 e la
variazione in esame è frutto di questo percorso.
Président - La parole au Conseiller Frassy.
Frassy (CdL) - Ho capito la sequenza temporale da un punto di
vista finanziario, quello che capisco di meno, che poi fra l'altro
la deliberazione andando a leggere per l'intero ha una cifra doppia
rispetto a quella che ho annunciato prima perché era solo una
parte, sono 3 milioni di euro, ma quello che non è chiaro dal punto
di vista della procedura amministrativa che vorremmo capire è che
la finanziaria dello Stato 2001 prevedeva delle risorse che
sarebbero state erogate e scaglionate nel tempo, e quella
finanziaria non erogava a caso quelle risorse, ma le erogava sul
presupposto dei danni dell'alluvione che aveva colpito la nostra
Regione. Adesso stiamo recuperando quei finanziamenti che erano
stati previsti nel 2001, quei finanziamenti del 2001 erano
ipotizzati per il 2003, vengono messi a bilancio nel 2004, ma se
queste attività erano nel programma di utilizzo fondi della
protezione civile, su alcune di queste azioni immagino che vi
fossero delle urgenze, cioè quei fondi non sono stati in qualche
maniera integrati da fondi regionali e di conseguenza già spesi? Se
una parte di queste iniziative rientravano in una programmazione ed
era una programmazione di completamento... vedo che vi sono voci
che riguardano i collegamenti radio ed altre situazioni che hanno
una certa urgenza, immaginavamo che fossero utilizzati fondi
regionali in attesa che arrivassero fondi dello Stato, perciò
quella programmazione regionale è rimasta ferma, nel senso che a
quella programmazione regionale non è stato dato seguito con degli
atti concreti fintanto che non sono state iscritte queste risorse;
è questo che vogliamo capire.
Président - La parole à l'Assesseur à l'agriculture, aux
ressources naturelles et à la protection civile, Vicquéry.
Vicquéry (UV) - Sono dei finanziamenti che lo Stato assegna a
tutte le regioni con un fondo nazionale, che è stabilito in base a
parametri concordati in sede di Conferenza Stato-Regioni, parametri
che, fra l'altro, sono in fase di revisione. Sono parametri che
prevedono una quota fissa per solidarietà del 33%,
un'antropizzazione del 36%, i rischi del 36%, il volontariato l'1%
e ha un totale a livello nazionale di 154 milioni di euro, di cui
appunto 3,2 milioni di euro. Ripeto: questi sono parametri in fase
di riprogrammazione perché noi, detto in "camera caritatis",
abbiamo ottenuto un buon finanziamento rispetto a questi parametri,
altre regioni rispetto al loro territorio di meno, per cui, come
sempre capita, queste regioni si sono lamentate e stanno tentando
di ridiscutere il fondo, perché vi è una quota fissa, che è di ben
2,4 milioni di euro, che spetta anche alla Valle d'Aosta. Comunque
sia, questi sono fondi stabiliti sulla base di questi criteri di
tipo generale, a cui dopo si fa seguito con dei programmi
specifici, non è il contrario, cioè non viene presentato al
Ministero un programma...
(interruzione del Consigliere Frassy, fuori
microfono)
... la deliberazione ripartisce e definisce un programma, come
vede il Consigliere non sono interventi cosiddetti "urgenti", ma
sono interventi che rientrano in parte nelle competenze della
Protezione civile, in parte nella competenza dell'Assessorato del
territorio per quanto riguarda il rischio idrogeologico, ma sono
interventi direi ordinari, non si può affermare che sono interventi
che avremmo dovuto fare prima, perché sono nella logica della
"routine". Quando parliamo di studi di valutazione di rischio
idraulico, tutto il problema è di competenza del settore rischio
idrogeologico; poi vi sono interventi che riguardano sia la
formazione dei professionisti, sia la divulgazione di tematiche di
protezione civile, sia acquisto di attrezzature, sia per la parte
meteo, sia per la parte della colonna mobile, ma sono assolutamente
ordinari; comunque sia, stiamo utilizzando tutti i fondi del
Ministero che erano rimasti fermi relativamente alle annualità
2001-2003; stiamo finendo ora gli appalti delle annualità 2002, per
intenderci, per cui procederemo nel 2005 ad utilizzare questi
fondi, ma riprendendo una regolarità. Il Ministero è un po' in
ritardo, perché la comunicazione arriva sempre a metà anno, anche
in conseguenza di discussioni inenarrabili che avvengono in sede di
Conferenza Stato-Regioni fra le singole regioni. Non si può sempre
addebitare ogni responsabilità al Ministero, il quale deve
aspettare la legge finanziaria, dopodiché l'anno successivo nei
primi mesi vengono definiti i parametri di ripartizione.
Président - La parole à l'Assesseur au budget, aux finances, à
la programmation et aux participations régionales,
Marguerettaz.
Marguerettaz (UV) - Solo per seguire l'iter logico. La
finanziaria del 2001 fatta nel 2002 prevede la costituzione di un
fondo... annualmente, quello che ha citato il collega Vicquéry, è
il riparto che avviene a livello statale fra le varie regioni.
Individuata la quota parte, io le ho citato la deliberazione del 17
maggio, perché, definito quanto ci spetta, l'Amministrazione con
una deliberazione di Giunta fa un programma degli interventi
coerenti con l'importo stabilito a livello nazionale. Quella
deliberazione viene trasmessa al Ministero, il quale dà l'intesa al
piano, cioè dice: "sì, Regione Valle d'Aosta, quegli utilizzi che
tu hai previsto sono coerenti con le finalità del fondo e lo
finanzia, quando arriva il benestare, si fa la variazione di
bilancio per acquisire quanto ripartito". Se paradossalmente
facessimo un programma non coerente, non ci trasferiscono le
risorse...
(interruzione del Consigliere Frassy, fuori
microfono)
... no, li reimpegni, hai la disponibilità che viene
trasmessa...
Président - La parole à la Conseillère Squarzino Secondina.
Squarzino (Arc-VA) - È sempre interessante leggere queste
deliberazioni di variazione al bilancio, perché vi sono degli
elementi nuovi che uno non conosceva. Parlo della deliberazione n.
3983, laddove si parla a pagina 3 che vi è una quota statale che
viene assegnata alla Valle d'Aosta, pari a 51.228 euro per il 2004,
per la realizzazione dell'inventario delle foreste dei serbatoi di
carbonio. Sarebbe interessante capire come viene utilizzata questa
cifra, che è una cifra importante, abbiamo visto che per alcune
istituzioni culturali valdostane per un anno di attività viene
prevista una cifra quasi analoga a questa. Vorrei capire che cos'è,
tanto più che qui si parla di un inventario forestale nazionale
delle foreste dei serbatoi di carbonio; vorrei avere delle
informazioni al riguardo.
Président - La parole à l'Assesseur au budget, aux finances, à
la programmation et aux participations régionales,
Marguerettaz.
Marguerettaz (UV) - Questa variazione è finalizzata alla
realizzazione dell'inventario forestale nazionale e viene
utilizzata in virtù di una convenzione: noi, come Regione autonoma,
abbiamo sottoscritto una convenzione con il Ministero delle
politiche agricole e forestale, quindi questa variazione di
bilancio è fatta in virtù della comunicazione del Dott. Zanoni,
Direttore della I Divisione del Ministero delle politiche agricole,
che assegna in virtù di quella convenzione quella cifra. Nel
momento in cui si volesse avere un dettaglio, le posso trasmettere
la convenzione; se vuole gliela leggo, ma qui partiamo dagli
accordi di Kyoto del 1997! In sostanza vado a vedere nella logica
della convenzione qual è l'impegno del Ministero e quale quello
della Regione. Il Ministero fornisce alla Regione una postazione
informatizzata grafica, abilita l'accesso ai servizi del sistema
informativo della montagna a tutte le funzionalità atte
all'archiviazione e gestione dei dati inventariali, avvalendosi
dell'ISAFA - questo lo sa solo l'Assessore Vicquéry cos'è - e di
altre strutture a fornire in concordato d'uso un "kit GPS" per lo
svolgimento dei rilievi ed indicazione delle attrezzature
necessarie. La Regione provvederà direttamente, in conformità allo
studio di fattibilità, al progetto operativo e ad altre
disposizioni, che in proposito saranno emanate dal Ministero,
relativamente al territorio di competenza, allo svolgimento delle
attività previste per le 3 fasi inventariali. Si impegna al
rispetto temporale di realizzazione dell'inventario definito in
relazione alle scadenze derivanti dagli obblighi assunti
dall'Italia con la sottoscrizione e la ratifica del "Protocollo di
Kyoto", quindi all'interno di questo quadro vi sarà la rilevazione
del territorio del patrimonio forestale con GPS, che è un impegno
che si è assunta non la nostra Regione, ma l'Italia all'interno di
tale convenzione; questa è la variazione di bilancio, dopodiché
andremo a vedere la deliberazione su come vengono utilizzati.
Président - La parole à la Conseillère Squarzino Secondina.
Squarzino (Arc-VA) - Prendo atto del modo con cui mi è stato
risposto, dopo 3 giorni di Consiglio capisco che la gente possa
essere stanca, ma era seria la mia domanda. Qui vi sono 51.000
euro, con i quali si fa qualcosa; intendevo sapere chi fa - le
guardie forestali, gli impiegati, dei tecnici che vengono presi? -,
qual è il lavoro dell'Assessorato - preparare questi dati, recepire
questi dati da mettere - e la natura di tale postazione - è una
postazione privata all'interno dell'Assessorato oppure sono dati
anche pubblici consultabili? -, cioè volevo capire qualcosa
rispetto a questo progetto. Non lo sapete, pazienza, ci torneremo
sopra in un altro momento, ma banalizzare così le cose non è
serio!
Président - La parole à l'Assesseur à l'agriculture, aux
ressources naturelles et à la protection civile, Vicquéry.
Vicquéry (UV) - Intervengo solo per dire che siamo in fase di
variazione di bilancio, incassiamo dei fondi dallo Stato in questo
istante, ci riserviamo di predisporre un programma analitico che
verrà tradotto in una deliberazione di Giunta, che ha tutti i
"crismi" dell'ufficialità.
Presidente - Se non vi sono altri interventi, il Consiglio
prende atto.
