Classificazione
ASSISTENZA SANITARIA E OSPEDALIERA



Oggetto del Consiglio n. 1039 del 10 febbraio 2010 - Resoconto
OGGETTO N. 1039/XIII - Relazione annuale sullo stato di
salute e di benessere sociale della popolazione regionale, ai sensi
dell'articolo 4 della legge regionale n. 5/2000.
Relazione
(omissis)
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie, Presidente.
Abbiamo avuto occasione di presentare questa indagine ISTAT in
seno alla V Commissione, quindi già in quell'occasione c'è stata la
possibilità di illustrare e approfondire alcuni aspetti di
un'indagine che sicuramente ha degli aspetti da tenere in
considerazione, soprattutto per il fatto che siamo in fase di
preparazione del piano sociosanitario 2010-2012.
Rapidamente, visto che è già stata fatta un'illustrazione in V
Commissione, questa pubblicazione ricordo che contiene i risultati
di un'indagine che l'ISTAT conduce ogni 5 anni nell'ambito del
sistema di indagini multiscopo sulle famiglie. È un'indagine che ha
focalizzato la sua attenzione sugli stili di vita, sulla
prevenzione, sulle malattie e l'uso dei servizi sanitari, con
l'obiettivo di fornire un quadro generale sulle condizioni di
salute della popolazione valdostana.
Quali sono i punti interessanti di questa indagine? Naturalmente
un'indagine che nel 2005... come si sa i tempi dell'ISTAT per
quanto riguarda la raccolta dei dati e l'elaborazione sono tempi
lunghi, quindi i dati messi a disposizione in un'indagine 2005 sono
solo a disposizione almeno tre anni dopo. C'è poi l'elaborazione da
parte dell'Assessorato; ecco quindi che questa relazione, che
doveva essere presentata a fine 2009, per questioni riguardanti la
programmazione del Consiglio, viene illustrata ora.
La pubblicazione ha due aspetti: una prospettiva territoriale,
che ci permette di confrontare i dati della Valle d'Aosta con il
Piemonte e l'ambito nord-ovest, e la media nazionale, quindi
permette di mettere in evidenza alcuni aspetti importanti in
rapporto alle altre realtà e poi sicuramente la prospettiva
sociale, che ci permette di vedere se ci sono delle differenze, in
quali ambiti fra le classi sociali della nostra regione rispetto
agli accessi ai servizi sanitari.
Alcuni elementi da sottolineare sono i seguenti: anzitutto
questa indagine ISTAT è stata realizzata attraverso interviste
condotte con una metodologia ormai standardizzata in tutti i paesi
europei; a questi questionari hanno risposto nuclei familiari e
nella nostra regione, in questa indagine, sono stati interessati 25
comuni su 74. Sono state estratte quindi 1.600 famiglie per un
totale di 3.000 persone intervistate. Il tasso di risposta è stato
del 78,4 percento, direi un tasso buono. Sono stati affrontati
alcuni settori della sanità, in particolare i fattori di rischio
individuali: fumo, attività fisica, rischio cardiovascolare, lo
stato di salute percepito, l
'attitude
alla prevenzione, il
ricorso ai servizi sanitari e il percorso nascite (gravidanza,
parto, allattamento).
Per quanto riguarda i risultati volevo - visto che c'era stata
l'illustrazione e poi eventualmente per lasciare spazio agli
interventi più tardi - sottolineare alcuni punti che mi hanno
interessato. Ad esempio, sul settore dei fattori di rischio, e
quindi sulla conduzione di uno stile di vita più appropriato,
diciamo che nella nostra regione emerge che ci sono più bassi
livelli di sedentarietà rispetto alla media nazionale, quindi
questo è un dato sicuramente positivo, al quale fa da contraltare
un dato che non è sicuramente confortante: per quanto riguarda gli
stili di vita, l'abitudine al fumo... un quarto dei giovani
valdostani sotto i 25 anni si dichiara fumatore. Questo è un
elemento che ci ha fatto anche ragionare in termini di predisporre
questo piano contro il tabagismo, piano quinquennale che abbiamo
presentato da poco tempo.
Sicuramente c'è anche qui una tendenza ad aumentare alcuni
aspetti come la sedentarietà e l'obesità, però l'aspetto da tenere
in considerazione è che i livelli di educazione ed i livelli
socioeconomici influiscono per quanto riguarda l'adesione ad uno
stile di vita corretto, quindi bassi livelli educativi e, in alcuni
casi, anche difficoltà economiche possono ridurre le possibilità di
attuazione di stili di vita sani. Questo è un elemento da
sottolineare e noi, con il prossimo piano sociosanitario, dovremmo
riuscire ad incidere in questo settore che considero strategico: il
settore della prevenzione.
Diciamo che altri elementi interessanti sono il fatto che ci sia
comunque, nel complesso, per quanto riguarda l'accesso ai
principali LEA, una sostanziale uniformità per quanto riguarda le
classi sociali o comunque i diversi strati di popolazione. Anzi,
addirittura c'è un accesso maggiore agli ambulatori medici da parte
di persone che hanno risorse economiche più modeste. Per quanto
riguarda altri dati, il percorso nascite vede dei dati
assolutamente positivi, con un elevato ricorso ai test diagnostici
prenatali, all'amniocentesi e all'ecografia.
Quindi, in buona sostanza, direi che c'è un buon giudizio anche
percepito da parte della popolazione sul nostro sistema sanitario;
sicuramente questa indagine ha degli aspetti critici, ma è da
tenere in considerazione il fatto che vengono interessati solo 25
comuni su 74, questo è un aspetto limitante, tant'è che quando
abbiamo voluto fare un'indagine povertà più approfondita, abbiamo -
partendo dai dati d'indagini ISTAT precedenti - approfondito su
tutti i comuni della nostra regione tutta una serie di questionari.
Ritengo quindi che da questa indagine emerga un sistema sanitario
in grado di far fronte alla richiesta della nostra popolazione, e
soprattutto uno degli aspetti che vorrei risottolineare è che non
vi sono diseguaglianze sociali nell'accesso da parte della maggior
parte della popolazione ai livelli essenziali di assistenza, e
questo è un punto sicuramente qualificante. Quindi tutti questi
dati saranno presi in considerazione e ci sarà un'attenzione
nell'elaborare il prossimo piano sociosanitario, a cui stiamo già
lavorando. Grazie.
Président
- La parole au Conseiller Rigo.
Rigo (PD)
- Grazie, Presidente.
Nell'atto con il quale è stato sottoposto al Consiglio regionale
il documento sullo stato di salute e ricorso ai servizi sanitari,
la copertina insomma, è scritto che la relazione riguarda - leggo -
"un insieme di approfondimenti specialistici di rilevanza per la
programmazione regionale".
In questo caso si tratta della
versione strategica della relazione, che
"è finalizzata a norma
dell'articolo 4 della legge regionale n. 5/2000; a fornire elementi
conoscitivi per la predisposizione del piano sociosanitario
regionale".
Un piano che l'Assessore competente sta redigendo,
perché quello in essere aveva la scadenza temporale nel 2008.
Anch'io ho provato a leggere la relazione con quest'ottica,
ponendomi una domanda credo prioritaria: cosa si aspettano le
persone dalla sanità? Ponendomi questo interrogativo, ho cercato di
appuntarmi quali potrebbero essere le priorità per i cittadini. Ne
è scaturito così un indice disordinato, che voglio segnalarvi: le
finalità di accesso (le liste di attesa, i medici di medicina
generale, la telemedicina, i sistemi di prenotazione); l'equità
nell'accesso (la revisione dei LEA, la ripartizione fra intervento
pubblico e privato); la sicurezza, umanità, qualità nelle cure (la
relazione professionista-paziente, l'impatto delle tecnologie,
formazione, ricerca); il prendersi cura (i percorsi terapeutici, il
rapporto ospedale-territorio, l'integrazione sociosanitaria);
l'attività di promozione di stili di vita (l'educazione alla
salute, la medicina scolastica, gli
screening
, l'ambiente,
gli alimenti); la partecipazione alle politiche sanitarie (il ruolo
del cittadino e delle comunità locali (abbiamo parlato lo scorso
Consiglio del piano di zona); l'economicità delle cure (la
compartecipazione nelle spese, il rapporto corretto con la sanità
privata (abbiamo parlato l'altro giorno dei farmaci equivalenti).
Ovviamente è un elenco non esaustivo, ma la relazione e i dati
contenuti, se letti con a mente queste priorità, può essere
strumento capace di dare indicazioni utili per aiutare la Regione,
in questo caso, a pianificare gli interventi complessi e difficili
nel campo della salute e del benessere sociale.
Sono convinto che il valore universale del nostro sistema
sociosanitario vada difeso e sostenuto, ma è anche essenziale - la
relazione ce ne dà l'opportunità - pensare sempre alla sanità come
investimento. Investire in sanità significa puntare sulla
promozione della qualità della vita, dei bambini, delle donne,
degli uomini della nostra regione, e quindi sullo sviluppo sociale
ed economico, oltre che sul benessere e sull'innovazione.
Nel 1978, quando con la legge nazionale n. 833 fu creato il
Servizio sanitario nazionale, l'obiettivo prefissato era ambizioso.
Leggo:
"Tutelare la salute come fondamentale diritto
dell'individuo e interesse della collettività, perseguendo il
superamento degli squilibri territoriali nelle condizioni
sociosanitarie del paese, assicurando condizioni e garanzie di
salute uniformi per tutto il territorio nazionale".
Si
trattava, in altre parole, di raggiungere tre fondamentali
obiettivi: garantire il principio di equità nell'accesso e
nell'utilizzazione dei servizi fra tutti i cittadini; imporre
l'onestà e la correttezza nell'operare in tutti gli aspetti della
gestione della salute, eliminando ogni forma di corruzione;
combattere la sostanziale inefficienza del sistema sanitario.
Oggi, 30 anni e più dopo, ci troviamo di fronte ad una
situazione paradossale e complessa. Da un lato, possiamo dirci
soddisfatti del livello nazionale perché l'obiettivo "salute per
tutti" è stato raggiunto (pensiamo per un momento agli Stati Uniti
dove la strada da percorrere è ancora lunga), essendo il nostro
sistema fra i migliori del mondo in termini di risultati
misurabili. Dall'altro però, questo buon risultato nazionale non
trova riscontro nella percezione dei singoli cittadini che, in
maggioranza, ma con importanti differenze regionali - lo vedremo
nella relazione - sono moderatamente soddisfatti del loro "sistema
salute". Gli sprechi, le inefficienze, la disparità di trattamento,
la mancanza di trasparenza sui risultati ottenuti nei singoli
centri di cura e sull'appropriatezza delle terapie erogate, la
carenza di controlli accurati, regolari e severi, gli episodi di
corruzione che periodicamente vengono a galla, sono le cause
principali che ovviamente creano l'insoddisfazione di tanti. La
relazione sullo stato di salute e ricorso ai servizi sanitari
fotografa proprio quelle differenze regionali a cui facevo
riferimento prima. L'indice di giudizio espresso - lo ha ricordato
l'Assessore - sui singoli servizi sanitari evidenzia un livello di
gradimento ampiamente superiore a quello del resto d'Italia.
Addirittura la bassa numerosità del campione che si esprime in un
giudizio negativo (male o molto male) non consente il calcolo di
una stima attendibile... sono così pochi!
Come valdostani possiamo quindi essere soddisfatti di questi
numeri. La Valle d'Aosta, per cultura, valori di solidarietà
consolidati è sempre stata attenta alla salute, al sociale, al
benessere delle persone. Gli anni '70 e '80 sono stati un
laboratorio di idee: la lungimiranza è stata accompagnata da
cospicui finanziamenti regionali e degli enti locali. Un giudizio
positivo, dunque, sul servizio sanitario regionale che è frutto
dell'azione politica, di quella amministrativa e di una forte
attenzione della comunità su questo aspetto della vita dei
cittadini.
Consentitemi però di esternare due preoccupazioni. La prima è
relativa ad un commento presente nelle pagine iniziali della
relazione, la seconda è di prospettiva.
Il documento è un'opportunità, una fonte di informazioni, una
fotografia che intende stimolare studi e progetti, al fine di
offrire concrete proposte operative a chi, nei diversi ambiti
vitali, si preoccupa di costruire una regione più accogliente e
protettiva, dove nessuno sia dimenticato, soprattutto se si trova
in condizioni di fragilità, di sofferenza o di non autosufficienza.
Documento (leggo da pagina 139):
"occasione per riflettere su
come si distribuiscono i bisogni di salute e su quali siano le
reali capacità delle politiche pubbliche e dei comportamenti delle
persone di farvi fronte". Il rapido cambiamento delle dinamiche
demografiche ed epidemiologiche, assieme alle modificazioni del
costume e dell'organizzazione sociale, impongono la continua
identificazione di nuovi modelli di vita, in modo da offrire alla
persona risposte sempre adeguate
. Ma, ahimè - ed è questa la
preoccupazione che rivolgo in particolare all'Assessore - perché
"l'utilizzo di queste indagini
(leggo a pagina 7)
a
livello regionale non è tuttavia ancora quello auspicato
e
ciò perché permane anche fra gli operatori ed i dirigenti della
sanità una certa sfiducia verso i dati delle indagini
campionarie"
... coloro che dovrebbero invece utilizzare al
meglio questi dati per la loro intelligenza e la loro competenza.
Ecco allora che la spendibilità dell'indagine diventa limitata e
questo è un primo aspetto a cui la politica, cioè il Consiglio
regionale, deve dare una risposta.
La seconda preoccupazione è relativa - voglio tirare in ballo
l'Assessore Lavoyer - ad una tendenza che considero pericolosa: la
deriva finanziaria. Credo occorra prestare particolare attenzione
ad un andamento crescente sia della spesa farmaceutica, sia degli
accertamenti diagnostici; un dato, questo, contraddittorio rispetto
al capitolo dedicato allo stato di salute dei valdostani. La
relazione registra un sensibile miglioramento della salute
percepita in entrambi i generi rispetto alle indagini del 2000,
però cresce in maniera esponenziale il ricorso ai servizi sanitari
ed ai trattamenti. Ma "deriva finanziaria" significa anche non
privilegiare le soluzioni di breve termine, posticipando nel tempo
tutto ciò che non abbia immediata rilevanza per i conti. Si
disincentiva così la programmazione a medio e lungo termine (di cui
abbiamo invece urgente necessità: basti pensare al rapido
invecchiamento della popolazione ed alle conseguenti modifiche dei
bisogni sanitari di interi strati sociali) e non si realizzano gli
investimenti opportuni. In questo senso penso non solo ad
un'attenta valutazione prospettica delle entrate finanziarie, che
sono date prevalentemente dal bilancio regionale, ma ad entrate
straordinarie che la politica deve cominciare a mettere in campo
nel settore della non autosufficienza. In secondo luogo, una
cattiva percezione della deriva finanziaria significa demotivare
gli operatori a cui si chiede un contenimento dei costi, piuttosto
che un miglioramento della qualità e, quindi, dell'efficienza delle
organizzazioni che generano.
Una considerazione poi del tutto personale. Affrontare il nodo
dell'esplicita ripartizione fra intervento pubblico e privato
(diretto delle famiglie), quindi la stima della loro efficienza
relativa (ancora in relazione alla stima del fabbisogno sanitario).
Nessun sistema sanitario pubblico al mondo - questa non è una mia
valutazione, ma sono le considerazioni di una ricerca fatta dalla
fondazione di cultura politica "Italiani europei", in un voluminoso
documento sul sistema salute - è più in grado di soddisfare tutta
la domanda di assistenza sociosanitaria della popolazione. Appare
quindi non procrastinabile una chiara e condivisa esplicitazione di
quali siano gli ambiti della risposta pubblica, per garantire e
mantenere i livelli di assistenza e di qualità con le relative
risorse finanziarie disponibili e, conseguentemente, quale debba
essere la risposta privata.
Infine, il legame di domani fra sostenibilità del sistema salute
valdostano e la realizzazione del federalismo fiscale. Ho letto in
questi giorni un commento sul libro di Luca Ridolfi, "Il sacco del
Nord": ebbene, i principi che guideranno il federalismo dovranno
fare i conti con l'efficienza nell'erogazione dei servizi pubblici,
in particolare con un sistema di premi e punizioni con l'obiettivo
di razionalizzare, fra le altre, la spesa sanitaria e, in
particolare, quella ospedaliera.
Tutto ciò detto, alcune osservazioni in merito a questioni
specifiche senza un ordine di importanza. Il ricorso alle medicine
non convenzionali nettamente superiore al resto d'Italia. In Italia
e, di più in Valle d'Aosta, tante e tante persone, milioni, si
affidano a medicine non convenzionali o alternative o
complementari: agopuntura, omeopatia, chiroterapia, kinesiterapia,
iridologia,
body work
e vari tipi di massaggi, meditazione e
visualizzazione, fitoterapia, cristalloterapia, musicoterapia,
metalloterapia, tecnica di aiuto-aiuto, fiori di Bach. Non entro
nel merito scientifico, forse dovrebbero essere organizzate
sperimentazioni definitive negli ospedali e nelle università per
fare chiarezza, così come ha recentemente dichiarato il dr. Masci,
fra i massimi esperti di nuove terapie, ma anche chirurgo e membro
di commissioni ministeriali sulle medicine alternative. Ho
l'impressione che la fortuna, lo sviluppo delle medicine non
convenzionali sia molto incentivato dal difficile rapporto che c'è
oggi fra paziente e medico di medicina generale. Nelle medicine
alternative, al di là della concentrazione di principio attivo
contenuto in una pillola o dell'effetto placebo, entrano in gioco
elementi importanti: l'accentuazione delle particolarità
individuali, l'attenzione al paziente, il legame fra personalità e
tendenza alla malattia, cioè l'aspetto psicosomatico. Siamo, in
sostanza, nell'ambito dell'antica arte della cura, un rapporto fra
medico ufficiale e paziente, attento alla totalità della persona
umana e non solo alla sua macchina organica. Un rapporto fatto
prima di tutto di ascolto, che i tempi di oggi della medicina
moderna non permettono: questo evidenziano molte persone che vi
ricorrono e a cui noi dobbiamo prestare attenzione.
I fattori di rischio individuali in particolare riferiti ai
giovani sotto i 25 anni. Gli stili di vita, la prevenzione, anche
se in questi ultimi anni sono stati oggetto di specifici
interventi, a volte molto più mediatici che reali, occorre farli
diventare principi cardine come quello sul fumo - che ha ricordato
prima l'Assessore - per lo sviluppo della politica sanitaria
regionale. Le politiche di promozione della salute - concordo con
l'Assessore - come grande questione politica. La promozione della
salute come processo attraverso il quale gli individui sono messi
in condizione di esercitare il controllo sulla propria salute e
sulle sue determinanti e, in tal modo, migliorare il proprio stato
di salute. Un efficace piano di sanità pubblica richiede però un
determinato e continuo impegno politico sulla base di valori
condivisi dall'insieme della società, anche dalla politica. In
questo ambito risulta decisivo il ruolo della scuola. Ruolo che -
terza osservazione - risulta marginale dalla lettura di questa
relazione.
La relazione infatti ci disegna un mondo giovanile che ci deve
invece preoccupare e, in questo senso, la pagina 45 è emblematica.
Leggo:
"È importante segnalare, soprattutto a fini preventivi,
che circa un quarto dei giovani sotto i 25 anni si dichiara
fumatore
e circa un quinto dichiara di non svolgere alcuna
attività fisica e di avere problemi di peso".
Scuola e sanità,
o meglio, la sanità nella scuola dovrebbe essere un obiettivo da
perseguire non solo con progetti specifici (penso ad alcuni
interventi promossi da associazioni di volontariato), ma con una
programmazione continua e periodica... la salute nella scuola!
Le caratteristiche sociali della Valle d'Aosta: rispetto ad
altre aree geografiche utilizzate per il confronto... leggo a
pagina 25:
"in Valle d'Aosta la percentuale di coppie con figli
è risultata la più bassa fra tutte quelle messe a confronto"
,
dato conosciutissimo, ma forse ancora sottovalutato. Come è
possibile che una regione dove alta e ramificata è la presenza di
servizi per la prima infanzia, dove alta è la percentuale di
occupazione femminile e dove (leggo a pagina 14)
"di particolare
rilievo, poi, nel panorama nazionale è la ricchezza di reti sociali
che, anche a fronte di una minore frequenza di coniugati (quindi
maggior rischio di solitudine) garantisce sostegno e assistenza in
caso di bisogno"
, viviamo in una regione dove (si legge a
pagina 25)
"si osserva un aumento, in entrambi i generi, di
coppie senza figli"
.
Per una società che vuole pensare al futuro, che vuole guardare
al domani la politica, il piano della salute e del benessere che
l'Assessorato sta preparando, deve puntare al sostegno forte, in
risorse finanziarie e in atti amministrativi, al valore della
maternità e della paternità. Mi sono provato a fare un esercizio:
se la Valle d'Aosta mantenesse l'attuale tasso di natalità all'1,2
percento perderebbe l'80 percento della popolazione entro il 2100
(che non è lontanissimo), cioè l'80 percento della popolazione
valdostana sparirebbe nel 2100 con questo tasso di natalità!
Ebbene, questo non succederà perché il buco è coperto dagli
immigrati, nonostante tutto, ma... quale Valle d'Aosta rimarrà?
Il problema non è la riduzione di popolazione, ma la riduzione
dei giovani. Chi paga le pensioni in un paese di vecchi? Chi manda
avanti campi, fabbriche, ospedali, servizi? Questa credo debba
essere una priorità nell'agenda della politica, investire oggi per
affrontare serenamente il domani.
Président
- La parole à la Conseillère Hélène
Impérial.
Impérial (UV)
- Merci, M. le Président, merci aussi aux
collègues qui sont présents dans la salle.
Con l'evolversi del concetto di salute a livello internazionale,
da un approccio biomedico ad un modello multidimensionale, maturato
in particolare nell'ambito della promozione della salute e
divulgato oltretutto attraverso iniziative internazionali promosse
dall'organizzazione mondiale della sanità, lo stato di salute di
una persona o di una comunità ingloba aspetti di qualità della vita
e di benessere psicologico e sociale. Nella descrizione
epidemiologica dello stato di salute di una popolazione vanno
assumendo sempre maggiore importanza indicatori che fanno
riferimento alla percezione che le persone hanno del loro stato di
salute e della loro qualità di vita, o alle limitazioni che una
compromissione dello stato di salute può produrre a livello fisico,
psicologico e sociale.
Questo rapporto presenta una serie di indicatori dello stato di
salute della popolazione che, oltre ad essere riferiti allo stato
di salute percepito, offrono una lettura della presenza di malattie
croniche e dei principali fattori di rischio in relazione ai
principali determinanti sociali: istruzione, stato civile,
tipologia familiare e giudizio sulle risorse economiche, diffusione
di condizioni di disabilità nella popolazione. Questi dati,
integrati ai dati epidemiologici ricavati dalle fonti informative
correnti: indici di mortalità, ricoveri ospedalieri, consumo di
farmaci, hanno consentito una lettura puntuale e dettagliata della
realtà valdostana.
Per indagare lo stato di salute percepito dalla popolazione,
l'indagine ISTAT ha utilizzato la scala validata a livello
internazionale SF12, tratta dalla versione completa della scala
SF26, già utilizzata a livello internazionale ed italiano per studi
in ambito epidemiologico e sociale. Oltre alla domanda iniziale su
come va in generale la salute, la scala indaga aspetti relativi
all'attività fisica, al dolore, le limitazioni e il ruolo dovuto
alla salute fisica, alle attività sociali, lo stato emotivo e
psicologico. La sintesi dei punteggi permette di costruire un
indice di stato di salute fisico PCS e un indice di stato
psicologico MCS. Nello specifico, valori molto bassi del PCS
indicano importanti limitazioni nella cura di sé, nell'attività
fisica sociale e personale, significativa presenza di dolore
fisico, stanchezza frequente e, in generale, un giudizio sulla
salute negativo. Valori molto bassi dell'MCS segnalano un disagio
psicologico importante con problemi in ambito sociale e personale
per fragilità emotiva e, quindi, un giudizio negativo sulla propria
salute.
L'indice di vitalità indaga in particolare aspetti legati al
livello di energia con la quale le persone affrontano le attività
quotidiane e il livello di affaticamento percepito; l'indice di
salute mentale, invece, indaga le quattro principali dimensioni
della salute mentale: ansia, depressione, perdita del controllo
comportamentale ed emotivo e benessere psicologico. Questa parte
dell'indagine ISTAT ha coinvolto le persone di campione di 14 anni
ed oltre. In Valle d'Aosta le persone che hanno dichiarato uno
stato di salute buono o molto buono corrispondono al 67 percento
degli uomini e al 60 percento delle donne; tale stima è lievemente
superiore per le donne rispetto ai valori nazionali. Le donne
tuttavia, grazie alla sopravvivenza maggiore, sono anche
maggiormente portatrici di patologie croniche ed invalidanti,
soprattutto nelle età più avanzate; da qui la dichiarazione di uno
stato di salute di qualità inferiore rispetto agli uomini.
Coerentemente con il dato nazionale, la percentuale di persone
che dichiarano uno stato di salute buono o molto buono si riduce
drasticamente con il crescere dell'età: negli uomini passa da 93
percento per la fascia di età fra 14 e 24 anni al 35 percento circa
nella fascia di 65 anni ed oltre; nelle donne, per le stesse fasce
di età, si passa dall'89 percento circa al 30 percento circa. Da
notare che il vantaggio degli uomini rispetto alle donne riguarda
lo stato di salute percepito, si mantiene in tutte le fasce di età
considerate. Differenze statisticamente significative sono presenti
se si incrocia il giudizio sul proprio stato di salute con le
condizioni socioeconomiche. In entrambi i sessi la percentuale di
persone che dichiara uno stato di salute buono o molto buono è più
alta nella popolazione con livelli di istruzione più elevati e
migliori risorse economiche a disposizione.
Prendendo come indicatore di
status
sociale il livello di
istruzione, quest'ultimo comporta una percentuale del 60 percento
più elevata di insoddisfazione per quanto concerne il proprio stato
di salute fra chi presenta il titolo di studio più basso, licenza
elementare per intenderci, rispetto ai laureati. Esaminando invece
la presenza di una rete sociale di supporto umano, è interessante
notare che i valori percentuali più elevati di uomini e donne che
dichiarano uno stato di salute buono o molto buono si riferiscono a
coloro che possono godere di una rete sociale di riferimento di
tipo familiare, parentale e di vicinato, a discapito invece di chi
è solo.
Tralasciando l'illustrazione dei capitoli concernenti i fattori
di rischio, che sono già stati ben evidenziati dai colleghi
precedenti, mi soffermerei sulla presenza di malattie croniche. La
presenza di malattie croniche viene rilevata dall'ISTAT mediante
questionario autocompilato, nel quale ciascun membro della famiglia
segnala le malattie delle quali è stato affetto in passato.
Sottolineo un aspetto importante: che si specifica per ognuna di
esse se le è stata diagnosticata da un medico, quindi se
oggettivabile, a che età le è stata diagnosticata per la prima
volta, se ha sofferto di questa malattia negli ultimi 12 mesi e se
negli ultimi 12 mesi ha assunto farmaci o seguito delle terapie.
L'elenco delle patologie indagate - lo avete sicuramente osservato
- è molto ampio, si tratta di patologie croniche gravi, importanti
per prevalenza nella popolazione e per impatto sulla qualità di
vita nel soggetto affetto.
Analizzando rapidamente i dati riportati, si evidenziano quelli
riferiti alla diffusione nella popolazione anziana di patologie
invalidanti quali l'artrosi e l'artrite, che coinvolgono il 13
percento circa degli uomini e il 20 percento delle donne, con un
evidente effetto età correlato, ipertensione che è la malattia
cronica più frequente fra i valdostani di entrambi i generi, oltre
che il fattore di rischio intermedio per un numero elevato di
patologie cardiovascolari maggiori. Dichiarano di essere ipertesi
il 12,7 percento degli uomini e il 15,5 percento delle donne.
Volendo sintetizzare i dati emersi dal rapporto con quelli
ottenuti dall'indagine del 2000, risultano aumentate tutte le
malattie oggetto di confronto ad eccezione del diabete fra gli
uomini e l'infarto e l'artrosi fra le donne, questo sempre per il
fattore legato all'allungamento della vita.
Per quanto riguarda le persone disabili per le rilevazioni dei
dati relativi alla disabilità l'indagine ISTAT ha utilizzato una
batteria di quesiti predisposti da un gruppo di lavoro
dell'organizzazione per la cooperazione e lo sviluppo economico
sulla base di classificazioni internazionali adottate dall'OMS.
Nella batteria dei quesiti è inclusa la scala per la misurazione
del livello di difficoltà nelle attività quotidiane, che introduce
tre diversi concetti di limitazione delle funzioni e del loro
impatto sulle condizioni di salute fisiche, psicologiche e sociali
di una persona: la menomazione, la disabilità, l'handicap. Per
menomazione s'intende la temporanea o permanente perdita o
limitazione di una funzione fisica o psichica relativa ad una
perdita o anomalia anatomica psicologica o fisiologica; per
disabilità s'intende la riduzione o la perdita di capacità
funzionali o delle attività conseguenti alla menomazione.
L'handicap è lo svantaggio vissuto a causa della presenza di
menomazioni o disabilità ed esprime le conseguenze sociali o
ambientali della disabilità o della menomazione. La disabilità
diventa quindi elemento di emarginazione o svantaggio, non di per
sé stessa, ma in funzione degli impedimenti fisici (vedi le
barriere architettoniche) o culturali (vedi le discriminazioni) che
vengono frapposti fra il disabile e l'ambiente che lo circonda.
Come ricordato in precedenza, sono stati esclusi dalle indagini
i bambini al di sotto dei 6 anni di età; questo aspetto, su cui
vorrei soffermarmi, rischia di portare ad una sottostima delle
disabilità in età infantile. A tal proposito, quindi, merita una
riflessione particolare l'opportunità di promuovere qualunque
strumento diagnostico ed affinare la sensibilità di educatori,
genitori, pediatri, al fine di poter anticipare la diagnosi di
disabilità o anche solo di disturbo comportamentale nei bambini sin
dall'età più tenera e di ridurre così le sequele negative nell'età
adulta.
Secondo i dati ISTAT, le persone disabili in Valle d'Aosta sono
2,5 percento degli uomini e 5,7 percento delle donne, con una
percentuale media sulla popolazione del 4,5 percento. Fra gli
anziani ovviamente tale percentuale aumenta per gli uomini all'11
percento e per le donne aumenta con limitazione della propria
attività al 30 percento degli uomini e al 36 percento delle donne.
Alla luce di tali dati diviene sempre più importante la scelta di
potenziamento delle strutture di microcomunità e di supporto alle
famiglie, attraverso interventi legislativi volti a ridurre i
carichi assistenziali di coloro che decidono di seguire i propri
disabili in famiglia.
Confrontando le percentuali di popolazione disabile valdostana
con i dati italiani e delle grandi aree del nord, possiamo
ragionevolmente affermare che, per entrambi i generi, i valori
riferiti alla nostra popolazione risultano inferiori rispetto alla
media nazionale. In conclusione, considerando che la struttura
della popolazione sta fortemente invecchiando, che sono in aumento
fragilità, disabilità, non autosufficienza e che sul piano
economico stanno tornando problemi come la povertà, il basso
reddito soprattutto nei confronti di minori, famiglie numerose,
immigrati, anziani... a questo punto, anche alla luce di questo
rapporto, sappiamo bene come i fenomeni di deprivazione s'incrocino
con quelli della salute, ed è quindi necessario trovare sistemi
concertati di carattere sociosanitario che rispondano agli
interrogativi del nostro tempo.
La spesa sanitaria, andata fuori controllo in alcune regioni, ha
dimostrato come la risposta fornita in alcuni casi - non in Valle
d'Aosta, fortunatamente - prevalentemente basata sull'offerta
ospedaliera, ha disatteso talvolta bisogni e falsato anche in
termini di appropriatezza, e quindi costruire osservatori sulle
fragilità sociosanitaria migliora nel contempo spesa e offerta
assistenziale. È ovvio che anche l'integrazione operativa fra i due
comparti non può essere ulteriormente disattesa.
I modelli organizzativi dell'ambito sociosanitario sono già
stati determinati e consolidati in molte regioni e la loro
processualità assistenziale è consolidata in molte realtà regionali
e locali. È quindi indispensabile leggere i dati in maniera
integrata, in modo da costruire il fabbisogno sociosanitario e le
azioni che possono farvi fronte.
Ricordiamo, in materia di capacità informativa, che non è
necessario accumulare il maggior numero di informazioni possibili,
anzi, forse talvolta ciò può essere controproducente, introducendo
una sorta di rumore che impedisce di individuare i dati realmente
necessari. Quindi lavorare per un obiettivo anche su più sistemi
informativi deve diventare l'obiettivo per costruire una conoscenza
sociosanitaria. Cogliere queste informazioni come utili consentirà
ad individuare delle linee d'azione sempre più mirate, che
contrastano la criticità del nostro sistema sociosanitario e che
saranno sicuramente recepite nel prossimo piano sociosanitario.
Président
- La parole à la Conseillère Patrizia
Morelli.
Morelli (VdAV-R)
- Merci, M. le Président.
Je me rends compte qu'intervenir sur un argument de ce genre
risque de porter à des interventions assez répétitives. Toutefois,
je crois que chacun de nous, chaque force politique doit essayer de
donner sa contribution et de ma part je veux essayer de faire une
intervention un peu plus politique, peut-être.
L'article 4 de la loi régionale n° 5/2000 prévoit que chaque
année l'observatoire régional d'épidémiologie et des politiques
sociales présente un rapport sur l'état de santé et sur le
bien-être social de la population régionale. Nous sommes
aujourd'hui confrontés à la version stratégique, celle qui porte
sur les problèmes généraux de la santé et qui devrait fournir les
données nécessaires pour l'élaboration du plan socio-sanitaire
régional. La loi prévoit que cette version stratégique doit être
dressée au cours de l'année qui précède l'adoption du nouveau plan
socio-sanitaire et j'imagine que ce soit pour cela que tout en
étant présenté en 2010, elle reporte la date de décembre 2009.
Première considération: je crois qu'on est un peu à la dernière
minute, Assesseur, d'autant plus que les données sur lesquelles
l'observatoire a travaillé se réfère à 2005, année de laquelle nous
sépare un bout de temps désormais relativement long. Or, il est
vrai, nous le lisons dans la prémisse que le fil de la recherche
ISTAT n'a été mis à la disposition qu'en 2007, mais nous ne pouvons
éviter de remarquer que la véridicité du rapport est influencée par
la non parfaite actualité des données. De plus, dans l'introduction
on nous prévient que les données 2005 du
Rapporto standardizzato
di prevalenza
(PRR) ne peuvent pas être confrontées avec celles
de l'année 2000, car les modèles mathématiques utilisés sont
différents. Cela me parait assez gênant, venant à manquer la
progression 2000-2005 et donc un point de repère accrédité qui
puisse permettre une comparaison nécessaire, pour comprendre si
l'on est en train de procéder sur la bonne voie... sous certains
aspects c'est un peu comme partir de l'année zéro!
Le chapitre qui analyse les caractéristiques sociales de notre
région débute par la constatation que les personnes, ayant une
position sociale privilégiée et une instruction supérieure ont une
vie plus longue et un meilleur état de santé. L'enjeu est donc
essentiellement culturel et éducatif, car à une scolarité prolongée
s'associe une plus grande capacité de compréhension des processus
afférents à la santé, une attention plus développée à poursuivre
des styles de vie sains et un recours à l'assistance sanitaire plus
efficace. Heureusement, par rapport à l'an 2000, l'on enregistre
une hausse de pourcentage relatif aux titres d'études.
Toutefois nous devons constater que le niveau d'instruction des
valdôtains se maintient encore inférieur au niveau moyen analogue
des habitants du nord-ouest et donc il faut agir. Quand même ces
différences d'instruction semblent ne pas influencer négativement
la participation aux campagnes de
screening
, aux contrôles
périodiques du cholestérol, de la glycémie et de la tension, que
l'on définit les killers biologiques, aux prophylaxies anti-grippe.
Le cadre qui ressort de l'enquête est, tout compte fait, celui d'un
peuple assez attentif à la prévention et aux contrôles périodiques,
ce qui est plutôt confortant, mais force nous est de constater que
le manque d'instruction se répercute sur l'adoption d'un style de
vie plus sain, notamment pour ce qui concerne le tabagisme,
l'exercice physique et la tendance à prendre du poids, trois
éléments qui augmentent inévitablement le risque cardiovasculaire,
première cause de décès dans les pays occidentaux.
Du point de vue des caractéristiques sociales la recherche
confirme les données que nous avons déjà pu constater dans le
rapport précédent, c'est-à-dire le faible pourcentage de familles
avec des enfants par rapport au reste de l'Italie et, par contre,
la présence majoritaire de personnes vivant seules et des familles
monoparentales, essentiellement des femmes à risque solitude.
Heureusement le rapport met aussi en évidence une certaine richesse
des relations interpersonnelles surtout à l'intérieur des familles,
qui peut de quelque manière garantir un soutien aux personnes
seules. Il s'agit quand même de situations auxquelles la politique,
à travers les services sociaux, doit dédier une attention
particulière.
Un chapitre fort intéressant est celui qui concerne les
consultations médicales, où les résultats mettent en évidence que
les valdôtains font en général recours aux médecins moins souvent
que la moyenne nationale; toutefois le tableau qui reporte les
consultations chez les spécialistes met en évidence un phénomène
qui doit nous faire réfléchir, qui doit faire réfléchir la
politique, c'est-à-dire: sur la totalité des consultations chez un
spécialiste, le pourcentage de consultations payantes est très
haut, il atteint presque 80 pour cent soit pour les femmes que pour
les hommes d'un âge allant de zéro à 64 ans. Pour les personnes
âgées de plus de 65 ans le recours aux consultations payantes
baisse à 50 pour cent environ.
Je crois qu'il faut se questionner là-dessus et comprendre les
raisons de ce phénomène, qui ne témoigne pas en faveur du service
sanitaire public. Il faut s'interroger surtout en ce moment de
crise économique, où l'on assiste à la naissance de nouvelles
formes de pauvreté, allant frapper même des couches sociales qui,
il y a quelques années - en 2005 par exemple, date de la recherche
ISTAT - semblaient être à l'abri des revirements économiques. Nous
savons très bien que la crise économique a frappé les couches les
plus pauvres sûrement, mais aussi des couches qui apparemment
n'étaient pas à risque pauvreté. Pourquoi choisit-on d'aller voir
un spécialiste, parfois le même spécialiste, la même personne en
privé plutôt que dans la structure publique? Quels sont les manques
de la structure publique qui déposent en faveur du privé? Manque
d'attention au patient, excès de démarches administratives, temps
d'attente trop longs, changement de médecins d'une consultation à
l'autre et donc sensation d'incohérence dans la prise en charge?
Autant de réflexions à faire et d'enjeux à recueillir,
Assesseur.
Nous prenons acte avec faveur des données concernant le parcours
de la maternité, qui démontrent un bon niveau d'information quant
au diagnostic prénatal, dont la fréquence est même plus élevée par
rapport aux indications sanitaires, les
linee guida
, ainsi
que pour ce qui est de l'assistance d'un membre de la famille à
l'accouchement et de l'attention à l'allaitement. Je crois, par
contre, qu'une plus grande attention devrait être dédiée à la
dépression post-partum, argument qui ressent encore de la réticence
des femmes à en parler, mais qui atteint quand même 25 pour cent
des femmes venant d'accoucher.
Pour ce qui est des contrôles cliniques au long de la grossesse,
nous apprenons que 75 pour cent des femmes sont suivies
régulièrement par un gynécologue privé payant, dont 82 pour cent
constitué par un spécialiste présent même dans la structure
publique. Seulement 6,4 pour cent des femmes déclare avoir été
suivies par une obstétricienne du centre public de planification
familiale. Or, je pense que les centres de planification familiale
en Vallée d'Aoste sont à même de fournir une assistance prénatale
de bon niveau, et pourtant si la donnée est encore actuelle
maintenant, puisque c'est une donnée de 2005, il n'y a que 6,4 pour
cent des femmes qui fait recours au service public. Est-ce un choix
culturel, est-ce un manque de confiance dans le service public,
est-ce un manque d'information même sur le territoire?
En conclusion, si j'interprète bien la loi n° 5/2000, ce rapport
devrait fournir les données nécessaires pour l'élaboration du plan
socio-sanitaire régional triennal. Permettez-moi de constater qu'il
s'agit d'une base intéressante, mais peut-être un peu maigre sur
laquelle bâtir les politiques sanitaires futures de la Vallée
d'Aoste. Il s'agit de donner des partiels bien confectionnés et
bien présentés, mais déjà un peu dépassés et donc je me demande de
quelle réelle utilité.
Nous lisons dans les conclusions qu'effectivement des domaines
importants sont restés inexplorés... que pense-t-on faire? Quels
sont les objectifs prioritaires que ce Gouvernement entend
poursuivre, du moment que même dans le programme de législature il
n'y avait pas un mot sur la santé? Est-ce qu'on pense renforcer la
structure sanitaire publique, ou bien, comme dernièrement nous
sommes parfois portés à croire, on est en train de déléguer de plus
en plus au privé?
Nous croyons que les politiques sanitaires publiques doivent
être exercées avec transparence et clarté, avec à la base la
nécessité de garantir et protéger le citoyen à plus forte raison
lorsqu'il est malade, en évitant, dans la limite du possible, les
interférences politico-électorales et les intérêts purement
économiques.
Je ne doute pas de votre bonne volonté, Assesseur, mais ce
rapport me fait douter de la volonté de ce Gouvernement de se
donner une méthodologie linéaire et rationnelle pour affronter les
politiques sanitaires. C'est-à-dire que sur la base d'instruments
comme celui que nous examinons aujourd'hui, l'on doive tracer des
lignes d'action prioritaires sur lesquelles travailler et que l'on
doive en vérifier régulièrement les résultats par la suite, de
manière le plus possible objective, possiblement tierce, faite de
l'extérieur, ce qui pour le moment ne se passe pas. Merci.
Président
- La parole au Vice-président André
Lanièce.
Lanièce A. (SA-UdC-VdA)
- Merci, M. le Président.
Lo studio sullo "Stato di salute e ricorso ai servizi sanitari
in Valle d'Aosta" non offre solo, come afferma l'Assessore Lanièce,
un contributo conoscitivo ad un insieme di tematiche cruciali per
il mantenimento di un adeguato livello di efficacia, efficienza ed
equità nel sistema sanitario regionale. Non è infatti uno studio a
sé stante, episodico e autoreferenziale, ma una documentazione
attenta, precisa, puntuale come lo sono tutte le altre
pubblicazioni dell'Assessorato, che ci sono state presentate in
passato e che continuano ad assicurarci la rappresentazione
concreta di ciò che in Valle d'Aosta si sta facendo per il
miglioramento della qualità della vita dei cittadini e per la
diffusione di nuovi stili di vita, che migliorino le condizioni di
salute dei cittadini valdostani.
Promuovere nuovi stili di vita è una politica da noi pienamente
condivisa, i cui risultati però saranno visibili solo a medio e
lungo termine. Ecco perché è importante che anche nel momento in
cui la Regione studia un problema specifico, non lo consideri a sé,
quasi un fatto endemico, tanto specifico e singolare da dover
essere considerato in quanto tale, ma lo consideri come un fatto
che ha implicazioni dirette all'interno di un contesto qual è il
territorio valdostano. Bene fa quindi lo studio a prendere avvio
dall'analisi delle caratteristiche sociali della Valle d'Aosta,
legando cioè le caratteristiche generali e collettive a quello che
è definito il rischio individuale, e continuare, capitolo dopo
capitolo, a correlare i dati generali con quelli specifici e
individuali.
Tra i vari temi affrontati vi è quello relativo all'esame dei
fattori di rischio; non cito gli altri, visto che chi mi ha
preceduto li ha già esaminati in modo compiuto e attento. Per la
verità in merito a questa tematica l'indagine consente di esplorare
solo i fattori legati ad alcuni comportamenti delle persone: fumo,
attività, esercizio fisico, sovrappeso, un elenco che non è
esaustivo dato che esclude alcuni fattori di rischio rilevanti,
quali ad esempio il consumo ed abuso di alcol e altre dipendenze
che purtroppo - come tutti sanno - hanno una certa rilevanza
negativa nella nostra Valle. Seppur privo di questi dati, questo
capitolo fa emergere un quadro con ancora margini molto ampi di
miglioramento, in cui la frequenza della propensione al fumo, della
sedentarietà, del sovrappeso e dell'obesità è in generale ancora
molto elevata, tenuto conto dell'incidenza di questi fattori di
rischio su un buon numero di patologie croniche degenerative che
colpiscono la società. Ecco perché ritengo che una società che
desidera ridurre tali problemi per migliorare la salute dei propri
cittadini e per risparmiare sui costi della lunga degenza, debba
approntare con maggior vigore e determinazione azioni di
prevenzione e di controllo delle malattie croniche, riducendo i
vari fattori di rischio e tenendo conto di alcuni determinanti
strutturali definite "cause delle cause", quali ad esempio
l'invecchiamento progressivo, la povertà, l'ambiente,
l'urbanizzazione. Lo può fare predisponendo sia politiche di
controllo e di disincentivazione dell'adozione di questi negativi
stili di vita, sia politiche di disassuefazione usando a volte
approcci universalistici e a volte approcci mirati a gruppi di
persone soggette a maggior rischio.
A dire il vero, lo studio evidenzia l'offerta di interventi di
prevenzione sanitaria messi in campo in questi anni con risultati
più che apprezzabili, vedi alcuni
screening
su alcune
malattie tumorali o i controlli periodici sulla glicemia,
colesterolo, pressione arteriosa, l'annuale vaccino antinfluenzale.
Come ha detto l'Assessore nel suo intervento, recentemente è stato
presentato il piano di prevenzione, cura e controllo del tabagismo,
che è un'altra dimostrazione di come l'Assessorato, la Regione sia
attiva nel campo della prevenzione. Occorre però continuare in
questa direzione, vista l'importanza riconosciuta alla prevenzione,
che fra l'altro permette anche un risparmio economico nel contesto
della spesa sanitaria.
È secondo me fondamentale diffondere in modo capillare la
cultura della prevenzione come corretto metodo di vita, perché
prevenire è vivere. Promuovere nelle persone la cultura della
prevenzione, spingendole attraverso una corretta informazione ad
adottare stili di vita salutari ed a sottoporsi a controlli
preventivi periodici, che permettano di formulare diagnosi precoci,
significa frequentemente salvare loro la vita. Nell'ambito della
prevenzione non si può non tener conto del ruolo fondamentale
portato avanti in questo settore da diversi enti e associazioni di
volontariato sociale che da sempre, con grande merito, lavorano e
si adoperano instancabilmente per sensibilizzare l'opinione
pubblica valdostana sull'importanza della prevenzione come
fondamentale stile di vita, da adottare nell'ottica di un
miglioramento della salute dei valdostani. Un inno alla vita che
deve trovare ancora più forza dalla convinta collaborazione e
vicinanza delle Istituzioni, oltre ad un doveroso ringraziamento a
tutti quei volontari che in modo lodevole e gratuito lavorano a tal
fine. A tal proposito non posso non ricordare il sostegno fin qui
offerto non solo dall'Assessorato della sanità competente, ma anche
dall'Ufficio di Presidenza del Consiglio, di cui sono onorato di
far parte, alle numerose iniziative di tali enti e associazioni. È
doveroso che le Istituzioni dimostrino la loro vicinanza a questi
enti, che tanto impegno infondono in questo campo, cercando
d'informare la popolazione valdostana sulle diverse malattie che
colpiscono la sua comunità, indicandone i comportamenti preventivi
da adottare per attenuarne la ricaduta sanitaria.
Se un piccolo rilievo posso fare, questo riguarda la diffusione
di questi studi e di questi dati. L'analisi epidemiologica potrebbe
sembrare infatti una questione riservata agli addetti ai lavori o
agli amministratori, mentre mi pare indispensabile restituire ai
cittadini tutte le riflessioni che questi dati rendono possibili.
Trovo lo studio rassicurante, ma sono convinto che non è questo
Consiglio a dover essere rassicurato, lo devono essere i
valdostani; ecco perché sarebbe opportuno che questi altri studi
passati, presenti e futuri, non siano semplicemente distribuiti e
diffusi in qualche copia magari attraverso le strutture sanitarie,
ma siano restituiti ai cittadini nel modo più adeguato e diffuso
possibile. Il solo modo per dare respiro a questa nuova cultura che
si basa sul cambiamento degli stili di vita è quello che accompagna
i cambiamenti, mostra le lenti trasformazioni ma anche i costanti e
continui successi, creando un clima di fiducia e di entusiasmo.
Nel terminare questo intervento, mi preme sottolineare che da
questa apprezzabile indagine emergono alcuni obiettivi che devono
essere perseguiti e sui quali l'Assessore ha già dato indicazione
di volerli perseguire. Per primo, un continuo potenziamento con
relativa distribuzione sul territorio della qualità dei servizi
sanitari: una migliore qualità e il decentramento dei servizi,
anche attraverso un incremento dell'assistenza domiciliare,
permetterà di dare ancora migliori risposte sanitarie il più vicino
possibile agli utenti, abbattendo anche i tempi di attesa a volte
troppo lunghi. In secondo luogo, occorre un sempre maggior
coinvolgimento del mondo della scuola, indispensabile per creare
una sorta di cultura sanitaria, che permetta di instradare le
giovani generazioni sull'importanza fondamentale di adottare
opportuni stili di vita, nella consapevolezza che così facendo si
otterranno benefici sulla situazione sanitaria valdostana. A tal
proposito non posso che condividere ed apprezzare la proposta
dell'Assessore, di voler istituzionalizzare un'ora di educazione
sanitaria nelle scuole. Conoscendo la sensibilità dell'Assessore
Laurent Viérin e della Sovrintendente, dott.ssa Bongiovanni, penso
che questa ottima idea possa essere concretizzata.
Altra considerazione importante è rendersi conto che vi sono
alcune categorie a cui dobbiamo prestare maggiore attenzione (come
è emerso anche dall'indagine oggi in esame): gli anziani, le
persone sole, le famiglie in difficoltà a seguito di separazioni,
le persone a basso reddito e con poca istruzione, tutti fattori le
cui conseguenze incidono purtroppo sia sulla sfera sanitaria, sia
sul benessere dei valdostani.
Infine la necessità di continuare a predisporre azioni di
prevenzione attraverso anche una sempre maggiore sinergia con gli
enti e le associazioni di volontariato sociale, a tema
sociosanitario, che - ricordo - svolgono un ruolo fondamentale nel
sensibilizzare l'opinione pubblica valdostana sull'importanza della
prevenzione come
modus vivendi
.
Nel concludere, vorrei ringraziare ancora l'Assessorato per
questa importante indagine dalla quale emerge un giudizio positivo
sul sistema sociosanitario valdostano, e che ci permette di avere
delle sollecitazioni utili per la predisposizione del prossimo
piano sociosanitario.
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie, Presidente.
Molto brevemente, ringrazio tutti gli intervenuti. Non pensavo
che quest'oggi si sviluppasse un dibattito così importante sulla
sanità. Ringrazio - e non lo dico per polemica - soprattutto gli
interventi più critici, soprattutto in questa fase di preparazione
del piano sociosanitario, sono veramente i benvenuti.
Per dire che questo documento è importante, ma non è il
documento base per preparare il piano sociosanitario. Fa parte di
alcuni documenti, come il rapporto delle politiche sociali,
l'indagine povertà e avremo dati freschi da parte dell'azienda USL
per effettuare tutti i ragionamenti per quanto riguarda la sanità.
Devo dire che una delle parole chiave del prossimo piano
sociosanitario sarà "sostenibilità" ed è anche emerso da interventi
che hanno seguito la mia illustrazione, l'attenzione principale al
fatto di come noi abbiamo, anche dal punto di vista delle strutture
e delle attrezzature, una dotazione molto importante e di grande
qualità, ma dobbiamo saperla sostenere. E poi, come già emerso
altre volte in quest'aula, è il rapporto dei medici, fra medico e
paziente, il cardine fondamentale per far funzionare bene tutto il
nostro sistema sociosanitario.
Président
- Le Conseil prend acte.
