Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 151 del 10 marzo 1983 - Resoconto
OGGETTO N. 151/VII - RATIFICA DELLA DELIBERAZIONE N. 909, IN
DATA 18 FEBBRAIO 1983 ADOTTATA DALLA GIUNTA REGIONALE IN VIA
D'URGENZA.
Oggetto n. 909 in data 18 febbraio 1983
:
Affitto di uno stabilimento industriale e finanziamento di attività
produttiva in Comune di Verrès - Approvazione dello schema di
convenzione.
PRESIDENTE:
Ha chiesto di parlare il Presidente della
Giunta. Ne ha facoltà.
ANDRIONE - (U.V.):
A causa di alcune imperfezioni
linguistiche o per errori di battitura, a pagina 2, par. 1.1., 4°
rigo, la parola "società" deve essere sostituita con "convenzione".
La società può durare molto più a lungo della convenzione.
A pagina 5, punto 2.3.3, par. 2, dopo la dicitura "la
concessione del finanziamento è subordinata alla presentazione di
adeguata documentazione di spesa" aggiungere "e di idonea
garanzia".
Al termine del 3° capoverso, dopo la dicitura "fino alla
concorrenza dell'importo massimo complessivo di £. 4 miliardi" si
deve aggiungere la dicitura "subordinato ad idonea garanzia".
PRESIDENTE:
Ha chiesto di parlare il Consigliere Mafrica.
Ne ha facoltà.
MAFRICA - (P.C.I.):
Abbiamo su questo argomento
presentato numerose interpellanze e mozioni che chiedevano di
rioccupare i laboratori della Fiat Engineering, fallita ormai lo
scorso anno. Trascorso un anno si trova una soluzione. Dovremmo
quindi dirci soddisfatti, sennonché abbiamo alcune cose da rilevare
rispetto al metodo seguito dalla Giunta.
Innanzitutto il Presidente della Giunta ha illustrato alcune
correzioni doverose al testo, ma non ha illustrato in cosa consiste
questo provvedimento, con il quale, in sostanza, per avere 40 posti
di lavoro si spendono sette miliardi.
Una questione di metodo innanzitutto: dobbiamo dire che è ormai
tradizionale nel comportamento della Giunta - che continuiamo però
a non condividere - che sull'insediamento di una nuova attività
industriale non si siano consultati i Sindacati nel merito.
L'argomento viene in Consiglio, pur essendo a nostro giudizio
rilevante, come ratifica della Giunta e senza una preventiva
discussione in Commissione.
Ora, una discussione in Commissione avrebbe permesso
probabilmente di evitare osservazioni che siamo costretti a fare in
aula per ciò che ci riguarda, ma avrebbe consentito a tutti i
Gruppi di esaminare con maggiore tranquillità la questione. Il
punto principale però è che il provvedimento continua a seguire la
falsariga di provvedimenti presi in passato che non hanno garantito
la continuità delle attività produttive. Prima di esprimere un
giudizio - oggi non siamo in grado di esprimere un giudizio
completo - avremmo voluto conoscere alcuni dati sulla solidità
dell'azienda e la Commissione poteva essere la sede adatta. Qui si
fanno non solo ponti d'oro, ma autostrade d'oro ad una società che
viene in Valle d'Aosta promettendo 40 posti di lavoro e noi, come
membri del Consiglio regionale, non sappiamo assolutamente nulla di
questa società. Avremmo voluto conoscere il fatturato, il numero
degli addetti, l'attivo dell'azienda, la situazione finanziaria,
eventuali oneri finanziari, tutte notizie che almeno come elementi
di massima potevano servirci per dare un giudizio sulla validità
della scelta operata dalla Giunta regionale. Queste cose non le
conosciamo, questi dati credo che avrebbero potuto tranquillamente
essere forniti alla Commissione perchè sono pubblici per la maggior
parte delle aziende che operano in Italia e sicuramente il giudizio
che il Consiglio dovrà dare sarebbe stato più fondato.
Cosa propone in sostanza con questa convenzione la Giunta
regionale?
Propone di acquistare il terreno su cui prima era insediata la
FIAT ENGINEERING e di ristrutturare i capannoni in modo che si
adattino alla torrefazione del caffé.
Per i terreni abbiamo già speso nel gennaio di questo anno 700
milioni, per ristrutturare il capannone si prevede una spesa di 1,4
miliardi. Questo capannone sarà poi affittato alla COIN-CA
attraverso la forma del comodato per cui per i primi cinque anni la
società non pagherà alcun affitto, lo pagherà successivamente in
misura pari al 6% di quanto la Regione ha speso per acquistare i
terreni e per ristrutturare i capannoni esistenti. Poichè
l'acquisto dei terreni e le spese per i nuovi capannoni supereranno
i due miliardi, questi cinque anni di comodato in cui l'azienda non
pagherà alcun fitto equivalgono ad una facilitazione, calcolando il
tasso del 6% di oltre 600 milioni. Non è che sia una facilitazione
da poco.
Oltre a questi impegni, la Regione utilizza anche quattro
miliardi della gestione speciale: 1 miliardo dovrebbe essere
utilizzato per una partecipazione azionaria nella società, che da
società a nome collettivo dovrebbe poi trasformarsi in S.p.A.; due
miliardi dovrebbero essere utilizzati per un prestito
obbligazionario novennale al 13%; un altro miliardo dovrebbe essere
utilizzato per un leasing a favore della stessa società, mutuo o
prestito sempre novennale all'interesse del 13%, quindi si tratta
di interessi vantaggiosi rispetto al costo del denaro. La società
si assume l'impegno di trasferire la sede legale in Valle d'Aosta,
questo può essere interessante perchè poi pagherà delle tasse che
ritorneranno in qualche forma nel bilancio regionale, di assumere
nel giro di un anno quaranta persone, di assumere mano d'opera
locale, di segnalare i nominativi degli assunti alla- Regione, di
inviare all'Assessorato all'Industria una relazione sull'attività
produttiva e sulla gestione della stessa.
Innanzitutto chiediamo al Presidente della Giunta il senso della
segnalazione all'Assessore dei nominativi dei lavoratori assunti.
Non vorremmo che ci fosse qualche forma che sfugge ai controlli che
vanno fatti dall'Ufficio del Lavoro, pensiamo che sia solo per
verificare che la mano d'opera sia locale. Vorremmo poi sapere
quali garanzie abbiamo - visto che si preventiva un ingresso della
FINAOSTA con l'acquisto di azioni in quella società - sulla
solidità e validità della società stessa: se sono stati presi in
considerazione gli effetti che quella attività di torrefazione di
caffé può avere su attività analoghe che già esistono nella
Regione, perchè non vorremmo che si occupassero 40 persone a Verrès
per avere poi effetti negativi su attività analoghe in altre zone
della Regione.
Chiediamo poi se questo tipo di provvedimenti secondo la Giunta
è la nuova strada avviata per tutte le attività sostitutive delle
numerose aziende su cui bisognerà intervenire. Se sommiamo i
quattro miliardi che vengono dati sotto forma di partecipazione
azionaria, di obbligazioni e di mutui agli oltre tre miliardi che
si spenderanno o che verranno dati come facilitazione per affitto,
arriviamo a sette miliardi di costo per 40 posti di lavoro.
Il discorso che facciamo è che se teniamo un costo analogo per i
posti di lavoro necessari per la Montefibre, che sono 320, per la
Fortuna West, per l'Inteva, per la SIV, che sono circa 400,
arriviamo ad interventi che superano i 100 miliardi, cosa che la
Regione non crediamo sia in grado di fare.
Vorremmo avere maggiori elementi prima di dare un giudizio
perchè ci sembra che si corra il rischio, ancora una volta, di
intervenire per il salvataggio dei posti di lavoro, ma senza avere
le garanzie sufficienti sulla validità dell'azienda, ripercorrendo
quindi vicende tragiche per l'occupazione in Valle, che già
numerose volte si sono ripetute.
PRESIDENTE:
Ha chiesto di parlare il Consigliere
Carlassare. Ne ha facoltà.
CARLASSARE - (Dem.Prol. -Nuova Sin.):.
Vorrei
sottolineare alcuni aspetti di questa vicenda. Mi pare che il
comportamento della Giunta e del suo Presidente tenga in
scarsissimo conto gli impegni che gli sono stati demandati da
questo Consiglio, il quale ha votato una mozione che imponeva al
Presidente della Giunta di relazionare ogni qualvolta ci fossero
degli elementi di novità per quanto riguarda il settore
industriale.
Nella passata seduta ho avuto modo di sottolineare che avevo
letto alcune notizie che riguardavano questo episodio e mi è stato
detto che quelli erano problemi riportati dai giornali e che non se
ne sapeva niente. Qui ci troviamo ad approvare una delibera di
Giunta sulla quale il Consiglio non è stato informato nel modo più
assoluto, se non a decisione ormai presa. E questa è una questione
di metodo.
Ci sono ancora tutta una serie di altri elementi che secondo me
è necessario dibattere per far sì che investimenti di questo genere
vengano fatti a ragion veduta e non solo di quella - che può essere
la più corretta - del Presidente della Giunta o della Giunta, e si
tratta di domande che viene facile porsi. Qui si parla di 40
occupati, sono uomini o donne? Quali sono i livelli di
specializzazione e di qualificazione di questo lavoro? Si parla di
personale tecnico specializzato non reperibile in loco: questi
potrebbero essere venti di quei quaranta. Non conosciamo qual è il
comportamento tenuto sinora da questa azienda nei confronti dei
dipendenti; mi pare che in molti casi sarebbe importante sapere con
quale azienda abbiamo a che fare visto che contribuiamo
notevolmente ad impiantare questa nuova attività. Non è stato
relazionato per niente sul tipo di investimenti che questa società
effettuerà in Valle, i macchinari quanto valgono, se li acquista
nuovi oppure se sono macchinari riverniciati, che arrivano da
Torino o da Milano come in altre occasioni si è verificato. E' vero
che qui si promettono 40 posti di lavoro, ci auguriamo che si
realizzino, però ritengo - ribadisco quanto detto dal Consigliere
Mafrica - che sia ripercorrere una vecchia strada che finora ha
dato dei frutti molto controversi se non ha portato a riproporre
problemi occupazionali, di crisi aziendale, a cicli che sono il più
delle volte determinati dai cicli di facilitazione che riguardano
pagamenti e affitto da parte della Regione.
PRESIDENTE:
Ha chiesto di parlare il Consigliere Tamone.
Ne ha facoltà.
TAMONE - (U.V.):
Je me souviens de la discussion sur
l'argument Buzzi; à cette occasion-là on avait dit que M.Buzzi
n'était pas à même de porter en avant son activité parce qu'il
n'avait pas les garanties, mais maintenant je crois que COINCA dans
le domaine du café est connu en Italie, il y a une cinquantaine
d'années. Je comprends bien que le devoir de l'opposition est
toujours le même: elle doit essayer de démontrer que nous ne sommes
pas à même de gouverner.
Cela c'est très juste, mais il me paraît que nous avions à
Verrès un problème, c'est-à-dire la FIAT ENGINEERING qui avait
fermé et avait obligé des ouvriers valdôtains à aller travailler à
Turin chez la FIAT. Il s'agissait de voir si s'était possible de
résoudre ce problème. Aujourd'hui le Gouvernement régional arrive
avec une délibération qui est un acte administratif qui nous permet
de récupérer les douze ou treize places que nous avions perdues, en
plus elle va en créer d'autres 28/29 neuves.
Moi, je ne sais pas si les amis du Parti Communiste et de Nuova
Sinistra pensent que les industriels viennent en Vallée d'Aoste
parce qu'il voient la blancheur de la neige, les beaux yeux de
quelque dame. Mais je crois que ça c'est à exclure de la façon la
plus absolue. Je crois qu'ils savent que n'importe quelle industrie
sera placée en Vallée d'Aoste, elle va à coûter un prix; après on
peut discuter sur le prix, mais maintenant on doit faire un accord
pour récupérer ces places. Si le Parti Communiste et Nuova Sinistra
nous disent que les places de FIAT ENGENEERING nous ne devons pas
les récupérer, alors on doit faire une autre discussion; au
contraire l'Union Valdôtaine, qui est pour que le niveau
occupationnel en Vallée d'Aoste soit maintenu, est parfaitement
d'accord sur ce qui a été fait par le Gouvernement, mais non
seulement parce que nous appartenons à la majorité, mais parce que
dans ce moment très difficile on a pu obtenir un accord qui à notre
avis est favorable pour nous dans un secteur qui nous parait
extrèmement solide et valable, et là notre compliment au
Gouvernement régional pour avoir agi dans un secteur
particulièrement favorable en ce moment.
PRESIDENTE:
Ha chiesto di parlare il Presidente della
Giunta. Ne ha facoltà.
ANDRIONE - (U.V.):
Avevamo detto che ci saremmo sforzati
di spostarci verso il settore alimentare perchè non ci sembra che
al di fuori della Valle di Aosta il siderurgico o il tessile o il
chimico vivano delle giornate felici, quindi abbiamo avuto dei
contatti con delle ditte di alimentari anche per il caso
Montefibre.
Abbiamo acquistato per 680 milioni quell'area di Verrès che
credo li valga. Costruiremo ad un miliardo a testa ed è qui il
fatto che sottolineavo con il Consigliere Mafrica, un particolare
tipo di silos per contenere il caffé, dopodichè presteremo del
denaro al 13% perchè la Finanziaria è nata per questo.
Per quanto riguarda la Giunta regionale, essa è intenzionata ad
abbassare ancora questi tassi di interesse perchè secondo noi
occorre lavorare per avere dei profitti e non per versarli alle
banche. La validità dell'azienda è nota, non porterà nessun danno
ai torrefattori locali perchè questa ditta fornisce una serie di
posti di ristoro autostradali. Il numero di 40 persone è un minimo,
sono uomini e donne, secondo indicazioni più precise che potrò dare
in seguito al Consigliere Carlassare, la specializzazione richiede
pochissime
p
ersone, meno di cinque, e riguardala tecnica
della torrefazione.
Il motivo - e qui mi sembra che la domanda del Consigliere
Mafrica sia intelligente e meriti risposta - di un prestito così
alto risiede nel fatto che la COINCA si sposta proprio per questo
prestito, perchè il caffé viene pagato in dollari e, dato che
necessita di forte immobilizzo di capitale, l'utilità e il margine
possono essere dati solo dalla sicurezza di avere questi capitali.
D'altra parte è un tipo di merce che per suo uso dura pochissimo ed
ha un giro molto meno gravoso di quello del cotone. Questi fattori,
il fatto che sia in quella data zona, il fatto che in poco tempo la
Finanziaria riavrà i soldi per poterli reimpiegare, cioè che questi
posti di lavoro costino sotto il profilo immobiliare alla Regione è
un dato di fatto, che il tipo specifico di silos in costruzione
possa essere il silos unicamente alimentare è altrettanto vero, ed
è per questo che sottoscriviamo il miliardo di capitale sociale a
patto di un uguale impiego dall'altra parte.
Ultima considerazione importante e che il Consigliere Mafrica ha
sottolineato, si tratta di una società in nome collettivo che
possiede beni immobili di valore nel centro di Torino che saranno
dati in garanzia alla Finanziaria.
Vi saranno di qui a poco altre proposte al Consiglio, alcune
costeranno meno ed altre - quelle della Montefibre - prevedranno un
investimento maggiore, ma a noi sembra che in questi casi sia
importante che la Giunta regionale ed il Consiglio si rendano conto
di quello che abbiamo sempre affermato, cioè di avere industrie che
siano sane, il che non vuol dire poi di non avere delle
traversie.
In relazione alle altre iniziative che stiamo prendendo
potremmo, d'intesa con la FINAOSTA, finanziare parte di questi
miliardi sul fondo ordinario; la più grossa iniziativa è quella
della Montefibre, la meno grossa come impegno è quella che
prevediamo per la Fortuna West di Arnad.
PRESIDENTE:
Ha chiesto di parlare il Consigliere
Carlassare per dichiarazione di voto. Ne ha facoltà.
CARLASSARE - (Dem.Prol.Nuova Sin.): Per rispondere al
Consigliere Tamone; siamo più che convinti, io in modo particolare,
che se c'è un senso che viene messo in movimento per far sì che si
interessino industriali o finanzieri che vengano ad impiantare
un'attività in Valle d'Aosta, non è sicuramente la vista per
guardare le belle montagne, ma semmai l'udito per sentire il
tintinnare delle monete. Su questo non ci piove e siamo d'accordo
di impegnare la finanza regionale affinchè si sviluppi il tessuto
industriale della Valle d'Aosta con delle strutture sane.
Il problema che mi premeva porre è di duplice aspetto: primo,
non riteniamo che arrivare all'ultimo momento con tutta la
trattativa risolta sia il modo più corretto per affrontare questi
problemi, perchè questo è un metodo un po' da carbonari che taglia
fuori il Consiglio regionale, i rappresentanti dei lavoratori e i
diretti interessati che sono i lavoratori stessi. Secondo,
sollevare tutta una serie di questioni sulla serietà di queste
aziende e degli imprenditori mi pare più che legittimo viste le
amare esperienze che abbiamo attraversato in Valle d'Aosta e
ritengo che avere più dati, come quelli richiesti dal sottoscritto,
di conoscenza della realtà industriale che andiamo a contattare sia
utile per avere maggiori garanzie. Inoltre è opportuno saper
cogliere da parte della Giunta indicazioni che possono arrivare dai
Consiglieri e dalle parti sociali interessate. In questo caso
proprio per una questione di metodo più che per un problema di
merito, ritengo di astenermi sulla delibera.
PRESIDENTE:
Ha chiesto di parlare il Consigliere Mafrica.
Ne ha facoltà.
MAFRICA - (P.C.I.):
Il Consigliere Tamone cerca sempre di
far dire al P.C.I. che non è d'accordo per avere posti di lavoro a
Verrès o altrove, cosa che non riuscirà assolutamente a farci dire
perchè decine di volte abbiamo sollevato questo problema della FIAT
ENGINEERING dicendo che bisognava fare in modo che quei lavoratori
invece che andare a Torino potessero lavorare nei luoghi di
residenza.
Possiamo anche concordare in linea di massima su una presunta
validità dell'iniziativa perchè il nome COINCA ci è noto, però
abbiamo fatto delle osservazioni soprattutto di merito. Non abbiamo
avuto la possibilità, come Consiglieri regionali, di valutare
quegli elementi che probabilmente la Giunta conosce e che l'hanno
spinta a proporre questo tipo di convenzione, perchè si saranno
certo creati 40 posti di lavoro, ma a costi non trascurabili. Noi
avremmo voluto avere, e pensiamo sarebbe stato utile anche per i
Sindacati, elementi di conoscenza a disposizione e tempo per
verificare in Commissione queste cose. Quindi per questi motivi ci
asteniamo.
Avevo dimenticato prima una questione su cui facciamo una
raccomandazione alla Giunta, che è quella di tenere conto della
proposta che sulla stessa area aveva fatto la Valbeton e che la
Giunta non ha voluto per motivi ecologici accettare. Noi crediamo
comunque che anche quei posti di lavoro che potrebbero essere
insediati in qualche altra località della Regione, dovrebbero al
più presto decollare perchè quei 15 posti di lavoro potrebbero
risultare utili.
PRESIDENTE:
Metto in approvazione l'oggetto n. 909 dando
atto che saranno apportate le correzioni suggerite dal Presidente
della Giunta:
ESITO DELLA VOTAZIONE
Presenti: 22
Votanti e favorevoli: 15
Astenuti: 7 (Bajocco, Carlassare, Carral, Cout, Mafrica, Péaquin
e Tonino)
Il Consiglio approva
