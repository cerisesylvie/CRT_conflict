Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 365 del 8 luglio 1981 - Resoconto
OGGETTO N. 365/81 - PROPOSTA AL MINISTRO PER LA PUBBLICA
ISTRUZIONE DI UNA VARIAZIONE ALLA SUDDIVISIONE DELLA REGIONE VALLE
D'AOSTA IN DISTRETTI SCOLASTICI.
Presidente
- Do lettura del testo dell'oggetto n. 13:
Il Consiglio delibera:
di inviare al Ministro per la Pubblica Istruzione, ai sensi
dell'art. 9 del D.P.R. 31.5.1974, n. 416, la proposta di trasferire
i sottoelencati Comuni dal distretto scolastico n. 1 al distretto
n. 2: Antey-St.-André, Chambave, Pontey, Chamois, Châtillon,
Emarèse, La Magdeleine, Saint-Denis, Saint-Vincent, Torgnon,
Valtournenche e Verrayes.
- Emendamento Cout (respinto)
Presidente
- La parola all'Assessore Viglino per
l'illustrazione.
Viglino (UV)
- La relation qui accompagne la proposition
au Conseil régional est suffisamment claire pour que je n'aie pas
besoin de la commenter. J'ajouterai simplement que le Conseil
scolaire régional, qui a été interpellé dans sa dernière séance à
ce sujet, avait approuvé à l'unanimité la proposition que nous
présentons en ce moment au Conseil régional.
S'il y a des explications ultérieures à donner, je suis à la
disposition des Conseillers.
Presidente
- Ha chiesto di parlare il Consigliere Cout.
Ne ha facoltà.
Cout (PCI)
- La posizione del nostro Gruppo sarà
naturalmente favorevole a questa proposta, anche perché questa è la
posizione che noi abbiamo avuto sin dall'inizio, sin da quando,
cioè, si trattava di fare questa proposta alcuni anni fa. E di
questo avviso erano stati a quel momento, mi ricordo, ad esempio
gli Enti della VI e della VII Comunità Montana, e molti Comuni. Noi
siamo dell'avviso che i Distretti vadano ristrutturati in questo
senso, proprio perché pensiamo che sia necessario superare
un'impostazione che li suddivide in maniera sperequata assegnando a
un distretto grossa parte della Valle, ed ad un altro una
popolazione molto limitata, tanto che da diverse parti si è parlato
di distretti di seria A e di serie B. In questo modo invece, sia il
Distretto di Aosta città e Comuni dell'Alta Valle e della cintura
di Aosta, sia il Distretto di serie B, potranno avere tutti gli
ordini di scuola superiore, così come è previsto nei Decreti
delegati. A questo proposito, per quanto riguarda la proposta da
inviare al Ministro della Pubblica Istruzione, proprio perché si va
ad una ristrutturazione di questo tipo e tenendo presente l'art. 9
dei Decreti delegati per gli organi collegiali della scuola, che
dice che per la istituzione o la modificazione della distribuzione
territoriale bisogna seguire questa procedura, così come sarebbe
necessario seguirla per modificare le sedi dei Distretti, noi siamo
dell'avviso che sin dal primo momento sarebbe stato opportuno, in
vista di una distribuzione di questo tipo, istituire la sede del
Distretto non a Pont-Saint-Martin ma a Verrès, o in un Comune che
abbia una posizione baricentrica rispetto a questa distribuzione
territoriale. Pensiamo infatti che in questo modo la distanza tra
la sede e i vari Comuni del Distretto sarebbe, sommata per tutti
coloro che devono partecipare, molto inferiore. Pertanto noi
proponiamo di aggiungere in fondo al deliberato, togliendo il
punto... e di trasferire altresì la sede del Distretto da
Pont-Saint-Martin a Verrès.
Vorremmo anche chiedere al Presidente del Consiglio se è
sufficiente una proposta verbale o se è necessario che mettiamo
questa proposta per iscritto.
Presidente
- Altri che chiedono la parola? Nessuno chiede
la parola. L'Assessore alla Pubblica Istruzione ritiene di
intervenire ancora prima del voto?
La parola all'Assessore Viglino.
Viglino (UV)
- Devo dichiarare che sono contraria a
trasferire la sede a Verrès, perché noi avevamo delle motivazioni
fondamentali per lasciare la sede del secondo Distretto a
Pont-Saint-Martin; questo anche in relazione al pendolarismo
continuo che abbiamo in questa zona. D'altra parte tutte le sedute
del Consiglio distrettuale avvengono in genere a Donnas, alla sede
della Comunità, per cui per quanto riguarda le distanze c'è poca
differenza.
Quindi, chiedo che venga fatto un emendamento scritto in modo da
poterlo porre in votazione.
Presidente
- Ha chiesto di parlare il Consigliere Cout.
Ne ha facoltà.
Cout (PCI)
- Presenteremo l'emendamento scritto. Mi
sembra comunque che le motivazioni portate testé dall'Assessore
siano abbastanza discutibili, infatti nulla vieterebbe che ad
esempio le riunioni che vengono fatte a Donnas con sede a
Pont-Saint-Martin, venissero fatte allo stesso modo nella sede
della Comunità Montana o da qualsiasi altra parte.
Pensiamo anzi che proprio il motivo che ci aveva portati sin
dall'inizio ad individuare una strutturazione del secondo Distretto
in questo senso, avrebbe suggerito sin da allora una sede a Verrès,
che è la sede più naturale proprio per la distanza che devono
affrontare i vari rappresentanti del Distretto per raggiungere la
sede. E penso che, se si parla di pendolarismo, nel caso del
Distretto sia necessario parlare di pendolarismo per ciò che si
riferisce soprattutto alle persone che devono partecipare alle
riunioni, quindi in questo caso che la sede più opportuna sarebbe
proprio Verrès; senza contare, appunto, che Verrès è baricentrica
rispetto alla distribuzione territoriale, mi sembra, anche rispetto
alla distribuzione della popolazione scolastica. Quindi
presenteremo l'emendamento scritto.
Presidente
- Allora, l'emendamento propone di aggiungere
in fondo al deliberato:
"E di trasferire altresì la sede del
Distretto di Pont-Saint-Martin a Verrès"
. Penso che sia inutile
farlo fotocopiare e trasmettere al Consiglio.
Chiusa la discussione generale, il Consiglio è chiamato a
pronunciarsi sull'emendamento aggiuntivo prima che sul testo del
deliberato. Ripeto il testo dell'emendamento aggiuntivo: trattasi
di aggiungere al deliberato le seguenti parole: "e di trasferire
altresì la sede del Distretto da Pont-Saint-Martin a Verrès". C'è
qualcuno che chiede la parola sull'emendamento? Ha chiesto di
parlare il Consigliere Pedrini, ne ha facoltà.
Pedrini
- ...
(fuori microfono)
... motivi che
sono evidenti. L'Assessore ha chiarito i motivi molto bene: se
vogliamo che continui questo pendolarismo, abbiamo solo da
accettare questa proposta!
Presidente
- Altri che intendono prendere la parola
sull'emendamento?
Metto in approvazione l'emendamento:
Esito della votazione:
Presenti: 20
Votanti: 19
Astenuti: 1 (Minuzzo)
Magg. richiesta: 11
Favorevoli: 8
Contrari: 11
Il Consiglio non approva.
Presidente
- Passiamo alla votazione del deliberato.
Chi chiede la parola per dichiarazione di voto sul deliberato?
Nessuno.
Presidente
- Metto in approvazione per alzata di mano il
deliberato:
Esito della votazione:
Presenti, votanti: 20
Magg. richiesta: 11
Voti favorevoli: 20
Approvato all'unanimità.
