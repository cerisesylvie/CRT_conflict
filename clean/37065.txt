Classificazione
DIRITTO ALLO STUDIO
ISTRUZIONE PUBBLICA
Università



Oggetto del Consiglio n. 936 del 14 gennaio 2015 - Resoconto
OGGETTO N. 936/XIV - Interrogazione: "Adozione di
provvedimenti per la soluzione dei problemi riguardanti gli
studenti valdostani frequentanti i corsi di studi presso
l'Università di Chambéry".
Presidente
- Chi chiede la parola sul punto 4? La parola
all'Assessore Rini.
Rini (UV)
- Merci Président.
Torniamo su un tema importante che è stato anche portato
all'attenzione dello scorso Consiglio dal collega Ferrero. Entrando
nel dettaglio di quelle che sono le sue richieste, al punto 1:
"quali verifiche sono state effettuate"
, diciamo dallo
scorso Consiglio ad oggi, allora, nella risposta alla precedente
interpellanza relativa allo stesso argomento avevo già dato al
riguardo le informazioni che avevo ottenuto dagli uffici
dell'Università della Valle d'Aosta e, ovviamente, non le riprendo.
Ho richiesto da allora formalmente, con una lettera inviata al
Rettore (il professor Casella), ulteriori approfondimenti in
merito; appena avrò la risposta a queste sollecitazioni, a queste
richieste, sarà mia premura, collega, fornirle copia.
Per quanto riguarda la seconda domanda:
"se sono state
trovate sedi alternative a quelle di soggiorno"
, anche qua,
come ho già avuto modo di rappresentare nella precedente risposta,
pur esulando dai propri compiti, l'Università della Valle d'Aosta,
una volta informata di questi disagi patiti da alcune studentesse,
che lei bene ha rappresentato nella scorsa seduta, ha contattato in
Francia i docenti referenti che hanno appreso con rammarico la
notizia delle difficoltà denunciate, in quanto, come avevo già
peraltro detto, pur essendo in contatto con gli studenti
valdostani, non era stata fatta direttamente a questi referenti la
segnalazione di disagio. Forse anche qua dovremmo intervenire in un
maggior rapporto, anche di fiducia, tra queste figure il cui ruolo
è proprio quello di fungere, di essere strumento di collegamento
tra gli studenti e la struttura, quindi anche questo sarà
sicuramente un punto sul quale intervenire. Infatti, come le
dicevo, il ruolo di questo referente è proprio quello di consentire
un rapido ed efficace intervento in caso di difficoltà
organizzative o anche, ovviamente, di studio. Segnalo inoltre che
l'
Université de Savoie
mette a disposizione degli studenti
italiani, come le avevo già detto, varie tipologie di alloggio
individuate tra le proprie
résidence
e alloggi privati.
All'interno di questa offerta gli studenti scelgono la propria
sistemazione. Anche qua io ho chiesto di avere un
report
puntuale di quali siano effettivamente le soluzioni prospettate
agli studenti e i margini di manovra, anche con l'incidenza
economica di questi. Sarà pertanto mia attenzione segnalare, appena
ne riceverò comunicazione, quali eventuali nuove sistemazioni siano
state individuate dai singoli studenti in collaborazione con i
referenti in loco. So che le procedure sono in corso. Consideriamo
che c'è stata anche la pausa delle vacanze natalizie, quindi
attendiamo fiduciosi gli esiti di questo.
Per quanto riguarda la terza richiesta:
"se sono stati presi
provvedimenti al fine di risolvere i problemi riscontrati"
, il
problema, come ho già avuto modo di rappresentare, è all'attenzione
dell'Assessorato che, tramite la struttura competente, l'Università
della Valle d'Aosta, si è attivato per trovare soluzioni
alternative. Ricordo che neppure l'Università della Valle d'Aosta
ha responsabilità dirette relative al problema; tuttavia, come
giustamente lei ricordava anche per la questione dell'immagine
riflessa che problematiche di questo tipo comportano, tramite
l'Ateneo partner di Chambéry, in particolare grazie
all'interessamento dei docenti referenti - e dobbiamo davvero
ringraziarli, perché si sono adoperati in maniera davvero proficua
- ha garantito di provvedere ad accertamenti affinché si realizzino
tutte le migliorie richieste.
Presidente
- La parola al collega Ferrero.
Ferrero (M5S)
- Grazie Presidente.
Prendo allora atto delle rassicurazioni che sono state date
dall'Assessore. Questa volta è presente anche il Presidente della
Regione, che è anche Presidente dell'Università, che quindi penso
sarà sensibile a questo tipo di sollecitazioni che sono state
effettuate, anche perché, giustamente, ci sono state le feste, ma
sia le pulci che i molestatori magrebini non si sono accorti di
questo e, di conseguenza, le feste sono passate senza grossi
risultati. Quindi, senza voler fare nessun processo alle
intenzioni, io però ho monitorato questa questione e vi annuncio
già che non farò altre interpellanze o interrogazioni in Consiglio,
ma qualora non ci fossero provvedimenti vedremo di portare
all'attenzione della stampa e della televisione nazionale - con cui
sono già in contatto - questo argomento. Io sto cercando di evitare
questa cosa perché comunque è un'immagine negativa che noi
trasferiamo della Valle d'Aosta a livello nazionale, però sapete
che comunque la notizia è ghiotta a livello...così, di essere
sfruttata dal punto di vista giornalistico, e quindi, se bisogna
poi arrivare a questo punto, di certo, dato che c'è di mezzo
l'incolumità di alcune delle nostre studentesse, ecco, sappiate che
io non mi farò scrupolo di utilizzare qualsiasi mezzo per risolvere
la situazione.
Presidente
- Grazie collega. Point 5 à l'ordre du
jour.
