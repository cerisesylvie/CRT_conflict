Classificazione
ASSISTENZA SOCIALE
Assistenza socio-sanitaria


Resoconto integrale del dibattito dell'aula
Oggetto del Consiglio n. 1100 del 21 dicembre 1994 - Resoconto
SEDUTA POMERIDIANA DEL 21 DICEMBRE 1994
OGGETTO N. 1100/X Approvazione di una bozza di convenzione da
stipulare con l'ente parrocchia di La Salle - Casa Famiglia di La
Salle - ai sensi e per gli effetti della legge regionale 19 agosto
1992, n. 41.
Deliberazione Il Consiglio
Richiamata la legge regionale 19 agosto 1992, n. 41 recante:
"Interventi finanziari della Regione per case di riposo
convenzionate per anziani ed inabili";
Considerato che il 31 dicembre 1992, ai sensi dell'articolo 9
comma 1 della legge regionale 41/92, è scaduta la convenzione con
la Casa di Riposo "Casa Famiglia" di La Salle approvata dal
Consiglio regionale con deliberazione n. 3103/IX in data 6 febbraio
1992;
Vista la documentazione inviata dalla Casa di Riposo e la
corrispondenza intercorsa tra la stessa e l'Assessorato della
sanità ed assistenza sociale per la stipulazione di una convenzione
ai sensi della legge sopracitata;
Ritenuto necessario, sulla base delle intese raggiunte,
procedere alla stipulazione di una convenzione;
Visto il parere favorevole rilasciato dal Dirigente del Servizio
affari generali, assistenza e servizi sociali dell'Assessorato
della sanità ed assistenza sociale, ai sensi del combinato disposto
dell'articolo 72 della legge regionale n. 3/1956 e successive
modificazioni e dell'articolo 21 della legge regionale n. 18/1980 e
successive modificazioni in ordine alla legittimità della presente
deliberazione;
Visto il parere della V Commissione consiliare permanente;
Delibera
1) di approvare la sottoriportata bozza di convenzione da
stipulare con la Casa di Riposo "Casa Famiglia" di La Salle,
valevole fino al 31 dicembre 1996;
2) di dare atto che la spesa complessiva derivante
dall'applicazione della suddetta convenzione per l'anno 1994
ammonta a lire 350.000.000;
3) di approvare ed impegnare la spesa di lire 350.000.000
(trecentocinquantamilioni) imputandola al capitolo 61700 del
bilancio di previsione della Regione per l'anno 1994 "Contributi
nelle spese di gestione di case di riposo convenzionate per anziani
ed inabili" che presenta la necessaria disponibilità;
4) di stabilire che alla concessione del contributo si provveda
secondo le modalità stabilite dalla convenzione;
5) di stabilire che alla liquidazione delle spese si provveda ai
sensi dell'articolo 58 della legge regionale 27 dicembre 1989, n.
90;
6) di rinviare a successivi provvedimenti deliberativi la
determinazione, l'approvazione, l'impegno e la liquidazione della
spesa relativa all'applicazione della convenzione per gli anni
futuri con le modalità previste dall'articolo 4 della legge
regionale 19 agosto 1992, n. 41 dando atto che la stessa graverà
sul capitolo del bilancio di previsione della Regione per gli
esercizi futuri corrispondenti al capitolo 61700 "Contributi nelle
spese di gestione di case di riposo convenzionate per anziani ed
inabili del bilancio di previsione della Regione per l'anno
1994;
7) di dare atto che la presente deliberazione non è soggetta al
controllo della Commissione di Coordinamento per fa Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Bozza di convenzione
(...omissis...)
Si dà atto che il Consigliere Carlo Perrin non partecipa alla
discussione e alla votazione dell'oggetto.
Aloisi (Presidente) E' aperta la discussione generale: chi
chiede di intervenire? Se nessun consigliere chiede la parola,
pongo in votazione la delibera in oggetto.
Presenti, votanti e favorevoli: 24
Il Consiglio approva all'unanimità
