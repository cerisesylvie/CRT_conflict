Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 634 del 15 dicembre 1981 - Resoconto
OGGETTO N. 634/81 - RATIFICA DI DELIBERAZIONI ADOTTATE DALLA
GIUNTA REGIONALE IN VIA D'URGENZA.
Oggetto n. 5515 in data 20 novembre 1981
:
Concessione e liquidazione di contributi regionali a favore di
consorzi di miglioramento fondiario nelle spese di gestione e di
esercizio per l'anno 1981 - Approvazione e finanziamento di
spesa.
Presidente
- Nessuno chiede la parola. Non vi sono
dichiarazioni di voto.
Metto in approvazione l'oggetto n. 5515.
Esito della votazione:
Presenti, votanti e favorevoli: 25
Il Consiglio approva all'unanimità.
Oggetto n. 5518 in data 20 novembre 1981
:
Contributo al Convitto regionale F. Chabod per l'organizzazione di
un servizio di assistenza per lingua francese - Impegno di
spesa.
Presidente
- Nessuno chiede la parola. Non ci sono
dichiarazioni di voto.
Metto in approvazione l'oggetto n. 5518.
Esito della votazione:
Presenti, votanti e favorevoli: 24
Il Consiglio approva all'unanimità.
Oggetto n. 5520 in data 20 novembre 1981
:
Concessione e liquidazione di un contributo di L. 2.742.390
all'Istituto Tecnico Industriale "C. Olivetti" di Ivrea nelle spese
di gestione della mensa scolastica per l'anno scolastico 1980/1981
- Approvazione e finanziamento di spesa.
Presidente
- Ha chiesto di parlare il Consigliere Cout;
ne ha facoltà.
Cout
(PCI)
- Cogliendo l'occasione di questa
deliberazione di Giunta, su cui siamo d'accordo, vorrei fare una
domanda all'Assessore alla Pubblica Istruzione, Viglino, circa un
problema connesso a questo.
Si tratta del problema degli studenti che, venendo dal Canavese,
frequentano le nostre scuole della Bassa Valle, su cui già avevamo
chiesto l'anno scorso. Esistono per questi studenti come per noi ad
Ivrea problemi di mensa, problemi per libri di testo; ci sono
agevolazioni per gli studenti che sono in Valle?
Per i nostri ragazzi di Ivrea si è trovata una soluzione con un
contributo della Regione. Già lo scorso anno l'Assessore competente
ci aveva detto che per quelli che dal Piemonte, dai Comuni più
vicini del Canavese vengono in Valle, sarebbe stato necessario
definire, assieme al Comune di Ivrea e alla Provincia, in un
incontro da avere con queste Amministrazioni, una soluzione.
Eventualmente, o la città di Ivrea o la provincia, sarebbero
intervenuti affinché anche per questi studenti ci fosse la
possibilità di avere le agevolazioni che hanno i nostri ragazzi.
Purtroppo, non ho più seguito questo problema; mi ero informato
l'anno scorso e colgo questa occasione per sapere se ci sono
novità, se ci sono stati degli incontri o se è possibile trovare
una soluzione. Penso che per la Valle sarebbe un bene riuscire a
risolvere questi problemi per dei ragazzi che, pur non essendo
valdostani, frequentano le nostre scuole e vivono assieme ai nostri
ragazzi; molte volte, infatti, differenze di questo tipo sono
antipatiche per dei ragazzi che frequentano le stesse classi.
Presidente
- Ha chiesto di parlare la Signorina Viglino;
ne ha facoltà.
Viglino (UV)
- Je dois dire que, cette année, on ne m'a
pas encore signalé la présence de ces élèves, mais je peux faire
une recherche sur le territoire pour savoir d'abord leur nombre et
ensuite les conditions dans lesquelles ils fréquentent cette école.
Par exemple, lorsqu'ils sont très proches de Pont St. Martin, ils
vont directement chez eux déjeuner et ils rentrent l'après-midi à
l'école. L'année dernière l'école avait indiqué que l'inscription
d'un élève en plus aurait provoqué le dédoublement d'une classe et,
alors, nous avons refusé cette inscription. Nous avons autorisé
l'inscription d'étudiants qui n'habitent pas la Région seulement
dans le cas où cela ne comportait pas un dédoublement des classes.
Le dédoublement entrainerait une dépense extrêmement élevée pour un
ou deux élèves qui viennent de l'extérieur. Je vais de toute façon
m'intéresser au problème et voir quel est le nombre, s'il y en a,
s'ils sont présents, de quelle façon ils partagent la vie scolaire
des autres étudiants.
Presidente
- Non ci sono dichiarazioni di voto. Metto in
approvazione la ratifica della deliberazione n. 5520.
Esito della votazione:
Presenti, votanti, favorevoli: 22
Il Consiglio approva all'unanimità.
Oggetto n. 5521 in data 20 novembre
1981
:
Approvazione ed impegno di una prima
parte della spesa prevista necessaria per l'organizzazione di mense
per gli studenti pendolari frequentanti scuole secondarie della
Regione.
Presidente
- Nessuno chiede la parola. Non ci sono
dichiarazioni di voto. Metto in votazione la ratifica della
deliberazione n. 5521.
Esito della votazione:
Presenti, votanti e favorevoli: 23
Il Consiglio approva all'unanimità.
Oggetto n. 5534 in data 20 novembre 1981:
Lavori di sistemazione esterna di preparazione dell'area
industriale in Comune di Cogne - Liquidazione all'impresa
appaltatrice Mattioda F.lli di un primo acconto per revisione di
prezzi contrattuali - Approvazione di spesa.
Presidente
- Ha chiesto di parlare il Consigliere
Mafrica; ne ha facoltà.
Mafrica
(PCI)
- Su questa delibera, come su tutte
quelle che riguardano l'insediamento industriale a Cogne, il nostro
Gruppo si astiene per la ragione più volte detta che la contabilità
di questi insediamenti non ci risulta comprensibile fino in
fondo.
Presidente
- Metto in votazione la ratifica della
deliberazione n. 5534.
Esito della votazione:
Presenti: 24
Votanti: 19
Astenuti: 5 (Carlassare, Cout, Dolchi, Mafrica, Péaquin)
Favorevoli: 19
Il Consiglio approva.
Oggetto n. 5536 in data 20 novembre 1981:
Lavori di costruzione di uno stabilimento industriale in
località Champagne del Comune di Verrayes - Perizia suppletiva -
Approvazione ed impegno di spesa - Approvazione di nuovi prezzi e
concessione di proroga.
Presidente
- Ha chiesto di parlare il Consigliere
Carlassare; ne ha facoltà.
Carlassare (DPROL)
- Io non capisco bene come funzionano
gli appalti. Qui vedo che l'appalto è stato fatto per meno di 700
milioni; dopo di che, sono intervenuti aggiornamenti per cui non è
stata più fatta una gara, e gli appalti vengono forniti alle ditte
che hanno vinto per importi decisamente superiori, mentre
inizialmente si tratta di 6/700 milioni.
Ritengo che vada rivisto tutto il sistema degli appalti, perché
non è accettabile che l'appalto venga svolto per un importo di 917
milioni, mentre poi si procede con trattativa privata per un
importo che è decisamente superiore.
Diventa poi anche facile dimostrare che le ditte, che
intervenissero ex-novo in questa costruzione, probabilmente
avrebbero fatto dei prezzi superiori. A mio avviso però va rivisto
questo sistema perché, in ultima analisi, in questo modo si aggira
il concetto stesso della gara di appalto, in cui si ha la
possibilità di verificare i progetti più convenienti e più
funzionali.
Presidente
- Ha chiesto di parlare il Consigliere
Mafrica; ne ha facoltà.
Mafrica (PCI)
- Anche su questa delibera il nostro Gruppo
si astiene. In effetti, le osservazioni del Consigliere Carlassare
sono condivise anche dal nostro Gruppo. Ci riserviamo di verificare
anche in questo caso tutta la contabilità.
Presidente
- Ha chiesto di parlare l'Assessore ai Lavori
Pubblici, Borbey; ne ha facoltà.
Borbey (DC)
- Non ripeto tutto il discorso che avevo già
fatto per gli appalti degli stabilimenti Cogne, vorrei solo fare
una breve aggiunta.
L'Amministrazione regionale, o per essa la Giunta regionale, si
era presa degli impegni ben precisi con determinate società, in
modo particolare con la Rossignol, per consegnare lo stabilimento
di Champagne entro la fine di quest'anno.
Quando abbiamo dovuto iniziare i lavori, abbiamo fatto un
appalto con determinati progetti che avevamo in mano.
Questi progetti, allora, purtroppo non erano ancora esecutivi;
infatti si è dimostrato poi che non avevamo alcun progetto
esecutivo di impianto di riscaldamento, impianto elettrico,
impianto di raffreddamento macchinari e impianto di aspirazione. Il
costo di questi impianti si aggira sui 600 milioni, e quindi
ritengo che la Giunta Regionale abbia fatto bene, sebbene
sprovvista di progetti esecutivi, ad appaltare il primo lotto e ad
andare poi a trattativa privata per gli impianti, in modo da dare
la sicurezza alla Rossignol di poter installare i macchinari entro
la fine del 1981 e di iniziare i corsi e la lavorazione.
Presidente
- Non ci sono dichiarazioni di voto.
Metto in votazione la ratifica della deliberazione n. 5536.
Esito della votazione:
Presenti: 22
Votanti: 17
Astenuti: 5 (Gruppo Comunista)
Maggioranza richiesta: 14
Favorevoli: 16
Contrari: 1
Il Consiglio approva.
Oggetto n. 5540 in data 20 novembre 1981:
Concessione e liquidazione di un contributo di L. 3.900.000 al
Consorzio "Vieyes-Silvenoire" per il rifacimento del Ponte Noyer,
in Comune di Aymavilles - Approvazione e liquidazione di
spesa.
Presidente
- Nessuno chiede la parola. Non ci sono
dichiarazioni di voto.
Metto in approvazione la ratifica della delibera n. 5540.
Esito della votazione:
Presenti, votanti e favorevoli: 22
Il Consiglio approva all'unanimità.
Oggetto n. 5631 in data 20 novembre 1981:
Integrazione della deliberazione del Consiglio regionale n. 360,
in data 3 luglio 1981 recante: "Costituzione del diritto di
superficie su di un'area di proprietà regionale, sita in Comune di
Pollein, località Aeroporto, a favore dei Signori Martinet Ottavio
e Foretier Ferruccio" - Introito di somma.
Presidente
- Nessuno chiede la parola. Non ci sono
dichiarazioni di voto.
Metto in votazione la ratifica della delibera n. 5631.
Esito della votazione:
Presenti, votanti e favorevoli: 23
Il Consiglio approva all'unanimità.
Oggetto n. 5649 in data 20 novembre 1981:
Lavori di costruzione dell'acquedotto Comunale di
Challand-Saint-Victor - Appalto dei lavori a licitazione privata -
Approvazione e impegno di spesa.
Presidente
- Nessuno chiede la parola. Non ci sono
dichiarazioni di voto.
Metto in votazione la ratifica della delibera n. 5649.
Esito della votazione:
Presenti, votanti e favorevoli: 23
Il Consiglio approva all'unanimità.
Presidente
- Colleghi Consiglieri, essendo entrato
l'Assessore alla Sanità ed Assistenza sociale, Rollandin, mi
permetto di fare una piccola rettifica a quanto proposto prima.
Inviterei il Consiglio a riprendere i due argomenti che erano stati
rinviati, iscritti al n. 10 e al n. 11 dell'ordine del giorno, e
cioè gli oggetti 635 e 636. Vi ricordo che al punto 13 c'è un
argomento che è stato rinviato, ma che verrà discusso domani alla
presenza del Presidente della Giunta. Pertanto, la proposta della
Presidenza è che si proceda nelle interpellanze iscritte ai punti
10 e 11, per le quali l'interpellato ora è presente, e poi alla
trattazione dell'oggetto n. 16.
Il Consiglio non ha obiezioni; passiamo quindi alla trattazione
dell'oggetto n. 10.
