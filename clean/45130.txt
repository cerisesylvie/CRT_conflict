Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.



Oggetto del Consiglio n. 1943 del 20 ottobre 2022 - Resoconto
OGGETTO N. 1943/XVI - Interpellanza: "Composizione e
risultanze dell'audit interno all'Azienda USL e modalità di
assegnazione degli incarichi di posizione organizzativa in
scadenza".
Marguerettaz (Presidente) -
Punto n. 48 all'ordine del
giorno. Ha chiesto la parola la collega Erika Guichardaz, ne ha
facoltà.
Guichardaz E. (PCP) -
Nel Consiglio del 3 di novembre
avevamo preso in considerazione l'indagine sulla sanità valdostana
che parlava di un diffuso sistema clientelare all'interno
dell'Azienda USL e nella risposta allora dell'Assessore eravamo
stati informati che vi era l'idea di prevedere un audit interno.
Nel mese di febbraio quindi avevamo presentato una nuova
interrogazione per conoscere le risultanze delle verifiche
effettuate dall'
audit
e, in occasione di quella risposta,
l'Assessore ci aveva informato che, relativamente all'audit
concernente il lavoro somministrato, si era attivata, attraverso le
proprie competenti strutture interne, che si sono avvalse di un
audit effettuato da un legale conclusosi con un parere legale.
Dopo quest'interpellanza abbiamo chiesto quel parere legale e
abbiamo appreso che era del 21 luglio 2021, quindi antecedentemente
all'indagine della Procura, antecedente anche alla relazione
annuale del Responsabile della prevenzione della corruzione del
2021, che evidenziava sei segnalazioni per episodi di cattiva
amministrazione rispetto all'acquisizione e progressione del
personale, una segnalazione sulla reputazione dell'ente diminuita
in ragione dell'emergenza che ha fatto emergere criticità delle
organizzazioni sanitarie, tre denunce riguardanti eventi corruttivi
a carico di dipendenti, otto procedimenti disciplinari
riconducibili a eventi corruttivi a carico dei dipendenti.
Successivamente nel Piano integrato di attività e organizzazione
dell'Azienda, approvato il 12 agosto del 2022, ritroviamo
nuovamente le conclusioni dell'indagine della Procura. Considerato
che il 31 di dicembre 2022 vi sarà lo scadere degli incarichi delle
posizioni organizzative di cui alcune sono addirittura assegnate
dal 2015 e rinnovate nuovamente per un anno il 21 gennaio 2022,
mancante del richiamo del parere dell'OIVP come avevamo già
evidenziato a febbraio, vogliamo conoscere nuovamente la
composizione dell'
audit
interno, la data di insediamento e
le risultanze
ante
e
post
chiusura dell'indagine
della Procura di Aosta, quali azioni sono state intraprese nei
confronti dei dipendenti che hanno causato danno di immagine di
credibilità dell'Azienda e come si intende procedere in vista della
scadenza di quegli incarichi di cui parlavo prima e di cui anche
l'ANAC chiede e raccomanda vi sia una rotazione.
Presidente -
Per la risposta, ha chiesto la parola
l'assessore Barmasse.
Barmasse (UV) -
Con riferimento all'oggetto di
quest'interpellanza, abbiamo sentito l'Azienda sanitaria, anzitutto
ritengo necessario premettere che la disciplina vigente in materia
di prevenzione della corruzione, legge 190/2012, e Piano Nazionale
Anticorruzione (PNA) 2019, prevede che, nell'ambito della
predisposizione del Piano Triennale di Prevenzione della Corruzione
e della Trasparenza (acronimo PTPCT), si devono considerare diverse
dimensioni di analisi del fenomeno, attribuendo una particolare
attenzione all'esame delle specificità di ogni singola
Amministrazione oggetto di valutazione, sia in relazione alla
propria organizzazione, quindi a un contesto interno, sia con
riferimento alle caratteristiche dell'ambiente in cui opera, cioè
il contesto esterno.
Alla luce di quanto evidenziato, l'Azienda USL ha ritenuto
necessario riportare nel paragrafo denominato "Criminalità e
corruzione del PTPCT 2022-2024", approvato con delibera del
Direttore generale 237 dell'aprile 2022, visionabile nella sezione
dedicata alla trasparenza del sito Internet dell'azienda medesima,
che l'anno appena trascorso ha visto l'Azienda USL Valle d'Aosta
coinvolta in alcune indagini penali le cui conclusioni non hanno
configurato alcun reato tanto da indurre la Procura a richiedere
l'archiviazione di tutti i fascicoli. Tuttavia un importante danno
di immagine si è prodotto sull'Azienda, ne è derivata la necessità
per l'Azienda di riflettere sui propri comportamenti arrivando a
intervenire su alcune procedure, al fine di contrastare fenomeni
che possono sfociare nella mala amministrazione.
Venendo al riscontro puntuale circa i quesiti oggetto di
interpellanza per i quali avevo già riferito a quest'Assemblea in
risposta a precedente iniziativa sullo stesso tema, relativamente
al punto 1, nel mese di maggio 2021 la Procura di Aosta ha aperto
un fascicolo in merito al reclutamento da parte dell'Azienda USL di
personale sanitario tecnico e amministrativo tramite la società di
somministrazione Synergie individuata attraverso l'espletamento di
una gara d'appalto europea. A seguito della suddetta indagine
penale, l'Azienda USL si è autonomamente attivata attraverso le
proprie competenti strutture interne, che si sono avvalse di un
audit
effettuato da un avvocato conclusosi con un parere
legale rilasciato in data 14 luglio 2021, che ha confermato la
legittimità della procedura di reclutamento del personale
somministrato adottata. Tuttavia, al fine di rendere ulteriormente
trasparente l'operato dell'Azienda USL, la suddetta procedura è
stata modificata prevedendo, rispetto alla previgente procedura,
che il colloquio conoscitivo per quanto concerne il personale
amministrativo e tecnico venga effettuato dal direttore della
struttura al quale l'operatore deve essere assegnato e da un
dirigente afferente l'area tecnica amministrativa, una struttura di
staff, prontamente individuata a seguito di sorteggio effettuato
presso la segreteria della Direzione amministrativa, affiancati da
un dipendente della struttura di assegnazione incaricato della
funzione di segretario verbalizzante.
Relativamente al punto 2, l'indagine di cui al precedente punto
1 si è conclusa con la richiesta di archiviazione da parte del
Sostituto Procuratore del quale l'Azienda USL ha avuto notizia
tramite gli organi di stampa, nulla è stato notificato all'Azienda
medesima da parte della Procura di Aosta. Nessuna segnalazione è
pervenuta né all'Ufficio procedimenti disciplinari, né alla
Responsabile della prevenzione della corruzione e trasparenza in
merito a condotte non conformi mantenute da dipendenti dell'Azienda
USL; pertanto, non essendoci né notizie di reato, né segnalazioni,
l'Azienda USL non aveva alcun elemento per intraprendere
iniziative, anche disciplinari, nei confronti dei dipendenti.
Relativamente al terzo punto, le posizioni organizzative sono
state conferite sulla base di avvisi di selezione interna e alle
quali hanno potuto partecipare tutti i dipendenti interessati in
possesso degli specifici requisiti prescritti dalla vigente
normativa.
I titolari degli incarichi di cui trattasi sono sempre stati
valutati annualmente da parte del Responsabile della struttura di
appartenenza e alla scadenza dell'incarico da parte dell'Organismo
Indipendente di Valutazione della Performance (OIVP), ai sensi e
per gli effetti di cui al vigente regolamento aziendale per il
conferimento delle posizioni organizzative.
Il vigente contratto nazionale relativo al personale del
comparto sanità triennio 2016-2018, siglato in data 21 maggio 2018,
sostituisce le posizioni organizzative con gli incarichi di
funzione e consente alle Amministrazioni di prorogare le posizioni
organizzative attualmente in essere senza previo avviso di
selezione interna per una durata massima complessiva di dieci anni;
ciononostante, in un'ottica di trasparenza, l'Azienda USL ha deciso
di prorogare per un periodo massimo di un anno le posizioni
organizzative in essere nelle more dell'approvazione del nuovo
contratto nazionale in fase di certificazione da parte della Corte
dei Conti, nonché dell'adozione del nuovo regolamento aziendale per
la definizione dei criteri selettivi e delle modalità per il
conferimento degli incarichi di funzione. Nel contempo l'Azienda
USL provvederà all'indizione di una selezione interna per il
conferimento dei nuovi incarichi di funzione alla quale potranno
partecipare tutti i dipendenti interessati e in possesso dei
requisiti prescritti dalla vigente normativa in materia.
Presidente -
Per la replica, la parola alla consigliera
Erika Guichardaz.
Guichardaz E. (PCP) -
Non ci era sfuggito che la
procedura era migliorata rispetto al passato ma, come abbiamo
sottolineato, riteniamo che proprio alla luce del danno d'immagine
che c'è stato rispetto all'Azienda, agevolare una sorta di
turnazione, com'è prevista nel PIAO e seguire le raccomandazioni
dell'ANAC, potrebbe in qualche modo aiutare soprattutto tenendo
conto di alcuni luoghi e di alcune competenze che andrebbero in
qualche modo monitorate. Sotto questo punto di vista, la invito a
leggere i
curriculum vitae
aggiornati al 2021, perché
l'altra volta segnalavamo che non vi erano tutti, adesso sono stati
aggiornati e vi sono tutti in questo momento all'interno della
pagina della trasparenza dell'USL, però nonostante vi siano
incarichi di posizioni organizzative, come dicevo, risalenti al
2015, non abbiamo riscontrato in alcune di quelle posizioni nemmeno
corsi di formazione, o comunque uno sviluppo più mirato delle
competenze nonostante magari il curriculum già alla base avesse
delle criticità. Capisco che la selezione sarà aperta a tutti e
quindi speriamo che, sotto questo punto di vista, altri possano
partecipare in modo che la turnazione che viene prevista per legge
sia effettiva, ma questo non perché sicuramente chi è lì da tanti
anni è in malafede rispetto a un altro, ma perché sicuramente la
turnazione in questo caso può aiutare anche a migliorare le
procedure che ci sono state nel tempo. Auspichiamo che con la
modifica del contratto e la futura selezione interna questo possa
avvenire anche per una maggiore trasparenza e un'onorabilità
dell'Azienda che in qualche modo deve essere garantita.
