Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 308 del 20 novembre 1967 - Resoconto
OGGETTO N. 308/67 - Convalida dell'elezione del
neo-Consigliere Sig. Vallino Alfonso.
Montesano (P.S.D.I.)
- Si passa alla convalida per la
stessa ragione anzidetta dei Consiglieri che seguono a quelli già
convalidati e dimissionari della lista dell'Union Valdôtaine. Al n.
8, cioè la Consigliera Perruchon Maria Celeste viene il Signor
Mathamel Giovanni. Un attimo per favore, un attimo per favore!
Viene il Signor Mathamel Giovanni e Vallino Alfonso che dovrebbero
sostituire i due, Marcoz e Fillietroz, però mi è giunto questa
mattina una lettera dal Signor Mathamel Giovanni Amato che io leggo
al Consiglio:
"Il sottoscritto Mathamel Giovanni Amato, nato il
28 novembre 1901 a Verrayes, residente a Chambave comunica che con
la presente rinuncia al suo diritto di essere nominato Consigliere
regionale quale VIII nella graduatoria della lista Union
Valdôtaine, intendendo continuare alla carica di Sindaco. La
presente comunicazione vale anche quale opzione alla carica di
Sindaco e quale rinuncia dalla carica di Consigliere regionale in
dipendenza della sua iscrizione alla lista Union
Valdôtaine.
Con osservanza.
20 novembre 1967
Mathamel Giovanni Amato"
Quindi essendoci questa rinuncia bisogna passare al n. 9 e al n.
10, quindi il n. 9 è il Signor Vallino Alfonso, il n. 10 è il Sig.
Dayné Celestino. Quindi si passa alla convalida quale Consigliere
regionale del Sig. Vallino Alfonso.
D'accordo su questa lettera del Signor Mathamel.
Il Consiglio convalida a Consigliere regionale il Signor Vallino
Alfonso con 29 voti all'unanimità.
