Classificazione
BILANCIO E CONTABILITA' REGIONALE



Oggetto del Consiglio n. 2302 del 27 luglio 2016 - Resoconto
OGGETTO N. 2302/XIV - Disegno di legge: "Disposizioni
collegate alla legge regionale di variazione del bilancio di
previsione per il triennio 2016/2018".
Rosset (Presidente) -
Punto n. 14.03 dell'ordine del
giorno. Articolo 1. Avete la documentazione di fronte a voi, posso
procedere? C'è l'emendamento di ALPE e del Gruppo Misto. Lo do per
letto? Dichiaro aperta la votazione sull'emendamento di ALPE. La
votazione è chiusa.
Presenti: 32
Votanti: 32
Favorevoli: 6
Contrari: 26
L'emendamento è respinto.
Passo ora mettere in votazione l'articolo 1. Dichiaro aperta la
votazione. La votazione è chiusa.
Presenti: 32
Votanti: 26
Favorevoli: 26
Astenuti: 6 (Certan, Chatrian, Cognetta, Gerandin, Morelli,
Roscio)
Il Consiglio approva.
Articolo 2. Dichiaro aperta la votazione. La votazione è
chiusa.
Presenti: 31
Votanti: 26
Favorevoli: 26
Astenuti: 5 (Certan, Chatrian, Cognetta, Morelli, Roscio)
Il Consiglio approva.
Articolo 3. Dichiaro aperta la votazione. La votazione è
chiusa.
Presenti: 31
Votanti: 25
Favorevoli: 25
Astenuti: 6 (Certan, Chatrian, Cognetta, Gerandin, Morelli,
Roscio)
Il Consiglio approva.
All'articolo 4 c'è l'emendamento del collega Cognetta, che
introduce il comma 5bis. Ha chiesto la parola il Consigliere
Cognetta, ne ha facoltà.
Cognetta (M5S) -
Sostanzialmente al comma 5 dell'articolo
4: "Nell'ambito delle procedure concorsuali di cui al comma 4,
l'Azienda USL può riservare i posti disponibili, nella misura
massima del 50 percento, al personale medico,
tecnico-professionale, infermieristico e amministrativo in servizio
all'entrata in vigore della presente legge che abbia maturato con
l'Azienda medesima, alla data di pubblicazione del bando, almeno
tre anni di servizio, anche non continuativi", io vorrei che si
aggiungesse: "per ogni anno di servizio effettivamente prestato è
attribuito un punteggio", quindi che si possa tenere conto anche
del fatto degli anni di maggiore anzianità di servizio.
Presidente -
Ha chiesto la parola l'Assessore Viérin, ne
ha facoltà.
Viérin L. (UVP) -
Intanto per sottolineare assieme al
finanziamento della spesa sanitaria, che era nell'altro
provvedimento di legge...che accompagna i dubbi e le perplessità
che alcuni colleghi avevano espresso anche in merito alla
relazione, sia della Corte dei conti che della certezza di
possibilità di spesa...questo è un altro argomento interessante e
importante che, da un punto di vista normativo, va a dare certezza
in uno dei rilievi che erano stati formulati. Quando si parla di
stabilizzazione del precariato storico e soprattutto quando si
parla di possibilità avverso procedure concorsuali di riservare a
chi per anni ha già espletato mansioni, ruoli e funzioni
all'interno dell'azienda, quindi significa dare comunque certezze a
chi lavora all'interno dell'azienda.
Per quanto riguarda la proposta del collega Cognetta, che
ringraziamo, perché ne condividiamo i contenuti, nel senso che, al
di là delle disposizioni che noi ci siamo limitati tecnicamente a
prendere dalla norma finanziaria della legge di stabilità 2016
dello Stato, applicandola alla possibilità di immissione con una
procedura riservata al 50 percento, l'azienda applicherà questo
criterio che il collega Cognetta ha proposto, quindi non riteniamo
necessario prevederla in legge, anche perché, da un punto di vista
di tecnica legislativa, questo articolo è stato costruito
riprendendo le disposizioni a livello nazionale integrali. Ci
atterremmo quindi se lei è d'accordo, collega Cognetta...con
l'impegno formale, nel senso che le regole sono stabilite e le
regole a cui ci si attiene anche in azienda sono quelle a livello
nazionale...ci sarà questa previsione di punteggio nei confronti
della permanenza all'interno dei ruoli professionali. Accettiamo il
principio, le chiediamo di accettare che non venga inserito nella
disposizione normativa, ma sarà applicato come principio.
Concludo dicendo che questo darà la possibilità, soprattutto per
il personale medico e tecnico-professionale di cui necessita
l'azienda, perché abbiamo veramente le professionalità in sala,
sono quelle che sono in "trincea", come si suol dire, di vedere al
di là di uno sbocco lavorativo di certezza, la necessità di
garantire la qualità della sanità valdostana, che è fatta sì di
risorse finanziarie, ma anche e soprattutto di professionalità.
Presidente -
Ha chiesto la parola il collega Cognetta, ne
ha facoltà.
Cognetta (M5S) -
Assessore, mi sembra di aver capito che
è già previsto, per cui lo ritiro sicuramente. Grazie.
Presidente -
L'emendamento è ritirato. Al comma 7 c'è un
emendamento dell'Assessore Viérin, che ha chiesto la parola, ne ha
facoltà.
Viérin L. (UVP) -
Per illustrare brevemente una questione
tecnica: essendo ancora in corso la convenzione durante l'anno, non
è necessario oggi prevedere all'interno della variazione di
bilancio e nelle disposizioni normative questa questione, ma si
discuterà poi a fine anno della questione finanziaria,
eventualmente con una riflessione. Non è necessaria, quindi la
ritiriamo in termini di norma.
Presidente -
Ci sono richieste in tal senso? Non ci sono
richieste, possiamo mettere in votazione l'articolo 4 con
l'emendamento dell'Assessore. Dichiaro aperta la votazione. La
votazione è chiusa.
Presenti: 32
Votanti: 27
Favorevoli: 27
Astenuti: 5 (Certan, Chatrian, Cognetta, Morelli, Roscio)
Il Consiglio approva.
Articolo 5. Ha chiesto la parola il Consigliere Nogara, ne ha
facoltà.
Nogara (UVP) -
Volevamo esprimere soddisfazione per
questo articolo e per l'articolo seguente, soprattutto per le
cose...mi vorrei riallacciare a quanto è stato discusso questa
mattina sulla legge dell'agricoltura e mi vorrei riallacciare anche
alle affermazioni di qualche collega, mi sembra del collega Roscio,
dove si diceva che ci potrebbero essere delle iniziative a costo
zero per agevolare l'attività agricola, questa è proprio una di
quelle. Tutti questi articoli, che adesso non illustrerò, sono
articoli che al mondo agricolo, ma soprattutto alla zootecnia,
risolvono un 50 percento dei problemi che hanno in questo momento.
Partono dal fatto che quando si sale e si scende dagli alpeggi, c'è
la problematica che non si sa come usare questo latte perché non si
potevano fare i formaggi nelle casere delle stalle, dove si
richiedono dei minimi requisiti di salubrità, invece con questo
articolo è possibile sia alla demonticazione e alla salita degli
alpeggi, in questo periodo farli nelle casere delle abitazioni. Vi
è poi il fatto importante della trasformazione e la vendita
soprattutto dei formaggi che si producono in alpeggio; il latte
crudo proveniente dall'alpeggio non è sottoposto ai controlli
periodici delle cellule somatiche per la carica batterica; il
locale per il deposito della stagionatura può avere un doppio uso:
quello di essere utilizzato per mettere i formaggi che si producono
nell'alpeggio e per i formaggi o gli altri prodotti che vengono a
disposizione di chi lavora in questi alpeggi; poi ci sono cose
molto importanti come il trasporto promiscuo degli animali vivi.
Tutte queste norme sono delle norme che forse a qualcuno non dicono
niente, ma vanno incontro agli agricoltori in modo veramente
importante. Fini adesso se un agricoltore voleva trasportare degli
animali e non aveva un camion a disposizione, non li poteva farli
trasportare dal suo vicino di casa che gli faceva la cortesia di
portarli: doveva prendere un camion, affittarlo e via di questo
passo; ora invece - chiaramente tutti questi animali devono
provenire da stalle indenni - si può caricare gli animali di altre
persone senza problemi. È chiaro che ci devono essere dei minimi
requisiti per gli autoveicoli e per chi trasporta questi
animali.
Un'altra cosa importantissima è l'
audit
in tutti i
controlli, soprattutto delle stalle: quando, per esempio, un
veterinario viene a controllare una stalla, c'è la possibilità da
parte del conduttore dell'azienda di chiedere se può essere
presente alla visita nella stalla per le cose che deve fare il
veterinario un suo veterinario di fiducia o personale dell'AREV.
Queste sono cose molto importanti, che, secondo me, risolvono il 50
percento delle discussioni che tante volte ci sono tra veterinari e
agricoltori. È chiaro che a cose del genere forse, per chi non è
del settore, non si dà molta importanza.
Ci sono nell'articolo seguente, che il mio collega vi
illustrerà, ancora altre cose che aiutano il mondo agricolo: questi
sono proprio quegli interventi a costo zero, ma che danno grande
respiro, soprattutto in questo caso, alle aziende zootecniche.
Questo mi fa molto piacere perché in questi anni avevamo presentato
diverse interpellanze e diverse interrogazioni su queste
problematiche e c'era sempre stata una risposta un po' vaga
richiamando le leggi europee. Sono convinto che se si va a fondo,
in tante cose si riesce a trovare la soluzione di tanti problemi,
non impegnando soldi pubblici, ma a costo zero aiutando tantissimo
la gente che opera in questo settore.
Presidente -
Ha chiesto la parola il Consigliere
Chatrian, ne ha facoltà.
Chatrian (ALPE) -
Non vorrei ripercorrere i commi
dell'articolato che ha ben illustrato il collega Nogara, questo
pomeriggio nell'intervento che ho fatto, che abbiamo fatto come
gruppo ALPE, ho fatto un passaggio proprio su questi articoli che
trovano da una parte il buon senso e, dall'altra, vanno a risolvere
comunque delle criticità che ci sono in essere a costo zero: vedi
soprattutto il comma 1 dell'articolo 5. Per chi è del settore, nel
momento in cui il latte in alpeggio comunque diminuisce in maniera
drastica, forte, si creano delle condizioni comunque per
semplificare le possibilità e le azioni che si possono comunque
mettere in campo. Stessa cosa per quanto riguarda il comma 2, il
comma 3, il comma sia 4 che 5. Vanno quindi in una direzione che
non è di semplificazione, ma è un creare le condizioni per poter
lavorare nel momento in cui o è diminuita in maniera pesante e
determinata la quantità di latte, altrimenti comunque rendere più
flessibili i mezzi per poter fare anche il semplice trasporto che
oggi non è comunque possibile. L'articolo è di buon senso, a costo
zero e riceverà il nostro voto favorevole.
Presidente -
Ha chiesto la parola l'Assessore Viérin, ne
ha facoltà.
Viérin L. (UVP) -
Il Presidente in mattinata aveva
anticipato alcune considerazioni che abbiamo nel primo periodo di
insediamento voluto mettere in pratica. Volevo ringraziare i
colleghi Nogara e Grosjean, che sono stati di supporto per la
costruzione, anche tecnica, assieme chiaramente agli uffici,
assieme alla parte relativa all'agricoltura, che provengono dalla
parte sanitaria in sinergia nella risoluzione di problematiche che
sono state già ampiamente illustrate sia questa mattina che oggi,
ma che vanno nell'ottica - com'è stato sottolineato e ringrazio
anche i colleghi dell'ALPE per aver sottolineato questo aspetto -
di portare avanti le cose che ci siamo detti in questo periodo di
difficoltà per il settore agricolo.
Nel prossimo articolo il collega Grosjean ci parlerà della
questione della macellazione domiciliare, anche quella d'urgenza,
che è in parte alla base di un recepimento di quello che il
territorio oggi ci chiede in un ambiente che soffre. È un tornare
un po' anche alla semplicità, alle origini, compatibilmente con le
normative che esistono, ma che danno la possibilità di respiro in
un'agricoltura di montagna, in una zootecnia difficile, in una
regione come la nostra, che deve essere sostenuta e che fa parte di
ciò che abbiamo voluto mettere in azione con norme che non
comportano possibilità o incidenza sulla spesa, ma che, da un punto
di vista della semplificazione, vanno anche nell'ottica di ciò che
spesso si dice: la burocrazia, le complicazioni, i limiti. Tutto
ciò che demotiva chi ha voglia ancora di occuparsi di certi
settori, che sono parte della nostra comunità e che sono parte del
nostro essere comunità alpina, montana soprattutto sulla
zootecnia.
Presidente -
Ha chiesto la parola il collega Gerandin, ne
ha facoltà.
Gerandin (GM) -
Per annunciare il mio voto favorevole sia
all'articolo 5 che all'articolo 6 che all'articolo 7, così almeno
concentro e sono meno lungo.
Volevo approfittare dell'occasione per ringraziare i colleghi
Nogara e Grosjean perché, a mio parere, sapendo quanto ci hanno
lavorato sopra, sono stati qualcosa di più che un supporto per
quello che riguarda questo articolato. Pertanto, li voglio
ringraziare perché so che ci hanno lavorato tanto, sicuramente una
parte l'avrà fatta anche l'Assessore e le sue strutture, ma io
personalmente ho visto quanto ci hanno messo di loro i due
colleghi.
Su tutto questo, ho solo un rammarico: queste modifiche a costo
zero che vanno nel senso auspicato dal mondo agricolo, vale a dire
semplificare la vita, ma perché non sono state fatte prima? L'altro
è perché in parte noi ci siamo resi conto di un'informazione non
corretta, nel senso che noi abbiamo continuato a dire a chi ci
chiedeva...io che non conoscevo bene la materia, a chi mi chiedeva
dicevo che sono le normative europee, le normative sanitarie
nazionali che impediscono di farlo. Ora, abbiamo visto che con un
grosso lavoro di ricerca, si riesce anche a semplificare la vita di
chi in questo momento sta tribolando e sta tribolando veramente
tanto.
Presidente -
Ha chiesto la parola il Presidente della
Regione, ne ha facoltà.
Rollandin (UV) -
Vorrei solo specificare un piccolo
particolare: l'elegia è bella ed è anche musicalmente molto facile,
vorrei spiegare che su questo c'era un volume cosiddetto "Bric",
che era stato compilato con tutta una serie di interventi. In una
riunione, fatta con i responsabili dei servizi sanitari, non solo
veterinari ma anche medici, si è fatta un'analisi di questa parte e
si è creduto opportuno eliminare alcune situazioni di adeguamento
alle norme nazionali, cercando di guardare a qualcosa che fosse più
vicino alle nostre esigenze. Chiaramente - e io voglio dirlo a
scanso di equivoci - su questi articoli qualche forzatura c'è; non
vorrei che poi un domani mi si dicesse, qualora ci impugnassero la
norma, che siamo stati dei faciloni. Credo che con questa
impostazione dei tre articoli si sia fatto uno sforzo non
indifferente per specificare delle caratteristiche, che di fatto
abbiamo solo noi e pochi altri nelle zone di montagna, cercando di
far sì che il buon senso prevalga anche in chi interpreta le norme
che noi abbiamo scritto, perché sono
borderline
, non si fa
riferimento a normative europee o nazionali, né abbiamo volutamente
esagerato nel dire: "in deroga a". Abbiamo cercato di dire, tenuto
conto delle condizioni che noi abbiamo, che è importante che non ci
sia un sovraccarico di situazioni che rendono impossibile la vita.
Voglio dirlo per onestà, perché è da quel punto che è partito, oggi
è un punto di arrivo importante nella discussione e spero che tutto
questo venga recepito con lo spirito con cui è stato costruito.
Presidente -
Posso mettere in votazione l'articolo 5?
Dichiaro aperta la votazione. La votazione è chiusa.
Presenti: 32
Votanti: 32
Favorevoli: 32
Il Consiglio approva all'unanimità.
Articolo 6. Ci sono gli emendamenti n. 2 e n. 3 di ALPE e del
Gruppo Misto, che sono dati per letti. Qualcuno del Governo vuole
rispondere agli emendamenti? Ha chiesto la parola il Consigliere
Grosjean, ne ha facoltà.
Grosjean (UVP) -
È un bel momento, finalmente vediamo
concretizzare qualcosa che credo da quando siamo qui in Consiglio
chiediamo: un po' di semplificazione, un po' di
responsabilizzazione ai nostri agricoltori, ai nostri allevatori,
lasciamo a loro la responsabilità di produrre bene, è un loro
compito. Non è con le norme, tipo il famoso rubinetto a pedale, che
abbiamo risolto i problemi dell'agricoltura in Valle d'Aosta. Oggi
su quello non ci siamo ancora arrivati, ma credo che dovremmo
arrivare.
Io sono anche molto convinto - e i dati lo dimostrano ormai -
che l'era della sterilizzazione, della pastorizzazione, di tutte
queste boiate è finita, perché se abbiamo un aumento di casi
sociali di malati di diabete, di fegato grasso, di obesità, gran
parte è dovuta ad un'alimentazione scorretta provocata da una falsa
igiene, dalla pastorizzazione e dalla sterilizzazione di tutti gli
alimenti. La nutria celtica sta dimostrando esattamente il
contrario, quindi queste sono delle aperture veramente importanti.
Poter ritornare a macellare a casa e a riprendere le tradizioni dei
nostri antenati, che di queste cose ne hanno fatto anche una sorta
di qualcosa di personale: ognuno fa il salame a modo suo, le
salsicce a modo suo, ci sarà di nuovo il piacere di poter fare gli
agricoltori fino in fondo. Poter macellare in casa qualche animale
non penso che sia un crimine, anzi sarà sicuramente un ritorno alle
nostre tradizioni. Poter fare dei formaggi a casa...io mi ricordo
da ragazzino avevamo le vacche in casa, nel mese di ottobre e
novembre e poi in primavera quei 15 giorni prima della monticazione
quando la latteria turnaria era chiusa, si facevano i formaggi sì
della famiglia, ma erano ricercati anche dai parenti, dagli amici e
dai vicini e ognuno aveva la sua particolarità. Il lavoro sovente
anche delle donne, perché sovente erano le donne che facevano il
formaggio molto spesso, quindi c'era una valorizzazione delle
professionalità. Abbiamo distrutto tutto, non si può più fare
niente. Sono veramente soddisfatto quindi e non sto ad elencare
l'articolo, è facile da capire, è chiaro, ma sono estremamente
soddisfatto del cambiamento di rotta e spero che sia solo l'inizio
di belle cose per rilanciare l'agricoltura, dando più spazio
all'agricoltore, perché, togliendo i capestri di regole a volte
assurde, sicuramente le nostre aziende potranno riprendere a
crescere in un modo ancora più qualitativo.
Presidente -
Ha chiesto la parola il Consigliere
Chatrian, ne ha facoltà.
Chatrian (ALPE) -
Per annunciare il nostro voto
favorevole all'articolo 6, al cui interno c'è la nostra cultura, le
nostre tradizioni, il nostro
savoir-faire
, perché comunque
tra fine novembre e i primi di dicembre era un momento importante,
è un momento importante per chi l'ha vissuto e per chi lo vive
ancora, quindi positivo. Peccato, colleghi, che non ci sia stata
questa
verve
questa mattina, quando abbiamo discusso del
disegno di legge n. 88, di trovare le soluzioni per le cose
importanti. Peccato che questa
puissance
di voglia di
cambiamento, di rinnovamento, anche dal punto di vista politico, di
strada, di regia e di rotta non sia stata messa in campo anche per
accompagnare questo unico strumento che abbiamo (PSR); peccato che
non siamo tutti insieme riusciti a dare un
élan
alla
discussione di questa mattina. Comunque su questo articolo voteremo
a favore ed è un rilancio anche della nostra cultura comunque
montana, che forse ci potrebbe restituire quella genuinità dei
nostri prodotti e anche quelle feste comunitarie di famiglia, che
fanno comunque crescere le diverse e piccole comunità.
Presidente -
Ha chiesto la parola il collega Restano, ne
ha facoltà.
Restano (UV) -
Lo scorso mese di dicembre, insieme
all'Assessore all'agricoltura e foreste, intervenni ad un incontro
dell'Associazione ovicaprini e abbiamo avuto modo in tale sede di
dibattere con gli allevatori del settore circa queste
problematiche. In tale occasione affermammo che, a nostro modo di
vedere, tecnicamente c'era la possibilità di fare un percorso per
arrivare alla macellazione a domicilio, perché questa che abbiamo
vissuto fino a ieri è un po' una situazione assurda: abbiamo chi
alleva dei capi di bestiame che poi deve portarli a macellare
altrove, magari allo stesso tempo si trova ad acquistare la carne
presso una macelleria, una rivendita di carne e non consuma neppure
la sua carne. Questo è stato anche rilevato da associazioni di
categoria e anche da veterinari ed è stato pubblicato su una
rivista di settore. Oggi andiamo a sanare questa situazione, però,
come ha ben detto il Presidente del settore, bisogna anche in
questo caso fare molta attenzione perché la normativa attualmente
in vigore è copiosa: si parte dalla normativa del 1928, quando
l'acqua che veniva utilizzata era quella del ruscello, e si arriva
agli erogatori con l'acqua bollita, e tutte sono in vigore. Bisogna
fare quindi molta attenzione all'applicazione della norma e
soprattutto - come ha detto il Presidente - come viene
interpretata. Quando noi ci riferiamo al rispetto dei requisiti
igienico-sanitari minimi e diciamo che ci vuole un'autorizzazione
sanitaria rilasciata dal Sindaco, vuol dire che comunque queste
attività sono soggette ad un controllo e, anche se a domicilio, chi
le pone in essere deve fare attenzione a mantenere certi livelli di
igiene, comunque stiamo dando un'importante opportunità e un
importante attestato di fiducia a chi svolge questi lavori,
dobbiamo proseguire su questa strada.
Ho letto che la Giunta avrà l'onere di stabilire i
ticket
riferiti alle prestazioni, in altre Regioni lo hanno già fatto,
sono dei ticket popolari, perché più che al costo si guarda alla
prevenzione, al fatto di non far viaggiare i mezzi su strada e a
dare un'opportunità agli allevatori di mangiare degli alimenti
genuini.
Presidente -
Ha chiesto la parola l'Assessore Viérin, ne
ha facoltà.
Viérin L. (UVP) -
Solo per una questione tecnica che
rimanga agli atti, perché al comma 5 dell'articolo 5 c'è un leggero
refuso, chiedo semplicemente che sia corretto: invece che
"smaltito", sia utilizzata la parola "convogliato". Questo è più
consono da un punto di vista della tecnica legislativa nell'ambito
specifico di attuazione.
Presidente -
Ho preso atto della richiesta
dell'Assessore, siamo sull'articolo 6. Metto in votazione entrambi
gli emendamenti di ALPE e del Gruppo Misto. Dichiaro aperta la
votazione. La votazione è chiusa.
Presenti: 33
Votanti: 13
Favorevoli: 13
Astenuti: 20 (Baccega, Bianchi, Borrello, Donzel, Farcoz,
Follien, Fosson, Guichardaz, Isabellon, La Torre, Lanièce,
Marguerettaz, Marquis, Péaquin, Perron, Restano, Rini, Rollandin,
Testolin, Marco Viérin)
Il Consiglio non approva.
Metto in votazione l'articolo 6 nel suo complesso. Dichiaro
aperta la votazione. La votazione è chiusa.
Presenti: 33
Votanti: 33
Favorevoli: 33
Il Consiglio approva all'unanimità.
Articolo 7. Non ci sono richieste di intervento, lo pongo in
votazione. Dichiaro aperta la votazione. La votazione è chiusa.
Presenti: 33
Votanti: 33
Favorevoli: 33
Il Consiglio approva all'unanimità.
Articolo 8. Stesso risultato. Articolo 9. Non ci sono richieste
di intervento, lo pongo in votazione. Dichiaro aperta la votazione.
La votazione è chiusa.
Presenti: 33
Votanti: 32
Favorevoli: 26
Contrari: 6
Astenuti: 1 (Gerandin)
Il Consiglio approva.
Possiamo proseguire con l'articolo 10, vi è l'emendamento
dell'Assessore Rini e del Consigliere Guichardaz, che è abrogativo
dell'articolo; l'emendamento n. 4 di ALPE e del Gruppo Misto
decade.
Presidente -
Ha chiesto la parola l'Assessore Rini, ne ha
facoltà.
Rini (UV) -
Abbiamo ritenuto opportuno, così com'è stato
fatto anche in altri settori, ed è stato illustrato prima, essendo
in corso d'anno non andare a modificare in maniera sostanziale
questo settore. Ovviamente poi cercheremo di fare delle valutazioni
attente ed eventualmente riproporle poi in sede di discussione di
bilancio.
Presidente -
Ha chiesto la parola la Consigliera Certan,
ne ha facoltà.
Certan (ALPE) -
Grazie Assessore Rini per questa
precisazione. Diciamo che la maggioranza ha fatto e disfatto: ha
fatto l'articolo e poi lo ha abrogato. Bene, perché era comunque un
articolo che non era stato concertato e non era stato condiviso con
nessuno degli operatori del settore. Siamo contenti di aver
sollevato nello scorso Consiglio questo aspetto e siamo contenti
che le sollecitazioni di ALPE dello scorso Consiglio siano servite
per abrogare oggi l'articolo 10 che la maggioranza aveva fatto. In
particolare, andava a modificare l'articolo 6 della Fondazione
della SFOM, la seconda parte del comma 1 di tale articolo: "i
criteri e le modalità per la concessione del contributo annuo sono
determinati con deliberazione della Giunta regionale", "secondo il
sistema della quota capitaria ovvero in relazione diretta al numero
di allievi della Fondazione" rimane e non viene modificato, come
invece voleva fare la maggioranza. Perlomeno, quando c'è stato
presentato il DL n. 87, si voleva
tout court
definire i
criteri e le modalità solo attraverso una delibera di Giunta nei
limiti di stanziamento di bilancio.
Voteremo chiaramente a favore dell'abrogazione di questo
articolo, ci aveva un po' preoccupato la presa di posizione del
Presidente Rollandin che oggi nell'illustrazione aveva detto che
questo articolo 10 era per portare delle modifiche sostanziali sul
settore culturale, che non facciamo adesso ma che ci auguriamo
venga fatto di concerto fra tutti: commissioni politiche ed enti
preposti per fare questo.
Presidente -
Metto in votazione l'emendamento n. 1
dell'Assessore Rini e del Consigliere Guichardaz. Dichiaro aperta
la votazione. La votazione è chiusa.
Presenti: 33
Votanti: 33
Favorevoli: 33
L'emendamento è approvato all'unanimità.
All'articolo 11 c'è un emendamento della II Commissione, che
introduce un primo comma 0.1. Qualcuno lo vuole illustrare? È
chiarissimo, quindi metto in votazione l'emendamento. Dichiaro
aperta la votazione. La votazione è chiusa.
Presenti: 33
Votanti: 33
Favorevoli: 26
Contrari: 7
Il Consiglio approva.
Metto in votazione l'articolo 11 emendato. Dichiaro aperta la
votazione. La votazione è chiusa.
Presenti: 33
Votanti: 33
Favorevoli: 26
Contrari: 7
Il Consiglio approva.
Articolo 12. Stesso risultato. Articolo 13. Stesso risultato.
Posso mettere in votazione l'intero disegno di legge n. 87.
Dichiaro aperta la votazione. La votazione è chiusa.
Presenti: 33
Votanti: 32
Favorevoli: 26
Contrari: 6
Astenuti: 1 (Gerandin)
Il Consiglio approva.
