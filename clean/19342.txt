Classificazione
OPERE PUBBLICHE


Resoconto integrale del dibattito dell'aula
Oggetto del Consiglio n. 2502 del 7 marzo 2002 - Resoconto
OGGETTO N. 2502/XI Approvazione del programma regionale di
previsione dei lavori pubblici per il triennio 2002/2004, ai sensi
del secondo comma dell’articolo 7 della L.R. 12/1996
e successive modificazioni.
Deliberazione Il Consiglio
Richiamata la legge regionale 20 giugno 1996, n. 12, "Legge
regionale in materia di lavori pubblici", come modificata dalla
legge regionale 9 settembre 1999, n. 29, in particolare il Capo II
della stessa "Pianificazione e programmazione del ciclo dei lavori
pubblici" nel quale si stabilisce che il ciclo di realizzazione dei
lavori pubblici è strutturato in relazione alle fasi di
programmazione e di pianificazione, nonché di esecuzione dei lavori
necessari a soddisfare i bisogni identificati;
Atteso che l’Amministrazione regionale intende
dare completa attuazione alle disposizioni in materia di
programmazione della L.R. 12/1996 così come successivamente
modificata ed integrata;
Ravvisato, altresì, l'interesse dell'Amministrazione regionale a
promuovere la prevenzione del degrado delle opere pubbliche,
attraverso specifici programmi di manutenzione che trovano
accoglimento nel programma regionale di previsione con
l'inserimento degli interventi atti a costituire il programma delle
manutenzioni di cui all'articolo 18 della L.R. 12/1996 così come
successivamente modificata;
Vista la deliberazione della Giunta regionale in data 10 gennaio
2000, n. 8, con cui sono state approvate le schede dei lavori e le
tabelle riepilogative, che costituiscono i modelli e la struttura
per la redazione dei documenti di programmazione dei lavori
pubblici per il triennio 2000-2002;
Considerato, inoltre, che, conformemente all'attribuzione delle
competenze di cui alla deliberazione della Giunta regionale n.
2898/2001 e successive modificazioni, è stato predisposto a cura
del Dipartimento Opere Pubbliche dell’Assessorato
Territorio, Ambiente e Opere Pubbliche, il programma regionale di
previsione dei lavori pubblici per il triennio 2002/2004 sulla base
di dati elaborati e trasmessi dalle competenti Direzioni e Servizi
che hanno evidenziato, ponendoli in correlazione con le risorse
finanziarie disponibili, interventi passibili di avvio delle
successive fasi attuative;
Visto, ai fini della verifica della sussistenza delle condizioni
di cui all’articolo 7, quinto comma, lettera a), e
all’articolo 38 della L.R. 12/1996 e successive
modificazioni ed integrazioni, che i documenti di programmazione
relativi al programma regionale di previsione per il triennio
2002/2004 individuano lavori di competenza regionale oltre che
lavori locali di interesse regionale ai quali sarà possibile dare
attuazione nel corso del triennio completando le fasi di
progettazione;
Vista la relazione, allegata al programma regionale di
previsione per il triennio 2002/2004, che specifica le modalità di
attribuzione della priorità che consentono agli interventi di
trovare collocazione nel programma e definisce aspetti peculiari
del documento di programmazione;
Vista la lettera della Consulta regionale
dell’Economia e del Lavoro in data 13 febbraio 2002
prot. n. 3/CREL, recante: Parere della CREL sulla proposta di
deliberazione consiliare riguardante "Approvazione del programma
regionale di previsione dei lavori pubblici per il triennio
2002/2004";
Richiamato il regolamento regionale 28 marzo 1994, n. 2
"Regolamento regionale per l’esecuzione di lavori,
provviste e servizi in economia", come modificato dal regolamento
regionale 5 dicembre 1995, n. 8;
Richiamato l’articolo 39 della L.R. n. 12/1996 e
successive modificazioni ed integrazioni, nel quale sono indicate
le attribuzioni di competenze relative alle attività connesse al
ciclo di realizzazione di lavori pubblici ed in particolare la
lettera c), comma secondo dello stesso articolo che attribuisce al
Consiglio regionale competenza all’approvazione del
programma regionale di previsione;
Richiamata la deliberazione della Giunta regionale in data 31
dicembre 2001, n. 5186, concernente l’approvazione
del bilancio di gestione per il triennio 2002/2004, con
l’attribuzione alle strutture dirigenziali di quote
di bilancio e degli obiettivi gestionali correlati e di
disposizioni applicative;
Visto il parere favorevole rilasciato dal Coordinatore del
Dipartimento Opere Pubbliche dell’Assessorato del
Territorio, Ambiente e Opere Pubbliche, ai sensi del combinato
disposto degli articoli 13, comma 1, lettera e) e 59, comma 2 della
legge regionale 23 ottobre 1995, n. 45, sulla legittimità della
presente deliberazione;
Visto il parere della III Commissione consiliare permanente;
Delibera
1) di approvare l’allegato programma regionale di
previsione dei lavori pubblici per il triennio 2002/2004;
2) di autorizzare la Giunta regionale a modificare il programma
regionale di previsione, di cui al punto 1, integrando il piano
regionale operativo dei lavori pubblici per l’anno
2002 con i lavori pubblici che per risultanze progettuali e per
opportunità acquisiscano i connotati di priorità, di cui
all’articolo 8 della L.R. n. 12/1996, e
conseguentemente ad aggiornare il relativo piano finanziario, nei
limiti della disponibilità di spesa dei pertinenti capitoli.
Allegati
(Omissis)
Président
En ce qui est de cet acte, je vous rappelle que
la III
ème
Commission a exprimé à la majorité son avis
favorable.
La parole à l’Assesseur au territoire, à
l'environnement et aux ouvrages publics, Vallet.
Vallet (UV)
Anche quest’anno ho voluto
allegare al programma di previsione triennale una relazione che
permettesse al Consiglio di avere un'idea più esaustiva di quelle
che sono le problematiche affrontate e comunque le linee di
indirizzo seguite nella redazione del programma stesso. Non ritengo
quindi di dover aggiungere molto in questa sede se non evidenziare
qualche punto che mi sembra utile evidenziare.
Come i consiglieri sanno, l’anno scorso il
Consiglio non è stato chiamato ad approvare il programma di
previsione triennale in quanto per cause di forza maggiore abbiamo
dovuto far slittare la programmazione dei lavori pubblici in
relazione al fatto che la maggior parte delle risorse
l’abbiamo dovuta destinare agli interventi post
alluvione.
Rispetto a quei problemi credo di poter dire che abbiamo dato
una buona risposta quindi, in termini di risorse disponibili, siamo
oggi nelle condizioni di riprendere, così come previsto dalla legge
n. 12/96, la normale programmazione anche se, come ho evidenziato
nella relazione, il programma di previsione è ancora fortemente
influenzato, direi "penalizzato" fra virgolette, dalla
disponibilità di risorse.
Per avere una visione completa di quella che è
l’attività dell’Amministrazione
regionale nel campo dei lavori pubblici, bisogna fare riferimento
anche al piano operativo 2002 che è stato approvato dalla Giunta
regionale, così come prevede la legge, e dal piano previsto
dall'Ordinanza n. 3090 e del suo primo aggiornamento. Ho fatto un
riferimento alla scarsa disponibilità di risorse che condiziona in
modo significativo la programmazione ordinaria dei lavori pubblici
per spiegare il senso di quel lungo elenco di opere che abbiamo
classificato sotto il titolo di "opere in fase di studio": si
tratta di opere rispetto alle quali
l’Amministrazione ha avviato le progettazioni; si
tratta di progettazioni che si trovano nelle diverse fasi di
attuazione, per alcune abbiamo la progettazione preliminare, per
altre abbiamo la progettazione definitiva, rispetto alle quali non
abbiamo oggi disponibilità finanziaria per poterle realizzare,
quindi le mettiamo lì in stand-by, nel senso che gli uffici
proseguono nell’iter di progettazione e di
acquisizione delle autorizzazioni.
Sarà un problema della Giunta reperire le risorse nei prossimi
esercizi finanziari per realizzare queste opere, attivandole nelle
priorità che riterremo opportuno.
Abbiamo voluto fare questa operazione per evitare la facile e
scontata critica che spesso veniva fatta al programma di
previsione: quella di aver fatto un libro dei sogni, nel senso che
le opere indicate non sono supportate dalle risorse finanziarie
necessarie per la loro realizzazione e un cenno particolare lo
voglio fare alla copertura finanziaria del programma di previsione
e del programma operativo.
Per facilitare la comprensione del discorso che voglio fare,
pregherei di far distribuire ai consiglieri questa tabella che mi è
stata richiesta in III Commissione. La tabella ci consente di
verificare come abbiamo previsto di impegnare le risorse ed
evidenzia come le opere in fase di studio ammontino ad una cifra
assolutamente considerevole rispetto alla quale sarà necessario per
la Giunta regionale e per questo Consiglio porsi il problema della
reperibilità delle risorse.
Voglio fare ancora una notazione per dire che questo programma
di previsione è stato redatto ai sensi di quanto previsto
dall’articolo 7 della legge n. 12/96 e contiene quei
lavori per i quali è stata almeno attivata la progettazione
preliminare.
Questo strumento per la prima volta contiene anche le opere
programmate dall’Assessorato
dell’agricoltura e delle risorse naturali, inerenti
l’edilizia e la viabilità forestale e quindi per la
prima volta c’è la possibilità di avere il quadro
completo delle opere pubbliche realizzate
dall’Amministrazione regionale al di fuori di quelle
relative ai beni architettonici e culturali che fanno oggetto del
piano lavori predisposto dall’Assessorato
dell'istruzione e della cultura.
Président
La discussion est ouverte.
La parole à la Conseillère Squarzino Secondina.
Squarzino (PVA-cU)
Ringrazio l’Assessore
per aver fornito ai consiglieri i dati che erano stati chiesti in
commissione. Faccio solo presente che, forniti adesso, ci
serviranno come strumento di lavoro successivamente, ma in questo
momento non abbiamo il tempo né di leggere né di valutare e quindi
di pesare il significato di queste cifre. Speravo ieri, Assessore,
che lei ci fornisse in tempo questi dati. Chiusa parentesi.
Il piano che oggi è presentato al Consiglio è - mi permetta,
Assessore - uno strano piano, lo ha accennato anche lei, è un piano
un po' inconsueto; intanto chiamarlo piano? è al limite una
"pianola" rispetto al piano più consistente dei lavori post
alluvione. Questo piano infatti segue e accompagna quello molto più
impegnativo dei lavori urgenti post alluvione la cui consistenza
economica e finanziaria, come lei ricorda anche nella relazione che
accompagna il piano - e le diamo atto che è già la seconda volta
che il piano è accompagnato da una relazione che aiuta a capire -,
è molto alta rispetto agli impegni di questo piano triennale. Nel
piano post alluvione si prevedono interventi che vanno oltre - mi
permetta di riferirmi ancora alle lire perché mi è più comodo visto
che il piano post alluvione era stato tutto pensato in lire e anche
nella relazione è ancora presentato in lire - 730 miliardi di lire
rispetto ai quali si è riusciti a trovare e ad impegnare solo 428
miliardi e ci sono 308 miliardi ancora da finanziare.
Il piano triennale 2002-2004 prevede complessivamente per tre
anni risorse per 350 miliardi di lire così suddivise: il primo anno
circa 50 miliardi e gli altri miliardi sono distribuiti nel 2003 e
nel 2004; questo per dire che vengono portate
all’attenzione del Consiglio un insieme di opere che
sono meno della metà delle opere che la Giunta con la sua delibera
ha definito. In questo senso parlo di un piano di lavori pubblici
molto strano rispetto agli altri.
Chiaramente c’è stata l’alluvione
che ha richiamato risorse da impiegare in modo urgente e
tempestivo, senza il passaggio al Consiglio. Nel settore territorio
e ambiente vediamo che ci sono 29 interventi con circa 80 miliardi,
24 miliardi circa nel settore del turismo e beni culturali e nel
settore delle infrastrutture 250 miliardi con circa 90 interventi.
Come si vede, è il settore delle infrastrutture che, nonostante
tutte le affermazioni che vengono fatte relativamente
all'importanza della tutela e della cura del territorio, la fa da
padrone.
È vero che nelle infrastrutture molti degli interventi sono di
adeguamento e di manutenzione e questo è sicuramente positivo, però
si pone un problema che è quello di constatare che molte volte,
quando si decide un’opera, la si pensa solo in
termini di investimenti iniziali e non si mettono in conto i costi
economici che la manutenzione di tale opera comporterà e sempre più
la Regione dovrà far fronte a spese di questo genere perché
possiede un patrimonio così vasto di infrastrutture che ogni anno
dovrà impegnare risorse ingenti in tal senso. Allora
c’è da chiedersi se vale la pena di continuare a
pensare a nuove opere questa riflessione dovrebbe renderci molto
più cauti ogni volta che si decide una nuova opera perché si tratta
di impegnare soldi non solo nel presente, ma anche fondi per la sua
manutenzione nel futuro.
È difficile entrare nel merito delle singole opere, anche perché
la maggior parte sono interventi puntuali e minuti che riguardano
esigenze specifiche di una porzione di territorio, a parte i due
grandi interventi dell’Institut agricole che
comporta circa 32 miliardi e le piste dell’aeroporto
che comportano circa 20 miliardi. È difficile, dicevo, parlare dei
singoli interventi perché di questi si conosce ancora troppo poco;
si conosce il titolo, la località, si conosce
l’entità, ma le esigenze che sono alla base di
questo intervento non vengono in alcun modo esplicitate anche nella
scheda illustrativa.
È vero, forse la legge non lo chiede più come lo chiedeva la
precedente legge, però un minimo di maggiore descrizione delle
opere forse sarebbe utile per offrire elementi di valutazione e di
conoscenza a chi è chiamato a pronunciarsi su un piano.
L’Assessore ha ricordato che nel piano
c’è tutta una parte che è raccolta sotto il titolo
"interventi in fase di studio". Non ci sono risorse finanziarie per
questi interventi, quindi è serio non mettere interventi per i
quali si sa che non si hanno in questo momento le risorse. Quello
che può sembrare un elemento di serietà è però accompagnato da un
elemento di forte discrezionalità nella decisione di queste
opere.
Qui abbiamo soltanto un elenco e troviamo di tutto, nel senso
che non sono indicate né priorità né entità dell'ipotetica spesa e
non si capisce quale peso avrà ciascuna opera nel momento della
decisione: intanto, per quanto mi riguarda, ci sono ancora troppe
piste forestali allo studio; non avevamo letto nelle relazioni dei
tecnici sul post alluvione che tra le concause scatenanti dei
fenomeni franosi ci sono opere stradali mal fatte, opere stradali
che non avrebbero dovuto essere fatte perché interrompono tutto un
sistema delle acque sotterraneo? Ora, come si conciliano queste
affermazioni che esprimono la necessità di ripensare tutta
l’ottica delle infrastrutture viarie, se poi si
continua a progettare come prima dell’alluvione? Su
questo ci sono ancora troppi elementi che non ci convincono.
Si tratta inoltre di un mero elenco in base al quale non si può
sapere quale di queste opere sarà privilegiata nel momento della
decisione. Ad esempio, c’è un’opera
che ci interessa molto: la realizzazione della residenza
socioassistenziale in località Gotrau - le famose RSA di cui il
Piano sociosanitario parla -, un’opera di cui la
collettività ha un forte bisogno, allora quali sono le valutazioni
che saranno fatte dopo lo studio di quest’opera? Chi
prenderà la decisione per ogni opera? Quale sarà
l’iter? Si aspetta che sia finito lo studio di tutti
gli interventi per poter decidere e fare una scala di priorità
oppure, a mano a mano che i singoli studi sono terminati, si cerca
di reperire le risorse? Ma a questo punto è casuale
l’ordine di priorità e ci si chiede chi, come,
quando decide di quale intervento vada avviato lo studio. Pertanto,
ripeto, anche questo è un elemento che ci fa dire che è un piano un
po' anomalo.
L’ultima considerazione che faccio riguarda
un'affermazione che trovo nella relazione e che condivido, cioè:
"
La finalità principale è la rimozione delle anomalie
strutturali del sistema territoriale che si sono rese
particolarmente evidenti nel corso degli ultimi eventi alluvionali
e che hanno costituito elementi di aggravio degli effetti degli
stessi; trattandosi di fattori strutturali, la rimozione richiede
tempi medio-lunghi"
.
Rispetto a questa finalità non ho visto, né in questo piano, né
tanto meno nell’elenco delle 700 e più opere post
alluvione, il rapporto fra le affermazioni di principio e la
realizzazione: non l’ho visto perché, se alcune
opere, come possiamo anche vedere in Internet, sono costruite con
tecniche interessanti di bioingegneria, le altre centinaia di
piccole opere sparse sul territorio non presentano quel carattere -
non dico neanche di innovazione -, ma di nazionalità che va a
togliere quegli impedimenti che hanno aggravato alcuni fenomeni
alluvionali.
Si vedono muri fatti sempre allo stesso modo, si vedono ancora
costruzioni che ripetono gli stessi errori: allora mi chiedo se non
sarebbe più interessante e utile fare un’opera di
indagine puntuale e precisa su queste opere post alluvione perché
il rischio è che, a parte alcuni casi, si ripetano gli stessi
errori.
In ultimo una richiesta, Assessore: non ho trovato indicato né
nel piano post alluvioni né nella "pianola", per così dire, né in
altri atti, dove, quando e come è stato deciso
quell’insieme di impegni miliardari sulla strada di
Cogne di cui lei ha parlato l’altro giorno. Mi
chiedo che rapporto c’è fra questi piani e le
decisioni che puntualmente la Giunta prende a fronte di casi
specifici.
Président
La parole au Conseiller Perron.
Perron (UV)
J’interviens pour faire
quelques brèves considérations sur un document qui a des retombées
économiques très importantes et qui représente en même temps un
formidable instrument de gestion du territoire de la part des
communes et de l’Administration régionale dans son
complexe. Je peux partager que, si on fait une analyse exclusive
des numéros qui sont prévus en 2002, on pourrait dire
qu’il s’agit d’un plan
de travaux moins important, moins fort par rapport à des années
précédentes, surtout pour ce qui est des numéros de
l’année 2002.
Dans ce sens on pourrait partager l’avis que ce
plan est un plan étrange, mais ça représente une vision partielle
parce que, pour faire une analyse plus profonde, il est nécessaire
de tenir compte de l’énorme quantité de travaux qui
ont été prévus dans notre communauté suite à
l’inondation.
Tous ceux qui ont eu l’occasion de suivre les
travaux de la reconstruction et de confronter ça en discutant avec
d’autres personnes qui avaient visité la Vallée
d’Aoste pendant l’inondation ont
remarqué l’exceptionnel travail qui a été fait en
termes de quantité de travaux qui ont été mis sur le marché suite à
l’inondation de l’année 2000;
paradoxalement, en faisant un raisonnement un peu pragmatique, je
peux dire que dans le drame humain et dans le drame général qui a
représenté l’inondation, pour ce qui est du secteur
du bâtiment, l’inondation a représenté un moment de
forte reprise du point de vue économique. Si on donne un coup
d’?il au plan 2002-2004, je pense
qu’on peut reprendre une analyse
qu’on avait faite dans les années précédentes et
dire que là l’engagement de
l’Administration régionale continue à être beaucoup
plus fort et plus lourd.
S’il est vrai que ce plan de travaux représente
le retour à la normalité - c’est un peu le leitmotiv
qu’on avait employé aussi pour le bilan de cette
année - je pense qu’il est sérieux, dans le sens
qu’il tient compte des réelles disponibilités
économiques qu’on peut prévoir pour cela et donc on
n’a pas essayé de présenter ça comme un livre des
rêves où on prévoit tout et puis il n’y a pas de
ressources financières. Dans le complexe il y a aussi une précise,
ciblée attention à la gestion du territoire, même pour ce qui est
des travaux prévus pour la reconstruction.
Personnellement je ne partage pas la vision de Mme Squarzino
comme si l’on avait une sorte
d’attention à une reconstruction conduite dans une
façon un peu sauvage. Il me semble qu’il y a,
surtout vis-à-vis des communes, une prise en compte de
l’expérience qui a été "représentée" par
l’inondation pour ce qui concerne les
reconstructions, les interventions qui doivent être prévues à ce
sujet ou qui restent à faire dans des zones assez délicates.
Là il y a un regard très, très attentif, soit de
l’Administration régionale soit des communautés
locales, donc je ne partage pas l’idée
qu’il y ait ici une reconstruction sauvage; il me
semble au contraire qu’il y a une gestion de la
politique du territoire qui a une philosophie, donc
l’évaluation qu’on peut donner est
positive et personnellement je partage aussi la méthode de gérer ce
secteur car elle est en mesure de donner certains résultats. Je
suis d’accord quand on dit qu’il
devra y avoir une attention particulière à la gestion des
instruments de programmation, surtout pour ne pas concentrer dans
les derniers mois de l’année la grande partie des
projets et des relatifs appels d’offres, ce qui
permet aux bureaux de faire un bon travail, mais ce qui représente
aussi une facilitation pour les entreprises qui veulent participer
aux appels d’offres.
M. l’Assesseur, j’en profite des
ces évaluations très courtes pour poser une question:
j’ai appris que la Région a
l’intention d’investir 70 milliards
pour l’amélioration de la viabilité et la mise en
sûreté de la route de Cogne, sur cela j’aimerais
avoir quelques nouvelles en plus pour ce qui est du projet et du
financement de l’ouvrage.
Président
La parole au Conseiller Borre.
Borre (UV)
Non voglio passare per il consigliere di zona o
di quartiere considerato che le richieste che farò riguardano
l’interesse del Comune di Aosta. Sul discorso che
aveva fatto la Consigliera Squarzino, che evidenziava la mancanza
di una scheda che spiegasse le esigenze che portano a queste opere,
vorrei dire che la Regione Valle d’Aosta ha delle
dimensioni talmente piccole e che se i consiglieri girano la loro
regione, guardando poi queste opere, hanno la possibilità di
valutare l’opportunità e la validità o meno di
queste opere in elenco.
Assessore, per quanto riguarda il discorso del poligono di tiro
- perché è un’opera che ormai è diciassette anni che
"gira" fra Comune di Aosta e Regione e mi sembra che finalmente
abbia trovato la giusta sensibilità all’interno
della Giunta e quindi sia stata messa nelle previsioni -, avrei
l'esigenza di capire con un po' più di precisione i tempi dato che
dovranno essere portate avanti delle trattative con la Scuola
alpina, cioè i militari che oggi utilizzano quel poligono: quindi
riuscire ad intervenire con un accordo
dell’Esercito.
Il secondo problema è quello che riguarda lo svincolo di via
Roma - non l'ho trovato qui indicato, però so che è già in fase
avanzata - per la strada regionale di Roisan e quella
dell’Ospedale di Beauregard, quindi verso
Saint-Christophe, che ritengo un nodo della viabilità estremamente
importante per la città di Aosta.
Ho anche perso di vista - ed è colpa mia perché potevo
informarmi prima - un’altra opera molto importante:
quella del forno crematorio; penso che sia in fase estremamente
avanzata, ma mi sono dimenticato di prendere informazioni nei
competenti uffici, se lei è in grado di darmene, mi farà una grossa
cortesia.
Voglio peraltro esternare la mia soddisfazione per quello che
riguarda la costruzione del parcheggio della Chapelle di Porossan,
anche questa è un’opera che si trascina da più anni,
e l’allargamento della strada regionale
Aosta-Excenex che mi pare di capire sia il lotto che riguarda la
frazione di Excenex, che è il punto più pericoloso di questa
strada, dove dovrebbero essere abbattute delle case e ricostruita
la piazza del villaggio.
Président
La parole au Conseiller Frassy.
Frassy (FI)
Nell’esaminare questo piano
eviterò di entrare nel dettaglio delle singole opere, anche perché
a quel punto diventerebbe forse una discussione molto tecnica dalla
quale sarebbe difficile uscirne nei tempi che ci sono concessi dal
Regolamento per intervenire su questo tipo di atti amministrativi,
perciò mi limiterò a fare delle valutazioni di insieme su questo
piano.
È un piano che l’Assessore già in commissione ha
annunciato come essere innovativo rispetto ai piani precedenti per
la globalità dei punti di vista inerenti i vari tipi di lavori
pubblici che devono essere realizzati nella nostra regione e se
possiamo convenire su questa affermazione fatta
dall’Assessore, riteniamo che ci siano alcuni altri
aspetti che vadano evidenziati.
Intanto dobbiamo dire che la caratteristica che possiede questo
piano di inglobare la quasi totalità delle opere pubbliche viene
vanificata dall’essere questo un piano che lascia le
mani libere alla Giunta, all’Assessore, alla
maggioranza, è un piano da fine legislatura, è un piano che con
l’escamotage di non impegnare tutte le risorse
disponibili del bilancio, con l’escamotage di non
finanziare per intero le opere del piano, con
l’escamotage di non dire i tempi necessari per il
completamento delle opere inserite nel piano, accontenta tutti e
non scontenta nessuno, accontenta tutti perché tutti hanno visto
inserire le opere del proprio bacino elettorale - se così lo
vogliamo definire - chi con un finanziamento totale, chi con un
finanziamento parziale, chi invece con quelle che sono definite
opere in previsione.
Tutti sono soddisfatti, tutti hanno la possibilità domani di
attingere a quei fondi non impegnati e devo dire
all’Assessore che veramente ha fatto un capolavoro
politico, più che un capolavoro amministrativo, in quanto è
riuscito con questo piano a non scontentare nessuno, a lasciare
tantissime aspettative aperte che possono essere anche trasmesse
nei propri ambiti elettorali di riferimento. Questo andava detto,
Assessore, perché questa è la vera novità del piano.
Vorrei solo fare due conti. Dei 180 milioni di euro che sono
stati ipotizzati nel piano in realtà ne vengono finanziati 135
perché questa è la realtà dei dati che andiamo a leggere lungo le
tante pagine che compongono il piano; 77 opere sono finanziate per
intero, 52 sono finanziate parzialmente e di queste possiamo dire
che sono finanziate indicativamente, facendo una statistica, il 50
percento e poi c’è il libro dei sogni che sono i
progetti in previsione.
Le schede, come abbiamo detto in commissione e come ribadiamo in
aula, sono schede che riempiono carta, ma che propongono gli stessi
dati che sono sviluppati nelle pagine precedenti del programma di
previsione, nel senso che queste schede non danno indicazioni su
quella che è l'ipotetica durata prevista dei lavori, né danno
indicazioni su quelle che sono le previsioni di inizio dei lavori,
perlomeno per quanto riguarda i lavori che non hanno una
definizione maggiore rispetto a quelli che sono i dati qui
contenuti.
In conclusione perciò, pur condividendo una parte di questi
interventi, che riteniamo necessari ed auspicabili, tardivi forse -
ma "meglio tardi che mai" dice un vecchio adagio popolare e ci
riferiamo alla strada di Cogne -, riteniamo però di non poter
condividere questa filosofia massimalista, pertanto quella che era
la nostra indicazione di astensione su questo piano in commissione
verrà confermata anche in aula proprio perché la nostra parte
politica, non avendo accordato fiducia a questa maggioranza, non
può accordare fiducia su un piano lavori che è parzialmente
finanziato ed è una grossa delega in bianco che viene data alla
Giunta.
Président
Je n’ai plus de conseillers
inscrits à parler. La discussion générale est close.
La parole à l’Assesseur au territoire, à
l'environnement et aux ouvrages publics, Vallet.
Vallet (UV)
Nel ringraziare i Consiglieri che sono
intervenuti, devo dire che nei loro interventi non ho colto delle
critiche sostanziali, ma delle osservazioni rispetto alle quali è
giusto porsi anche per migliorare in futuro la programmazione delle
opere pubbliche.
Consigliera Squarzino, io non parlerei di "pianola", parlerei
piuttosto di un programma lavori sicuramente realistico,
pragmatico, assolutamente credibile, questo sì. Credo che la novità
importante e positiva di quest’anno rispetto
all’anno scorso è che abbiamo avuto la possibilità
di fare un programma di previsione. È stato osservato che questo
programma prevede poche risorse da destinare al territorio
complessivamente inteso rispetto alla parte destinata alle
infrastrutture; ho spiegato in relazione che, per quanto riguarda
gli interventi sul territorio, questi sono riferiti in modo
specifico alle zone che poco sono state interessate dall'alluvione
dell’ottobre 2000 in quanto in quelle zone il
programma di riferimento è il programma degli interventi
straordinari, previsto dall'Ordinanza n. 3090, che porta i numeri
che la Consigliera Squarzino ha evidenziato. Mi fa piacere che
diversi abbiano colto l’attenzione che abbiamo
voluto dedicare agli interventi di manutenzione perché credo questo
sia un concetto ormai sicuramente affermato per quanto riguarda i
lavori pubblici, ma è un concetto che va valorizzato e rispetto al
quale bisogna porre tutta l’attenzione
possibile.
Si dice che dei singoli interventi si conosce poco e questa è
una critica che viene fatta anche dal Consigliere Frassy che
l'aveva già fatta anche in commissione. È vero: le tabelle, che
dovrebbero spiegare meglio e di più la sintetica annotazione della
prima parte del piano rispetto alle opere, non possono dire molte
cose di più, ma perché? Perché il programma di previsione, così
come prevede la legge, contiene opere per le quali è stata almeno
avviata la progettazione preliminare.
Allora voi capite che in questa fase, pur disponendo della
progettazione preliminare, rispetto alla tempistica e quindi,
rispetto alla conclusione delle opere, non siamo in grado di dire
niente perché non abbiamo elementi. L’impegno che
posso sicuramente assumermi è quello di approfondire con le
strutture per cercare di migliorare queste schede e vedremo se
nella confezione del programma di previsione del 2003-2005 sarà
possibile aggiungere qualche notizia rispetto ai lavori che vada
nella direzione auspicata.
Per quanto riguarda il fatto che ci siano troppe strade e troppe
piste forestali, il problema non sono le strade in sé, il problema
è progettarle e realizzarle secondo i criteri della buona tecnica e
progettuale e costruttiva facendo tesoro evidentemente di quanto
abbiamo dovuto nostro malgrado constatare. Voglio fare una
puntualizzazione per quanto riguarda gli interventi sulla strada
regionale di Cogne - e qui rispondo anche ad una richiesta di
precisazione del Consigliere Perron oltre che a qualche critica che
mi è stata personalmente rivolta da qualcuno che mi ha ricordato
che non c’è solo il problema della strada regionale
di Cogne per cui forse è esagerato destinare quella entità di
risorse solo per la strada regionale di Cogne -: noi abbiamo il
dovere di dare alle strade regionali quel grado di sicurezza che
sia compatibile con quelle che sono le strade di montagna.
Ora, noi abbiamo verificato, attraverso due successive fasi di
studio e di monitoraggio, quelli che sono i problemi della strada
regionale di Cogne che sono maggiori e più gravi rispetto ad altre
situazioni; sulla base di questi studi abbiamo programmato una
serie di interventi che trovano già in parte e che troveranno
copertura nel prossimo triennio: l’intervento di
realizzazione del paravalanghe La Pesse per 1,8 milioni di euro è
già previsto nel piano operativo del 2002;
l’intervento di realizzazione del paramassi in
località La Comba è previsto, è in fase di realizzazione e
finanziato all’interno del piano dell'Ordinanza n.
3090, in quel tratto la strada era stata asportata; il
prolungamento dei paramassi-paravalanghe in località Tsecheret e La
Nouva troveranno copertura finanziaria nell'integrazione che stiamo
facendo e che sarà pronta a settimane al programma dell'Ordinanza
n. 3090.
Alcuni degli interventi li stiamo iniziando, quindi sono coperti
da impegni già assunti; alcuni interventi sono ancora in fase di
progettazione, per questi andremo ad impegnare le risorse che vi
sono sul capitolo 52180, "Consolidamento versanti instabili e
sistemazione di frane", che ha ancora una disponibilità sul
triennio di 6.075.000 euro. Rispetto a quei 70 miliardi di cui si
diceva, bisognerà individuare i finanziamenti per la realizzazione
dell'opera principale che è la galleria in destra orografica nella
zona del Ponte di Chevril, perché quella da sola comporterà un
onere fra i 25 e i 30 miliardi; per quest'opera attiveremo a giorni
lo studio di fattibilità che ci preciserà e i termini fisici e i
termini monetari e i termini temporali entro i quali saremo in
grado di realizzare queste opere. Credo di aver risposto in maniera
esaustiva e puntuale.
Consigliere Frassy, più che di un piano innovativo ho parlato di
un piano completo, nel senso che contiene tutto il panorama delle
categorie di opere che l’Amministrazione regionale
esegue. Per quanto riguarda l’osservazione fatta al
modo con cui abbiamo previsto l’inserimento delle
opere e quindi la conseguente copertura finanziaria, qui abbiamo
voluto fare un piano che comprende delle opere per le quali siamo
certi di avere le risorse finanziarie, prendiamo un esempio: sul
capitolo 35020, che finanzia gli immobili non adibiti ad uffici e
le aree attigue di proprietà, abbiamo ancora da impegnare 4.700.000
euro, sono risorse importanti, ma su questo capitolo dovremo
impegnare la realizzazione della "cittadelle des archives",
piuttosto che della ristrutturazione del Palazzo Cogne.
Sono interventi il primo, di oltre 30 miliardi il secondo, di
oltre 15 miliardi. Lei capisce, Consigliere Frassy, che in questa
fase, con questa disponibilità residua, è assolutamente impossibile
prevedere l’avvio di queste opere; nel momento in
cui avremo certezza della disponibilità di risorse, andremo ad
estrapolare dai lavori in fase di studio questi interventi e li
porteremo nella fase attuativa.
Alcune risposte ancora puntuali alle domande che mi ha posto il
Consigliere Borre. Per quanto concerne il poligono di tiro, è in
pubblicazione all’albo pretorio
dell’Assessorato il bando per
l’affido della progettazione definitiva ed esecutiva
dell’intervento. Abbiamo potuto provvedere a questo
in quanto ci sono le condizioni adesso di accordi con
l’Amministrazione militare e il Comune di Aosta per
poter partire con la realizzazione.
Per quanto riguarda lo svincolo su via Roma della strada
regionale di Roisan, questo è già presente sul piano operativo del
2002, quindi verrà sicuramente appaltato nel corso del 2002, è
indicato a pagina 21 del piano operativo per un importo di
2.100.000 euro.
Per quanto concerne la tempistica relativa al forno crematorio,
informo che siamo alla conclusione dei lavori, stiamo provvedendo
all’appalto della parte tecnica, quindi del forno in
poche parole, per l'installazione.
Credo che alla fine del 2002 la comunità potrà disporre di
questo importantissimo servizio. Per quanto riguarda la strada
regionale di Arpuilles, il tratto interessato è quello indicato dal
Consigliere.
Vi ringrazio, credo di aver risposto a tutte le questioni.
Président
Je soumets au vote l’objet n°
21.2:
Conseillers présents: 31
Votants: 25
Pour: 25
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
