Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3206 del 12 novembre 1987 - Resoconto
OGGETTO N. 3206/VIII - CONCESSIONE DI UN CONTRIBUTO
ALL'ISTITUTO DON BOSCO DI CHATILLON PER L'ORGANIZZAZIONE E
L'EFFETTUAZIONE DI CORSI ANNUALI DI COMPLETAMENTO DELLA FORMAZIONE
PROFESSIONALE PER GIOVANI CHE HANNO GIÀ FREQUENTATO I CORSI
TRIENNALI CONSEGUENDO LA QUALIFICAZIONE DI CONGEGNATORI MECCANICI O
EBANISTI MOBILIERI.
PRESIDENTE:
Do lettura della deliberazione in
oggetto:
IL CONSIGLIO
- Vista la richiesta presentata dall'Istituto Don Bosco di
Châtillon tendente ad ottenere - da parte dell'Amministrazione
regionale - la concessione di un contributo nelle spese per
l'organizzazione e l'effettuazione, nell'anno addestrativo 1987/88,
di corsi annuali di completamento della formazione professionale
per giovani che hanno già frequen
tato
i corsi triennali
conseguendo la qualificazione di congegnatori-mecanici o
ebanisti-mobilieri;
- Considerato che i corsi indicati hanno i seguenti
connotati:
a)
partecipanti:
corso per congegnatori-meccanici: n. 5/6 persone;
corso per ebanisti-mobilieri: n. 5/6 persone;
b)
periodo di svolgimento: ottobre 1987 - maggio
1988;
c)
durata:
corso per congegnatori-meccanici: n. 1200 ore di
insegnamento; corso per ebanisti-mobilieri: n. 1200 ore di
insegnamento;
d)
calendario delle lezioni: n. 8 ore giornaliere, dal
lunedì al venerdì;
e)
spesa complessiva prevista:£. 60.000.000;
- Preso atto che l'attività formativa - che verrebbe
effettuata sotto il controllo dell'Ufficio formazione professionale
dell'Assessorato regionale dell'industria, del commercio,
dell'artigianato e dei trasporti - comprende insegnamenti teorici e
pratici sulle varie tecniche di lavorazione e sulle nuove
tecnologie, anche in previsione dello svolgimento di una attività
lavorativa autonoma;
DELIBERA
1°) di approvare la concessione all'Istituto Don Bosco di
Châtillon della somma di £. 48.000.000.= (quarantottomilioni) a
titolo di contributo nelle spese per l'organizzazione e
l'effettuazione dei corsi in premessa indicati;
2°) di approvare e di impegnane la spesa complessiva di
£.
48.000.000.= (quarantottomilioni), finanziandola per £.
18.000.000.= (diciottomilioni) con l'imputazione al capitolo 36060
del bilancio preventivo della Regione per il corrente esercizio
finanziario ("Contributi per iniziative e manifestazioni economiche
e per il potenziamento delle attività economiche"), che presenta la
necessaria disponibilità, e per £ 30.000.000.= (trentamilioni) sul
corrispondente capitolo del bilancio preventivo per l'anno
1988;
3°) di stabilire che alla liquidazione del contributo di cui
sopra si provveda trimestralmente - ai sensi dell'art. 57 della
legge regionale 7 dicembre 1979, n. 68 previa presentazione di
idonea documentazione di spesa comprensiva di relazione sui
risultati conseguiti;
4°) di affidare il controllo dei corsi di cui trattasi al
dipendente Bertolin Roberto in servizio presso l'Ufficio formazione
professionale dell'Assessorato dell'industria, del commercio,
dell'artigianato e dei trasporti.
PRESIDENTE:
Ha chiesto la parola l'Assessore
all'Industria, Commercio, Artigianato e Trasporti, Lanivi; ne ha
facoltà.
LANIVI (A.D.P.):
Questo intervento, ché può essere
definito sperimentale, è rivolto ai giovani che, dopo aver
frequentato per tre anni l'Istituto "Don Bosco" di Châtillon, hanno
conseguito la qualifica di "congegnatori meccanici" o di
"ebanisti". Per costoro è previsto un ulteriore periodo formativo
nel quale, oltre ad una più intensa preparazione teorica e pratica,
ricevono anche nozioni che potrebbero consentire loro di avviarsi
ad un'attività autonoma di tipo imprenditoriale.
Nel caso in esame, si
è cercato di sperimentare,
ovviamente in una struttura formativa già collaudata, un primo tipo
di formazione, capace di collegare scuola e mondo del lavoro.
L'Istituto "Don Bosco" spenderà circa 60 milioni per questa
operazione, alla quale la Regione partecipa con un contributo
dell'80%, pari a 48 milioni.
PRESIDENTE:
Ha chiesto la parola il Consigliere Cout; ne
ha facoltà.
COUT (P.C.I.):
Anche noi riteniamo necessario attuare
questi corsi a carattere sperimentale, tuttavia vorremmo sollevare
una questione che è strettamente collegata al problema. È molto
interessante ed utile favorire l'accesso ad una ulteriore qualifica
post-qualifica, ma non ci dobbiamo dimenticare che esiste anche un
problema più a monte.
In altre occasioni, sia all'interno degli I.P.R., e sia in
questo stesso Consiglio, abbiamo avuto modo di ricordare che nei
nostri istituti professionali esistono le stesse qualifiche e, più
o meno, anche gli stessi programmi che esistevano al momento della
loro prima istituzione. Forse è proprio questa la ragione che rende
quanto mai indispensabile l'organizzazione di ulteriori corsi
professionali, dopo il conseguimento della qualifica.
Io so che i pochi congegnatori iscritti nei corsi degli istituti
professionali valdostani - ma, fuori della Valle, sono addirittura
meno riescono a trovare lavoro, perché, qui in Valle, con una
sufficiente conoscenza del disegno meccanico, ci si può occupare
presso una qualsiasi attività industriale, anche con una modesta
esperienza lavorativa in officina.
Tuttavia, le qualifiche dei nostri istituti professionali
avrebbero un valore ben diverso se noi riuscissimo ad organizzare
dei corsi più mirati verso i possibili sbocchi lavorativi.
L'Assessore all'Industria ci ha appena confermato che la
preparazione post-qualifica avrebbe anche lo scopo di preparare i
ragazzi ad un'attività lavorativa autonoma: nulla ci vieta di poter
istituire in futuro, presso i nostri istituti professionali, delle
qualifiche che diano effettivamente questa possibilità, senza
costringere i ragazzi a seguire un corso di formazione
professionale, più specifico, dopo la qualifica.
La questione che noi intendiamo sollevare è appunto di questo
tipo. In Consiglio abbiamo certamente discusso della riforma della
scuola superiore valdostana, che prevedeva l'istituzione degli
ormai famosi "lycées techniques"; sembra, però, che tale idea sia
stata quasi dimenticata.
Allora noi ritenevamo che i "lycées techniques" non potessero
risolvere i problemi della scuola valdostana, tant'è che avevamo
sollevato il problema degli I.P.R. proprio perché, come Regione,
abbiamo delle competenze specifiche in materia, che ci
consentirebbero di cominciare di lì a cambiare la nostra scuola.
Negli istituti professionali di Stato si rilasciano circa 70 od 80
qualifiche diverse: non è detto che tra queste, sempreché non si
voglia andare a scoprire od a sperimentare qualche cosa di
assolutamente nuovo, non ce ne sia una che possa fare al caso
nostro, meglio delle nostre qualifiche. L'Assessore dice che le
nostre qualifiche sono ormai collaudate, ma, a mio parere, occorre
vedere anche con quali risultati d'istituto e di...
(...INTERRUZIONE...)
COUT (P.C.I.):
Allora, più che "collaudate", le
qualifiche potrebbero essere definite "obsolete", anche se, torno a
ripetere, i nostri ragazzi, uscendo dagli I.P.R., trovano comunque
occupazione.
È dal 1964 che i nostri istituti professionali rilasciano le
stesse qualifiche; credo che sia finalmente arrivato il momento di
pensare a qualcosa di diverso. Tuttavia, proprio perché la presente
deliberazione interessa un aspetto sperimentale del problema e può
contribuire a diffondere una più qualificata formazione
professionale, noi la riconosciamo utile e concordiamo sulla sua
assunzione, anche se abbiamo risollevato una questione che, a
nostro avviso, è molto importante per il futuro della scuola
valdostana.
PRESIDENTE:
Se nessuno chiede la parola, pongo in
votazione la deliberazione in oggetto:
ESITO DELLA VOTAZIONE
Presenti: 21
Votanti: 20
Favorevoli: 20
Astenuti: 1 (Sandri)
Il Consiglio approva
