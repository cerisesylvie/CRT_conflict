Classificazione
CAVE, MINIERE E TORBIERE


Resoconto integrale del dibattito dell'aula
Oggetto del Consiglio n. 246 del 19 novembre 2003 - Resoconto
OGGETTO N. 246/XII - Concessione di un contributo
all'Associazione marmifera della Valle d'Aosta per la realizzazione
di iniziative promozionali della produzione di marmi, graniti e
pietre della Valle d'Aosta, ai sensi della L.R. n. 31/1993. Impegno
di spesa.
Il Consiglio
Tenuto conto della richiesta presentata dall'Associazione
Marmifera della Valle d'Aosta tendente ad ottenere la concessione
di un contributo previsto dalla legge regionale 13 maggio 1993, n.
31, per la realizzazione di iniziative promozionali della
produzione di marmi, graniti e pietre della Valle d'Aosta mediante
la partecipazione a manifestazioni fieristiche;
Richiamata la L.R. n. 31/93 concernente la concessione di
contributi per iniziative e manifestazioni finalizzate al
potenziamento delle attività economiche;
Preso atto del preventivo di spesa, che ammonta ad euro
74.000,00, presentato dall'Associazione Marmifera della Valle
d'Aosta per la partecipazione alle seguenti manifestazioni
fieristiche:
1. Fiera Internazionale La Roche-sur-Foron in Haute Savoie
dal 1 al 11 maggio 2003
2. Fiera Internazionale di Carrara dal 4 al 7 giugno
2003
3. Marmomacc, International Exhibition of Marble a Verona dal
2 al 5 ottobre 2003;
Ritenuto opportuno aderire alla richiesta di cui si tratta
mediante la concessione di un contributo massimo di euro 51.800,00=
pari a circa il 70% della spesa preventivata, in relazione alle
disponibilità finanziarie del bilancio regionale ed in base
all'articolo 3 - lettera b) della legge regionale 13 maggio 1993,
n. 31;
Visto l'articolo 3, comma 1 - lettera m) della legge
regionale 7 dicembre 1979, n. 66, e successive modificazioni in
ordine alla competenza del Consiglio regionale;
Richiamata la deliberazione della Giunta regionale n. 3049 in
data 13 agosto 2003 concernente l'approvazione del bilancio di
gestione per il triennio 2003/2005 con attribuzione alle strutture
dirigenziali di quote di bilancio e degli obiettivi gestionali
correlati e di disposizioni applicative;
Visto il parere favorevole rilasciato dal Capo Servizio
incentivi ai consorzi ed alle imprese artigiane dell'Assessorato
Attività Produttive e Politiche del Lavoro, ai sensi del combinato
disposto degli articoli 13, comma 1, lettera e) e 59, comma 2,
della legge regionale 23 ottobre 1995, n. 45, sulla legittimità
della presente deliberazione;
In attuazione dell'obiettivo 081101 "Interventi di promozione
e sviluppo dell'artigianato e di altri settori";
Delibera
1) di concedere all'Associazione Marmifera della Valle
d'Aosta con sede in Aosta - C.so Padre Lorenzo n. 10 - C.F.
91009400077 un contributo del 70% delle spese effettivamente
sostenute, fino ad un massimo di euro 51.800,00, per la
realizzazione di iniziative promozionali della produzione di marmi,
graniti e pietre della Valle d'Aosta;
2) di impegnare la spesa di 51.800,00=
(cinquantunmilaottocento/00) con imputazione al capitolo 47806 -
Rich. 4485 - del bilancio preventivo della Regione per l'anno 2003
("Contributi per iniziative e manifestazioni economiche e per il
potenziamento delle attività economiche"), che presenta la
necessaria disponibilità;
3) di stabilire che alla liquidazione del contributo si
provvederà su presentazione di idonei giustificativi di
spesa.
Président - Est-ce qu'il y a des collègues qui souhaitent
intervenir? Si ce n'est pas le cas, je soumets au vote l'acte dont
au point n° 32 à l'ordre du jour:
Conseillers présents: 27
Votants: 22
Pour: 22
Abstentions: 5 (Curtaz, Frassy, Riccarand, Squarzino Secondina,
Tibaldi)
Le Conseil approuve.
