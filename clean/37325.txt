Classificazione
CASA DA GIOCO



Oggetto del Consiglio n. 1126 del 8 aprile 2015 - Resoconto
OGGETTO N. 1126/XIV - Interrogazione: "Modalità di controllo
della "resa" dei clienti della Casa da gioco segnalati dai
porteurs".
Presidente -
Ha chiesto la parola l'Assessore Perron, ne
ha la facoltà.
Perron (UV)
- Grazie Signor Presidente.
Collega, sul punto 1: il sistema
software
utilizzato per
calcolare la resa teorica del cliente è un sistema che si ritiene
affidabile, si basa su operazioni matematiche che incrociano dati
semplici quali il gioco preferito, sulla base del quale viene
calcolata la resa dell'attività di gioco del cliente. Seguono il
numero di partite mediamente previste per lo specifico gioco, il
valore della puntata media, che è espresso in euro, i tempi di
gioco. L'
output
numerico che ne deriva, valorizzato in euro,
rappresenta la resa teorica del giocatore. Questo metodo non ha
come base il conteggio del cambiato o del perduto del cliente, che
sono comunque informazioni che concorrono alla migliore
classificazione e alla profilazione in generale del cliente. Il
sistema citato sul conteggio del cambiato è stato abbandonato da
quasi tutte le case da gioco, soprattutto nelle strutture di grandi
dimensioni, anche laddove c'erano operazioni con gettoni dedicati,
perché il controllo è molto difficile e anche a Saint-Vincent ha
portato a situazioni spiacevoli nella gestione dei procacciatori di
clienti. Anche il sistema sul perso è un sistema poco utilizzato e
solo in casinò di piccole dimensioni o comunque con pochi
procacciatori, perché rappresenta come il sistema sul cambiato
delle difficoltà di gestione e dei rischi di abusi.
Sul punto 2: l'analisi relativa all'esito del gioco è distinta
dalla classificazione del giocatore, quindi da quella che è la sua
valutazione della resa per la Casa da gioco. Il dato importante è
il volume di gioco generato, quindi il potenziale di denaro che il
giocatore è in grado di rischiare, quindi di perdere al tavolo o al
gioco elettronico, calcolato sulla base di quanto evidenziato al
punto precedente. I giocatori VIP, anche quelli procacciati da
segnalatori, sono oggetto di continuo monitoraggio e continuo
controllo, non soltanto per quello che riguarda la partecipazione
al gioco, ma anche per quello che riguarda i costi sostenuti dalla
Casa da gioco per l'erogazione a loro favore di benefit. Questi
vengono puntualmente tracciati e confrontati in automatico per
tenere e per avere un corretto rapporto di quelli che sono i
costi-benefici.
Punto 3: la resa teorica. La resa teorica è data dalla media
puntata per i tempi di gioco, per il numero di partite e per la
percentuale della resa di gioco. Si tratta di una regola
internazionale conosciuta e adottata praticamente in tutti i casinò
del mondo, le informazioni di base, quindi media della puntata e
tempi di gioco sono frutto di una ripetuta osservazione di quelli
che sono i comportamenti del cliente da parte di un reparto
dedicato a questo: i rilevatori. I rilevatori producono rapporti
giornalieri la cui sintesi è oggetto di
data-entry
in
apposito spazio sulla scheda del cliente. I rilevatori quindi,
oltre alla propria attività di osservazione sul campo, cioè
all'interno delle sale da gioco, si relazionano ovviamente anche
con il personale tecnico di gioco, cioè gli ispettori capitavola,
per acquisire informazioni che sono utili a tracciare un corretto
profilo del cliente. Eventuali movimenti finanziari finalizzati
all'acquisto della provvista di gioco e informazione sulle vincite
o sulle perdite del cliente quindi non incidono sul calcolo della
resa teorica. Questi dati sono assolutamente funzionali alla
successiva fase di classificazione del cliente nelle categorie VIP,
che è operata dalla Direzione competente.
Sul punto 4, la somma totale dei crediti che sono crediti ancora
attivi per gli anni dal 2011 al 2014, è di 1 milione e 700 mila
euro. In questo stesso periodo 600 mila euro o poco più sono stati
coperti dal deposito cauzionale previsto dal contratto che regola i
rapporti con i segnalatori, che veicolano giocatori da un
importante potenziale di gioco e rappresentano comunque
un'importante percentuale di quelli che sono gli introiti. Ricordo
che l'attività di recupero crediti viene, com'è giusto che sia,
programmata con assoluta costanza e continuità. Grazie.
Presidente
- Ha chiesto la parola il Consigliere
Bertschy, ne ha facoltà.
Bertschy (UVP)
- Grazie Assessore.
Non entrerò nel merito della risposta, anche perché non c'è il
tempo per analizzarla. La ringrazio della puntualità del dettaglio
nella risposta, che completa una precedente interrogazione fatta
anche dal collega Ferrero. Tutta quest'attività di approfondimento
è legata al fatto che...anche rispetto a come andiamo a cercare
clienti e come gestiamo tutta una serie di operazioni all'interno
delle sale...è legato al risultato oggi, purtroppo, ancora negativo
nel primo trimestre 2015 della Casa da gioco. L'interrogazione
quindi completa appunto una serie di dati, che poi noi cercheremo
di portare anche come completamento del lavoro fatto arrivato dalla
task force
.
Quello che ci preme andare a verificare, comunque, è che ci sia
la possibilità di controllare cosa spendiamo, cosa investiamo
nell'andare a ricercare i clienti e cosa questi clienti producono
in termini di ritorni per l'azienda, perché altrimenti la corretta
analisi di costi e benefici non ha mai un punto di controllo e di
arrivo. Soprattutto ci interessa capire se i clienti che portiamo
in sala non sono poi quelli che ci producono i buchi e che ci
portiamo nel bilancio dopo aver pagato le provvigioni ai
porteurs
. La sua risposta quindi è rassicurante in questo
senso, l'analizzeremo e la verificheremo ancora; quello che invece
appare - ma questo è il ritornello di tutti i Consigli - è che,
nonostante siano stati presentati i documenti che dovrebbero oggi
essere già rassicuranti per voi e per noi che teniamo alla Casa da
gioco, documenti che indicavano un aumento degli introiti di gioco,
un aumento del fatturato della Casa da gioco, dopo tre mesi del
2015, sono puntualmente smentiti: siamo sotto come introiti di
gioco - è stato dichiarato anche ieri dall'azienda - del 3 e mezzo
percento. Dovremmo essere sopra di 10 punti percentuali per
arrivare a quel fatturato indicato nel piano
quinquennale...prodotto dal piano industriale, che ha previsto la
ricapitalizzazione. Bisognerà recuperare 10 punti, bisogna
salire...più i 3 punti che oggi stiamo perdendo rispetto al 2014,
che già è stato un anno nel quale non abbiamo raggiunto i risultati
dichiarati. Assessore, quindi, come sempre, di lavoro rispetto al
Casinò ce n'è tanto da fare.
Presidente
- Grazie. Punto 7 all'ordine del giorno.
