Classificazione
AMBIENTE


Resoconto integrale del dibattito dell'aula
Oggetto del Consiglio n. 1265 del 5 aprile 1995 - Resoconto
OGGETTO N. 1265/X Modificazioni al programma specifico di
interventi in zone sensibili da un punto di vista ambientale
approvato con deliberazione del Consiglio regionale 27 febbraio
1992, n. 3157.
Deliberazione Il Consiglio
Richiamato il titolo VII "Aiuti alle zone sensibili sotto il
profilo della protezione dell'ambiente e delle risorse naturali,
nonché della conservazione dello spazio naturale e del paesaggio"
del regolamento CEE 2328/91, l'articolo 7 della legge regionale n.
83/91 e la deliberazione del Consiglio regionale n. 3157 in data 27
febbraio 1992 con la quale si approvava il programma specifico di
interventi in zone sensibili da un punto di vista ambientale,
applicato a partire dall'anno 1992;
Richiamato, altresì, il sottoprogramma "Apicoltura" del
programma zonale pluriennale per la Regione Valle d'Aosta,
predisposto ai sensi del Regolamento CEE 2078 del 30 giugno 1992,
relativo a metodi di produzione agricola compatibili con le
esigenze di protezione dell'ambiente e con la cura dello spazio
naturale, approvato con delibera del Consiglio regionale n. 7794,
in data 30 settembre 1994, e applicato a partire dall'anno
1994;
Precisato che tali programmi riguardano entrambi la fascia degli
alpeggi e sono sostanzialmente simili in quanto il programma
"Apicoltura" è stato predisposto introducendo, rispetto ai principi
del primo programma, criteri innovativi più favorevoli tendenti,
nel contempo, a migliorarne l'efficacia;
Ritenuto, su tale base, che per ragioni di equità e di
semplificazione procedurale, sia necessario apportare al programma
di aiuti alle zone sensibili da un punto di vista ambientale le
opportune modifiche tendenti ad uniformarlo ai predetti criteri
innovativi introdotti con il programma "Apicoltura";
Visto il parere favorevole rilasciato dal Dirigente del Servizio
Assistenza Tecnica-Economica, Sociale e dello Sviluppo Agricolo
dell'Assessorato dell'Agricoltura, Forestazione e Risorse Naturali,
ai sensi del combinato disposto dell'articolo 21 della legge
regionale n. 3/1956 e successive modificazioni e dell'articolo 72
della legge regionale n. 18/1980 e successive modificazioni, in
ordine alla legittimità della presente deliberazione;
Delibera
1) di sostituire il punto 1) delle pratiche agricole compatibili
nelle zone particolarmente sensibili da un punto di vista
ambientale, previste dal programma specifico di interventi in zone
sensibili da un punto di vista ambientale approvato con
deliberazione del Consiglio regionale 27 febbraio 1992, n. 3157,
nel modo seguente:
"1) a non superare il limite massimo di bestiame su base annua
di 0,4 UBA/ha di pascolo";
2) di sostituire altresì il paragrafo 2° del capitolo "Natura ed
entità degli aiuti" in modo che al posto di: "Questo aiuto può
essere cumulabile all'indennità compensativa percepita in relazione
agli altri terreni dell'azienda", si legga: "Questo aiuto è
cumulabile con l'indennità compensativa percepita in relazione al
titolo VI del Reg. CEE 2328/91";
3) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8, lettera e), del decreto legislativo 22
aprile 1994, n. 320.
Presidente
Ha chiesto la parola l'Assessore
all'agricoltura, forestazione e risorse naturali, Vallet.
Vallet (UV)
Per una brevissima illustrazione,
peraltro contenuta nelle premesse della delibera.
Avevamo approvato un programma applicativo del Regolamento CEE
n. 2328, che ha esplicato effetti dall'anno 1992. Avevamo poi
approvato un programma denominato Alpicoltura, in applicazione del
Regolamento CEE n. 2078. Tutti e due questi programmi riguardano le
cosiddette "zone sensibili", e cioè gli alpeggi.
Ci è parso opportuno uniformare i criteri e le misure previste
dai due programmi, per avere una uniformità di applicazione, e
quindi la prima modifica concerne il rapporto riguardante il carico
di bestiame rapportato alla superficie dell'alpeggio; la seconda
modifica è finalizzata ad uniformare il programma applicativo del
Regolamento CEE n. 2328 a quanto previsto dal Regolamento CEE n.
2078 circa la cumulabilità dell'intervento con indennità
compensativa.
Ci sono annessi alla deliberazione un emendamento, che non
cambia nel contenuto il punto 2, ma lo esprime in maniera più
corretta, e il parere unanime della III Commissione.
Presidente
Do lettura dell'emendamento presentato
dall'Assessore Vallet:
Emendamento Il punto 2 del deliberato è sostituito dal
seguente:
"2) di sostituire il secondo capoverso del capitolo "Natura ed
entità degli aiuti" con il seguente: "Questo aiuto è cumulabile con
l'indennità compensativa percepita in relazione al titolo VI del
Regolamento CEE 2328/91";"
Presenti, votanti e favorevoli: 25
Presidente
Qualcuno chiede la parola? Pongo in votazione
la delibera in oggetto, nel testo così emendato:
Deliberazione Il Consiglio
Richiamato il titolo VII "Aiuti alle zone sensibili sotto il
profilo della protezione dell'ambiente e delle risorse naturali,
nonché della conservazione dello spazio naturale e del paesaggio"
del regolamento CEE 2328/91, l'articolo 7 della legge regionale n.
83/91 e la deliberazione del Consiglio regionale n. 3157 in data 27
febbraio 1992 con la quale si approvava il programma specifico di
interventi in zone sensibili da un punto di vista ambientale,
applicato a partire dall'anno 1992;
Richiamato, altresì, il sottoprogramma "Apicoltura" del
programma zonale pluriennale per la Regione Valle d'Aosta,
predisposto ai sensi del Regolamento CEE 2078 del 30 giugno 1992,
relativo a metodi di produzione agricola compatibili con le
esigenze di protezione dell'ambiente e con la cura dello spazio
naturale, approvato con delibera del Consiglio regionale n. 7794,
in data 30 settembre 1994, e applicato a partire dall'anno
1994;
Precisato che tali programmi riguardano entrambi la fascia degli
alpeggi e sono sostanzialmente simili in quanto il programma
"Apicoltura" è stato predisposto introducendo, rispetto ai principi
del primo programma, criteri innovativi più favorevoli tendenti,
nel contempo, a migliorarne l'efficacia;
Ritenuto, su tale base, che per ragioni di equità e di
semplificazione procedurale, sia necessario apportare al programma
di aiuti alle zone sensibili da un punto di vista ambientale le
opportune modifiche tendenti ad uniformarlo ai predetti criteri
innovativi introdotti con il programma "Apicoltura";
Visto il parere favorevole rilasciato dal Dirigente del Servizio
Assistenza Tecnica-Economica, Sociale e dello Sviluppo Agricolo
dell'Assessorato dell'Agricoltura, Forestazione e Risorse Naturali,
ai sensi del combinato disposto dell'articolo 21 della legge
regionale n. 3/1956 e successive modificazioni e dell'articolo 72
della legge regionale n. 18/1980 e successive modificazioni, in
ordine alla legittimità della presente deliberazione;
Delibera
1) di sostituire il punto 1) delle pratiche agricole compatibili
nelle zone particolarmente sensibili da un punto di vista
ambientale, previste dal programma specifico di interventi in zone
sensibili da un punto di vista ambientale approvato con
deliberazione del Consiglio regionale 27 febbraio 1992, n. 3157,
nel modo seguente:
"1) a non superare il limite massimo di bestiame su base annua
di 0,4 UBA/ha di pascolo";
2) di sostituire il secondo capoverso del capitolo "Natura ed
entità degli aiuti" con il seguente: "Questo aiuto è cumulabile con
l'indennità compensativa percepita in relazione al titolo VI del
Regolamento CEE 2328/91";
3) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8, lettera e), del decreto legislativo 22
aprile 1994, n. 320.
Presenti, votanti e favorevoli: 25
Il Consiglio approva all'unanimità
