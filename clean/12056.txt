Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2930 del 18 dicembre 1991 - Resoconto
OGGETTO N. 2930/IX Concessione di un contributo dell'importo
di lire 33.000.000, a favore della parrocchia di San Lorenzo in
Pont-Saint-Martin, per il restauro dell'organo conservato nella
chiesa parrocchiale - Approvazione ed impegno di spesa.
Dolchi (Presidente) Do lettura del testo della delibera:
Deliberazione Il Consiglio delibera
1) di approvare la concessione di un contributo di lire
33.000.000 (trentatremilioni) a favore della Parrocchia di San
Lorenzo in Pont-Saint-Martin, rappresentata nella persona del
Parroco pro-tempore, Rev. Don Saverio Vallochera, per il restauro
dell'organo, conservato nella Chiesa Parrocchiale di
Pont-Saint-Martin, finalizzato al riutilizzo dello strumento nelle
funzioni liturgiche;
2) di approvare e di impegnare la spesa dell'importo di lire
33.000.000 (trentatremilioni) da imputare sul capitolo 66120 del
bilancio preventivo della Regione per l'anno 1991 ("Contributi per
la salvaguardia, manutenzione e pubblica fruizione del patrimonio
storico ed artistico"), che presenta la necessaria
disponibilità;
3) di disporre che la somma venga liquidata, anche ratealmente,
a favore del titolare della Parrocchia di San Lorenzo in
Pont-Saint-Martin, ai sensi dell'articolo 58 della legge regionale
27 dicembre 1989, n. 90, a cura dell'Assessorato del Turismo,
previa verifica ed accertamento, da parte della Soprintendenza per
i Beni Culturali, dell'esecuzione dei lavori, e dopo la
presentazione, da parte dell'ente ecclesiastico beneficiario, della
idonea documentazione comprovante le spese sostenute.
Presidente
Ha chiesto di parlare l'Assessore alla
Pubblica Istruzione Pascale, ne ha facoltà.
Pascale (PSI)
Si tratta di un contributo per il
restauro dell'organo della chiesa di Pont-Saint-Martin per il quale
è previsto un contributo pari al 60 per cento, come di solito viene
concesso in questi casi.
Presidente Pongo in votazione la delibera in oggetto.
Esito della votazione:
Presenti: 27
Votanti: 27
Favorevoli: 26
Contrari: 1
Il Consiglio approva.
