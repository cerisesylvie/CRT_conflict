Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 644 del 7 giugno 1984 - Resoconto
OGGETTO N. 644/VIII - DISEGNO DI LEGGE CONCERNENTE: "AUMENTO
DELLA SPESA PER L'APPLICAZIONE DELLA L.R. 9 MAGGIO 1963, N. 12,
CONCERNENTE L'ISTITUZIONE DELL'ENTE VALDOSTANO PER L'ARTIGIANATO
TIPICO.
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Pollicini, ne ha
facoltà.
POLLICINI - (Féd. DP-UVP):
La situazione dell'EVART penso
sia nota al Consiglio. Si richiede quindi un ulteriore e certamente
non ultimo intervento; quello previsto, per 70 milioni, porta
complessivamente a 270 milioni lo stanziamento per le spese
generali, però va detto che esiste una carenza di disponibilità
finanziaria per coprire un debito che l'EVART ha nei confronti di
artigiani che hanno presentato e posto in vendita le loro
opere.
Quindi, in attesa di arrivare in Consiglio con quelle
determinazioni di cui abbiamo parlato in occasione di una mozione,
proponiamo al Consiglio l'approvazione di questo ulteriore
stanziamento di 70 milioni, in maniera da poter coprire man mano
situazioni che è giusto siano coperte quanto prima.
PRESIDENTE:
Ha chiesto di parlare il Consigliere Millet,
ne ha facoltà.
MILLET - (P.C.I.):
Su questo argomento si è discusso
parecchio in Commissione, a due riprese; nella prima fase
l'Assessore aveva ritirato questo D.L., dicendo che sarebbe stato
presentato quando ci fosse stato un quadro più generale.
In quella prima discussione l'Assessore aveva fatto capire che
era una situazione difficile e che non c'erano stati tutti i
controlli necessari per evitarla.
Eravamo d'accordo allora che questo provvedimento sarebbe stato
presentato in quella fase che, stando anche alle parole
dell'Assessore nell'ultima Commissione, non dovrebbe tardare,
tenuto conto che, comunque, la Regione poteva versare 200 milioni;
c'era la questione dei 70 milioni, che non saranno sufficienti,
come si può capire dalle parole dell'Assessore, per cui riteniamo
che sarebbe stato opportuno integrare i 200 milioni al momento in
cui si aveva questo quadro generale, in modo da creare le
condizioni per ripartire.
Ci asterremo su questo disegno di legge, perchè se da una parte
è necessario risolvere la situazione, dall'altra non si arriva ad
una decisione definitiva. Abbiamo l'impressione che verso i
dipendenti di questi vari Enti, come l'Agraria l'altra volta, non
si guardi troppo per il sottile, mentre si cerca di coprire con un
pietoso velo la responsabilità di chi amministrava, e questo a me
non pare giusto.
Se questo Ente non ha funzionato, se sono state elette delle
persone nel Consiglio di Amministrazione che non hanno fatto il
loro dovere riteniamo che sia giusto evidenziare la loro
responsabilità, perchè, almeno da quello che sappiamo, il fatto di
non aver messo in luce certe questioni ha determinato questa
situazione difficile, non solo verso la Regione ma anche verso
quelli che si dovevano tutelare.
Per questa motivazione ci asterremo e speriamo che in un tempo
breve si dia una soluzione positiva a questa situazione.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Allegato al D.L. manca il parere
della I
^
Commissione. Non mi ricordavo che fosse stato
presentato nella Commissione Affari Generali e ho voluto
accertarmene con il Presidente della I
^
Commissione, che
mi ha confermato che questo provvedimento non è stato discusso
nella Commissione Affari Generali.
Poiché tutti i provvedimenti che concernono nuove spese è prassi
perlomeno che vengano discussi nella I
^
Commissione, non
capisco come mai questo particolare provvedimento debba seguire una
scorciatoia.
Pertanto chiedo che questo disegno di legge venga rinviato
all'esame della I
^
Commissione.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND - (N.S.):
In realtà la I
^
Commissione aveva iniziato l'esame del D.L., ma poi c'era stata una
proposta accolta dall'Assessore allora presente, di ritirare il
D.L. e di ridiscuterlo in un tempo successivo, dopodichè non è più
stato ripresentato all'esame della Commissione ed è per questo che
arriva senza il parere.
Sono d'accordo con la proposta del Consigliere Mafrica di
rinviare il D.L. alla Commissione in modo che vengano fornite
quelle informazioni e quelle delucidazioni che erano mancate al
momento in cui la Commissione aveva preso in esame il
provvedimento, e solo in una fase successiva si venga in Consiglio
per portare il provvedimento.
PRESIDENTE:
C'è una proposta di rinvio. Ha chiesto di
parlare l'Assessore all'Industria, Commercio, Artigianato e
Trasporti Pollicini, ne ha facoltà.
POLLICINI - (Féd. DP-UVP):
Per esprimere il parere
contrario alla proposta di rinvio, perché è stato già detto che
questo intervento richiede di essere fatto abbastanza urgentemente,
e per ribadire che non è l'ultimo intervento, che non è nostra
intenzione di mettere un velo sopra alle responsabilità, le quali
saranno, al contrario, evidenziate.
Noi avevamo però al 29 febbraio 300 milioni di debito nei
confronti degli artigiani, oggi ne abbiamo 200, intendiamo farvi
fronte, quindi occorre che questo denaro vada nella direzione del
pagamento dei debiti che l'EVART ha verso gli artigiani. Più tempo
aspettiamo e più ritardiamo questa operazione.
Abbiamo detto che intendiamo portare, allorché dovrà rinnovarsi
il Consiglio di Amministrazione, le proposte di regolamentazione
sulla gestione dell'EVART; in quell'occasione faremo un dibattito
completo, però oggi è prioritaria l'esigenza di pagare i debiti che
l'EVART ha nei confronti degli artigiani.
PRESIDENTE:
Ha chiesto di parlare il Consigliere Torrione
per dichiarazione di voto, ne ha facoltà.
TORRIONE - (P.S.I.):
Per dichiarazione di voto. Voteremo
a favore, come avevamo detto in Commissione. L'unica cosa che
vogliamo ribadire è che l'Assessore si era assunto alcuni impegni
in sede di Commissione. Aveva detto, per esempio, che tutto
l'aspetto contabile era stato affidato ad un commercialista e che
bisognava fare chiarezza su questo argomento.
Dichiarando che voteremo a favore di questo provvedimento,
coerentemente a quanto avevamo affermato in sede di Commissione,
preghiamo l'Assessore perchè la prossima volta ci sia la fotografia
di questo EVART, che non è sempre a colori, ma presenta delle luci
e delle ombre, per cui è più in bianco e nero che a colori.
PRESIDENTE:
Ha chiesto di parlare il Consigliere Aloisi,
ne ha facoltà.
ALOISI - (M.S.I.):
Riconfermo il giudizio positivo già
espresso in Commissione, pertanto voterò a favore.
PRESIDENTE:
Metto in approvazione la proposta di rinvio
dell'oggetto n. 34, avanzata dal Consigliere Mafrica:
ESITO DELLA VOTAZIONE
Presenti: 27
Votanti: 26
Astenuti: 1 (Aloisi)
Contrari: 16
Favorevoli: 10
Il Consiglio non approva
PRESIDENTE:
Si passa all'esame dell'articolato. Do
lettura dell'articolo 1:
ART; 1
E' autorizzata per l'anno 1984 e successivi, la maggiore
spesa di lire 70.000.000 per l'erogazione di contributi annuali
all'Ente valdostano per l'Artigianato Tipico, ai sensi dell'art. 3
della L.R. 9.5.1963, n. 12.
I contributi annuali sono erogati, nella misura di £ 270
milioni, con deliberazione della Giunta regionale, tenuto conto
delle necessità dell'Ente.
PRESIDENTE:
Metto in approvazione l'articolo 1:
ESITO DELLA VOTAZIONE
Presenti: 27
Votanti: 20
Astenuti: 7 (Bajocco, Baldassarre, Cout, Dolchi, Mafrica,
Millet, Riccarand)
Favorevoli: 20
Il Consiglio approva
PRESIDENTE:
Do lettura dell'articolo 2:
ART. 2
Le spese derivanti a carico della Regione per l'applicazione
della presente legge graveranno sul cap. 36500 della parte Spesa
del bilancio preventivo della Regione per l'anno 1984 e sui
corrispondenti capitoli dei bilanci per i successivi esercizi
finanziari.
Alla copertura dell'onere relativo si provvede:
- per l'anno 1984 mediante riduzione di pari importo dello
stanziamento iscritto al cap. 50000 "Fondo globale per il
finanziamento di spese per l'adempimento di funzioni normali (Spese
correnti) Settore II - Sviluppo economico" della parte Spesa del
bilancio di previsione della Regione per l'anno 1984.
- Per gli anni 1985 e 1986 mediante utilizzazione delle
risorse disponibili iscritte al programma 2.2.2.10 "Interventi
promozionali per l'Artigianato" del bilancio pluriennale
1984-86;
- Per gli anni successivi, gli oneri necessari saranno
iscritti con legge di approvazione del bilancio di
previsione;
PRESIDENTE:
Metto in approvazione l'articolo 2:
ESITO DELLA VOTAZIONE
Presenti: 27
Votanti: 20
Astenuti: 7 (Bajocco, Baldassarre, Cout, Dolchi, Mafrica,
Millet, Riccarand)
Favorevoli: 20
Il Consiglio approva
PRESIDENTE:
Do lettura dell'articolo 3:
ART. 3
Al bilancio di previsione della Regione per l'anno 1984 sono
apportate le seguenti variazioni:
PARTE SPESA
- variazione in diminuzione:
Cap. 50000 - Fondo globale per il finanziamento delle spese
per l'adempimento di funzioni normali (Spese correnti)
£ 70.000.000
- variazione in aumento:
Cap. 36500 - Contributi all'Ente Valdostano per l'Artigianato
Tipico L.R. 9.5.1963, n. 12 - L.R. 30.1.1981, n. 10 - L.R.
24.12.1982, n. 97 - L.R. 28.12.1983, n. 76 - L.R. .....
£ 70.000.000
PRESIDENTE:
Metto in approvazione l'articolo 3:
ESITO DELLA VOTAZIONE
Presenti: 27
Votanti: 20
Astenuti: 7 (Bajocco, Baldassarre, Cout, Dolchi, Mafrica,
Millet, Riccarand)
Favorevoli: 20
Il Consiglio approva
PRESIDENTE:
Do lettura dell'articolo 4:
ART. 4
La presente legge è dichiarata urgente ai sensi del 3° comma
dell'art. 31 dello Statuto Speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione.
PRESIDENTE:
Metto in approvazione l'articolo 4:
ESITO DELLA VOTAZIONE
Presenti: 27
Votanti: 20
Maggioranza: 18
Astenuti: 7 (Bajocco, Baldassarre, Cout, Dolchi, Mafrica,
Millet, Riccarand)
Favorevoli: 20
Il Consiglio approva
PRESIDENTE:
Si passa alla votazione sul complesso della
legge per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti: 29
Votanti: 22
Favorevoli: 22
Astenuti: 7 (Bajocco, Baldassarre, Cout, Dolchi, Mafrica, Millet
e Riccarand)
Il Consiglio approva
