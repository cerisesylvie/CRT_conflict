Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3158 del 27 febbraio 1992 - Resoconto
OGGETTO N. 3158/IX Approvazione del programma lavori per
l'anno 1992 per la realizzazione in economia diretta di opere di
sistemazioni idrauliche e di difesa da valanghe in diverse località
del territorio regionale - Approvazione, impegno e finanziamento di
spesa.
Presidente
Do lettura della deliberazione in
oggetto.
Deliberazione Il Consiglio regionale
Visti gli articoli 39 del r.d. 30 dicembre 1923, n. 3267 e 66
del r.d. 16 maggio 1926, n. 1126 recanti norme per l'esecuzione dei
lavori di sistemazione idraulico-forestale da eseguirsi in economia
diretta;
Vista la legge regionale 27 luglio 1989, n. 44;
Visto il parere della III Commissione consiliare permanente;
delibera
1) di approvare il programma d'intervento per l'anno 1992, di
cui agli allegati A e B che formano parte integrante della presente
delibera, che prevede una spesa complessiva di lire 7.610.000.000
(settemiliardi-seicentodiecimilioni), di cui lire 4.360.000.000
(quattromiliarditrecento-sessantamilioni) per la retribuzione della
mano d'opera avventizia occupata nella realizzazione di opere di
sistemazione idraulico-forestali e lire 3.250.000.000
(tremiliardiduecentocinquantamilioni) per la fornitura di materiale
e il nolo di mezzi meccanici per il funzionamento dei cantieri
forestali e per l'organizzazione e gestione dei nuclei operativi
stessi;
2) di autorizzare l'esecuzione dei lavori stessi in
amministrazione diretta, a cura e sotto la direzione del Servizio
sistemazioni idrauliche e di difesa del suolo, con l'impiego di
operai forestali assunti con un rapporto di lavoro di natura
privatistica regolato dai C.C.N.L. e C.I.R.L. ed ai sensi della
legge regionale 27 luglio 1989, n. 44;
3) di approvare ed impegnare, a tale titolo, lo stanziamento di
spesa di lire 7.610.000.000 (settemiliardiseicentodiecimilioni) nel
modo seguente:
- per £. 4.000.000.000 (quattromiliardi) con imputazione al
Capitolo 38380 "Spese per retribuzioni al personale addetto agli
interventi di programma in amministrazione diretta (C.C.N.L.)" del
bilancio di previsione della Regione per l'anno 1992, che presenta
la necessaria disponibilità;
- per £. 1.000.000.000 (unmiliardo) con imputazione al capitolo
38360 "Spese per interventi di difesa da valanghe" del bilancio di
previsione della Regione per l'anno 1992, che presenta la
necessaria disponibilità;
- per £. 2.300.000.000 (duemiliarditrecentomilioni) con
imputazione al capitolo 38280 "Spese per opere di sistemazione
idraulico-forestale e di difesa da valanghe" del bilancio di
previsione della Regione per l'anno 1992 che presenta la necessaria
disponibilità;
- per £. 310.000.000 (trecentodiecimilioni) con imputazione al
capitolo 37840 "Spese per opere urgenti di rilevamento estensione
per la prevenzione di eventi calamitosi" del bilancio di previsione
della Regione per l'anno 1992 che presenta la necessaria
disponibilità;
4) di stabilire che, ai sensi dell'articolo 11 del regolamento
regionale 5 febbraio 1962 e successive modificazioni,
sull'esecuzione dei servizi, di opere e di lavori in economia, il
Servizio sistemazioni idrauliche e difesa del suolo, sotto la cui
direzione i sopramenzionati lavori dovranno essere eseguiti,
rassegni, ad avvenuta ultimazione dei lavori, un documento
rendiconto finale delle spese ed una relazione sugli interventi
eseguiti e sui risultati ottenuti;
5) di disporre che alla liquidazione delle spese di cui si
tratta si provveda ai sensi dell'articolo 58 della legge regionale
27 dicembre 1989, n. 90, a richiesta dell'Assessorato agricoltura,
forestazione e risorse naturali, in base a regolari note e fatture
di spesa ed a liste paga quietanzate vistate dal Dirigente
competente.
Allegati (omissis)
Presidente
La parola all'Assessore Lanièce.
Lanièce (DC)
Il programma è tutto elencato, non è il caso
di stare a spiegare, è tutto scritto per ogni intervento.
Presidente
Non ci sono richieste d'intervento,
possiamo passare a votazione.
Esito della votazione:
Presenti: 27
Votanti: 26
Astenuti: 1 (Riccarand)
Favorevoli: 26
Il Consiglio approva.
