Classificazione
ASSISTENZA SOCIALE



Oggetto del Consiglio n. 2648 del 13 luglio 2023 - Resoconto
OGGETTO N. 2648/XVI - Interrogazione: "Azioni informative in
merito al servizio ambulatoriale dedicato ai disturbi del
comportamento alimentare".
Marguerettaz (Presidente) -
Punto n. 40 all'ordine del
giorno. Per la risposta, la parola all'assessore Marzi.
Marzi (SA) -
In Valle d'Aosta dal 2001 è presente,
all'interno dell'Azienda USL, un servizio ambulatoriale dedicato ai
disturbi della nutrizione e dell'alimentazione a cui adulti,
ragazzi e famiglie possono rivolgersi.
Questo servizio, in coerenza con le linee guida nazionali ed
internazionali per il trattamento di queste patologie, propone un
approccio multidisciplinare di cura adatto a rispondere in modo
efficace alla complessità di questi disturbi.
In Valle, in linea con quanto si sta verificando nel resto
d'Italia ahimè nel periodo post pandemico, si è registrato negli
ultimi anni un significativo aumento delle richieste di cura per i
disturbi del comportamento alimentare.
Questo disagio ha coinvolto in particolare minori...
Presidente -
Breve sospensione.
La seduta è sospesa dalle ore 17:50 alle ore 17:52
Marguerettaz (Presidente) -
Riprendiamo i lavori. È stata
data la risposta in forma scritta alla collega Foudraz, che ora ha
facoltà di parola per la replica.
Foudraz (LEGA VDA) -
Ringrazio l'Assessore per i dati che
mi ha fornito poc'anzi. Quest'iniziativa aveva lo scopo di capire
nel dettaglio la grandezza, in termini di numeri, del disagio
legato ai disturbi del comportamento alimentare che sia a livello
nazionale ma anche nella nostra regione vede un significativo
aumento delle richieste di aiuto ed un importante abbassamento
dell'età di insorgenza del disturbo stesso.
Basti pensare che purtroppo sono triplicati i casi rispetto al
triennio pre pandemia fra i minori di soli 14 anni.
La pandemia è sicuramente una delle cause dell'abbassamento
dell'età dell'insorgenza de disturbo: i vari lockdown,
l'isolamento, la paura che è scaturita dai cambiamenti delle
abitudini che erano inaspettati, hanno sicuramente incrementato nei
numeri questo fenomeno, che era comunque già peraltro in crescita
negli ultimi anni. Così come anche l'uso dei
social
da parte
dei ragazzi che, purtroppo, trovano sul web delle diete
strampalate, magari non bilanciate, e soprattutto delle diete "fai
da te" che non si dovrebbero assolutamente mai seguire, poiché ogni
individuo ha il proprio metabolismo e la propria modalità di
reazione diversa ai vari alimenti piuttosto che alle loro
quantità.
Stessa cosa dicasi per i siti dove si possono conteggiare le
calorie.
Una diagnosi precoce è pertanto essenziale, poiché possono
essere avviati in modo tempestivo i percorsi di cura.
I campanelli di allarme a cui i genitori devono prestare
attenzione sono diversi, come ad esempio un cambio improvviso nelle
abitudini alimentari, l'eliminazione improvvisa di alcuni cibi
(come la pasta, i dolci oppure i condimenti), un calo improvviso
del peso, la scomparsa del ciclo mestruale, la preoccupazione per
il proprio peso o per le forme corporee, la tendenza a ricorrere in
modo ossessivo alla bilancia o il guardarsi continuamente allo
specchio.
Nella nostra regione, come diceva l'Assessore, esiste un
ambulatorio dedicato a questi disturbi del comportamento, che è
attivo dal 2001; però forse non tutta la popolazione valdostana ne
è a conoscenza ed io ritengo pertanto che sia necessario
pubblicizzare maggiormente questo fondamentale servizio,
coinvolgendo sia l'USL ma anche le scuole valdostane, con la
divulgazione di materiali o opuscoli informativi, affinché facciano
conoscere l'esistenza di questo importantissimo ambulatorio.
Perché, purtroppo, io mi sono resa conto, parlando sia nelle scuole
con i ragazzi ma anche sul territorio con la popolazione che
incontro, che non si è a conoscenza di quest'importantissimo
servizio.
Quindi io mi auguro che lei, Assessore, vorrà raccogliere questo
suggerimento ed implementare quella che è la divulgazione di questo
importante servizio.
