Classificazione
ASSISTENZA SANITARIA E OSPEDALIERA
Piano socio-sanitario regionale



Oggetto del Consiglio n. 4016 del 3 ottobre 2024 - Resoconto
OGGETTO N. 4016/XVI - Interpellanza: "Sistema di valutazione
della mobilità sanitaria ospedaliera di cui al piano regionale per
la salute e il benessere sociale".
Bertin (Presidente) -
Punto n. 47. Per illustrare
l'interpellanza, ha chiesto la parola il consigliere Aggravi, ne ha
facoltà.
Aggravi (RV) -
Parliamo di mobilità sanitaria. Nelle
premesse ho citato un passaggio della macroarea 3 del piano della
salute e del benessere sociale intitolata della sezione "Il governo
della mobilità sanitaria". Lo cito perché in una frase
sostanzialmente ha il cuore, almeno modestamente, del target del
monitoraggio e del lavoro da fare sul tema della mobilità
sanitaria. Il piano prevede che si attivino attività dedicate di
monitoraggio, di analisi e valutazione in collaborazione con
l'Azienda USL, diretta produttrice di tali prestazioni non solo per
ridurre quanto più possibile la quota di debito dovuta a
prestazioni a bassa e media complessità che rientrano nella
capacità produttiva dell'Ospedale regionale, ma anche di destinare
parte della spesa ad altri investimenti. In particolare, il
passaggio che cita le prestazioni a bassa e media complessità io
penso che sia particolarmente importante dovendo andare a parlare
di questo tema, così come il termine "monitoraggio", perché la
mobilità sanitaria, se vogliamo, è prima di tutto un fenomeno che è
di difficile governo e mi permetto anche di dire che finalmente
l'audizione che abbiamo avuto il 17 luglio è stata molto
interessante, purtroppo ho dovuto lavorarci in differita, perché,
ahimè, in quel momento ero presso una struttura sanitaria, ma
questo è un altro problema ed è stata utile per andare a far luce o
comunque fare anche il punto su tutta una serie di aspetti.
Ulteriormente - e l'interpellanza lo cita - è stato utile anche
andare ad analizzare, per quanto possibile, l'edizione 2023 del
rapporto "La mobilità sanitaria in Italia" elaborato dall'Agenzia
nazionale per i servizi sanitari regionali. La prima domanda quindi
chiede e si concentra sul piano, in particolare si chiedono
aggiornamenti sullo stato di attuazione di uno degli obiettivi del
piano, l'MA 3.12 del piano della salute, che così cita:
"Predisporre un sistema di valutazione per il governo della
mobilità sanitaria ospedaliera finalizzato sia alla programmazione
degli investimenti sulla produttività ospedaliera regionale, sia
alla predisposizione degli accordi di confine da stipularsi con
Regioni limitrofe". Nell'audizione che ho citato e anche nel
passaggio che ho letto ci sono due termini che vanno presi in
considerazione, ovvero le prestazioni di bassa e media complessità,
perché l'alta complessità, si sa, sono tipiche o comunque
appannaggio di strutture, come lo dice il termine, di alta
specialità, quindi l'obiettivo per andare a riequilibrare il debito
e lavorare soprattutto sulla bassa e media complessità. Chiediamo
quindi di avere qualche notizia sullo stato di attuazione di questo
obiettivo.
Cito prima - me lo perdonerà l'Assessore - la domanda n. 3,
proprio per andare in coerenza rispetto al termine delle
complessità, perché per l'appunto è una domanda un pochettino più
specifica e meno chiamiamola di fenomenologia. Chiediamo, di fatto,
quale sia lo stato delle interlocuzioni con ISAV circa lo
svolgimento presso quella sede di piccole procedure chirurgiche
semplici - ho citato quanto è stato detto nell'audizione che ho
citato, la bassa complessità - per quanto attiene alla chirurgia
generale, all'ortopedia, così come è emerso nel corso della già
richiamata audizione di V Commissione, quindi un'azione volta, come
ci è stata rappresentata, appunto per alleggerire il peso dello
svolgimento delle prestazioni presso il nostro Ospedale. Lo cito
per secondo proprio per andare di pari passo relativamente alle
problematiche legate al peso che le prestazioni di bassa e media
complessità hanno sul complesso e quindi il loro peso
sull'eventuale aumento della mobilità sanitaria passiva. A fronte
di questo, la seconda domanda è invece più di contesto generale e
riguarda per l'appunto il
report
che ho citato di Agenas.
Chiediamo, con riferimento a quanto evidenziato all'interno del
paragrafo "Soddisfazione della domanda interna", ovvero la capacità
della singola Regione, c'è per ogni Regione nel rapporto Agenas, di
produrre un numero di ricoveri sufficienti a soddisfare il bisogno
di salute della Regione, se sia intenzione dell'Assessorato
competente dell'Azienda USL dar corso a specifici approfondimenti
circa le cause che determinano l'indicatore, quindi l'indice di
soddisfazione delle domanda interna per categorie diagnostiche
maggiori non soddisfacenti e, in caso positivo, in che termini. Si
chiede se, a fronte di un indicatore, che è per natura sintetico,
quindi rappresenta nel complesso delle situazioni, si intende
andare più a fondo, magari più che si intende lo si è già fatto e
quindi ascolteremo la risposta per cercare di comprendere, laddove
si è più deboli dal punto di vista del
report
che ha
elaborato Agenas, quelle che possono essere delle ulteriori
iniziative o proposte da porre in essere per migliorare
quest'indicatore rispetto alla situazione del 2023.
Presidente -
Per la risposta, ha chiesto la parola
l'assessore Marzi, ne ha facoltà.
Marzi (SA) -
Venendo alla domanda n. 1: "quale sia lo
stato di attuazione dell'obiettivo", faccio solo una correzione
formale, è il 3.12 e non il 3.11 del piano della salute e del
benessere sociale 2022-2025. Il tema della mobilità sanitaria,
oggetto appunto dell'obiettivo 11 del PSBS della macroarea 3
relativo all'assistenza ospedaliera, è inserito tra le azioni del
2024 individuate poi a loro volta nel piano operativo annuale che è
stato approvato con un'importantissima delibera, cioè la 622/2024.
In particolare, la scheda 23 del POA pone come obiettivo per il
2024 la predisposizione e l'approvazione con atto regionale di un
piano pluriennale di miglioramento della mobilità sanitaria
ospedaliera regionale. Tale obiettivo è stato assegnato all'Azienda
USL con la delibera 1105/2023, approvata l'anno scorso, relativa
agli indirizzi e agli obiettivi di salute per il 2024. Lo specifico
obiettivo operativo gestionale consiste appunto nella presentazione
di un piano di miglioramento aziendale da elaborare secondo la
metodologia di Agenas. Tale piano è stato predisposto dall'Azienda
USL, anche grazie ai dati forniti dal portale statistico Agenas che
dedica alla mobilità una sezione specifica. Il piano è stato
valutato dai competenti uffici regionali, che davvero ringrazio con
la dottoressa Ronzani per il lavoro che sta facendo - questa è la
stessa struttura che sta trattando tutto il tema dei dati - i
quali, sulla base del suo contenuto, stanno elaborando il piano di
miglioramento della mobilità sanitaria conforme alle linee di
indirizzo Agenas del 2023. Entro la fine di quest'anno, il piano
sarà sottoposto ad approvazione da parte della Giunta regionale
come previsto appunto dalla scheda 23 del piano operativo annuale o
POA.
Venendo alla domanda n. 2, naturalmente il rapporto Agenas è
stato esaminato al fine di analizzare le cause che determinano un
indice di soddisfazione della domanda interna non soddisfacente al
fine di individuare le soluzioni per porvi rimedio. Come riportato
dal rapporto Agenas e come confermato anche dall'analisi compiuta
sia dall'Azienda USL che dagli uffici regionali sulla base dei dati
disponibili, il ricorso dei pazienti ai servizi sanitari di altre
Regioni del 2022 si concentra su ricoveri che tendenzialmente
rientrano nella capacità produttiva in condizioni naturalmente di
piena efficienza di un ospedale come il Parini, ciò in quanto
questi ricoveri sono per circa due terzi caratterizzati, come
richiamato dalla presentazione di quest'iniziativa, da una
complessità medio bassa per la quale non sono pertanto richieste
tecniche chirurgiche di particolare complessità, non presenti
quindi presso il nostro Ospedale. Come è noto, però la perdita di
molti professionisti della sanità causata dalla pandemia ha ridotto
la capacità produttiva di ospedali di piccole e medie dimensioni e
quindi, ahimè, anche del nostro. Come abbiamo già più volte
spiegato, è proprio su questo fronte che stiamo cercando con
significato impegno di attrarre nuovo personale a beneficio del
nostro servizio sanitario regionale.
Nel corso del 2023 e del 2024 la capacità produttiva però del
nostro Ospedale è sicuramente migliorata. Nel 2023 all'Ospedale
Parini e al presidio Beauregard di Aosta sono stati eseguiti 15.149
interventi, un numero superiore agli interventi eseguiti nel 2022,
che erano 12.202, e anche superiore agli interventi eseguiti nel
periodo pre-pandemico. Nel 2019 sono stati infatti eseguiti 14.738
interventi. Il dato parziale relativo al 2024 è incoraggiante: nel
primo quadrimestre dell'anno sono stati eseguiti 5.473 interventi
contro i 4.891 degli stessi mesi del 2023, che, come abbiamo detto,
era stato un anno molto positivo; ciononostante non sono ancora
stati completamente smaltiti gli interventi accumulati durante il
periodo pandemico. Per recuperare questo pregresso, oltre alle
azioni dirette al recupero degli interventi di bassa e media
complessità, con l'Azienda USL abbiamo potenziato la collaborazione
con la clinica di Saint-Pierre con l'obiettivo di abbattere le
liste d'attesa e dare risposte ai cittadini. Citiamo ora le azioni
che l'Azienda USL ha individuato per ricercare il migliore
riequilibrio tra le componenti della capacità produttiva,
dell'attrattività, della sostenibilità economica e dell'equità:
- migliorare l'efficienza del blocco operatorio, con
l'assegnazione nelle sale operatorie per lo svolgimento degli
interventi che tenga maggiormente conto delle priorità cliniche
delle singole specialità chirurgiche. In tale obiettivo l'azienda
intende avvalersi di un
software
di intelligenza artificiale
di recente acquisizione che può essere associato al nuovo
TrakCare;
- rendere più efficiente quindi la gestione dei posti letto
tramite azioni organizzative e tra questi avviare la
week
surgery
che è un regime di ricovero su cinque giorni alla
settimana che ottimizza la gestione dei posti letto e del personale
sanitario.
Entrando nello specifico delle citate macrocategorie
diagnostiche, si precisa quindi che, per le malattie e i disturbi
dell'apparato muscolo-scheletrico, che rappresentano il primo,
ahimè, MDC di fuga, si intende separare le attività chirurgiche
programmate da quelle urgenti per una migliore programmazione degli
interventi almeno in determinati periodi dell'anno a elevato
afflusso turistico. In tal senso facciamo nuovamente richiamo al
progetto di ospedale adattabile e flessibile di cui abbiamo più
volte parlato in questi ultimi tempi, anche in previsione della
prossima stagione invernale, quindi più di emergenza-urgenza nei
periodi di elevato afflusso e più servizi in elezioni quindi
programmabili negli altri periodi dell'anno. Si intende inoltre
attuare gli accordi con la società ISAV di Saint-Pierre per
migliorare e utilizzare appieno le potenzialità strutturali della
clinica in ambito ortopedico e protesico. Sono in corso
interlocuzioni per far eseguire presso ISAV interventi di ortopedia
su pazienti in lista d'attesa presso l'Ospedale Parini. Per quanto
riguarda le malattie cardiocircolatorie, l'Azienda USL intende
creare un cerchio cardiopatie valvolare interaziendale ad Aosta
sulla base di una convenzione di prossima sottoscrizione tra
l'Ospedale regionale e l'Azienda ospedaliera dell'Ordine Mauriziano
di Torino, che permetterebbe di diminuire i volumi e i costi della
mobilità per queste procedure, aumentando contemporaneamente
l'attrattività della Struttura complessa di Cardiologia, che, tra
l'altro, risulta essere una delle strutture che attira pazienti.
Per le malattie dell'apparato digerente, per parte chirurgica si
intende riorganizzare l'attività regionale per un recupero degli
interventi routinari, ad esempio, colecistectomia ed ernie, come
anche di quelli più complessi, cioè chirurgia colon-rettale e
bariatrica. Proseguirà inoltre la convenzione con ISAV per
interventi in
day surgery
ed è stata recentemente
sottoscritta, come tra l'altro da lei richiamato, sempre con la
società ISAV, la nuova convenzione per l'attività di chirurgia
generale in regime di degenza ordinaria, di cui parleremo meglio
rispondendo alla domanda n. 3. Per la parte gastroenterologica
invece medica, l'Azienda USL intende proseguire la collaborazione
con la Struttura di Gastroenterologia dell'Ospedale Mauriziano,
volta alla formazione dei gastroenterologi valdostani sulle
procedure interventistiche, come, ad esempio, la
colangio-pancreatografia piuttosto che l'Endoscopica Retrograda
(ERCP) che potrebbero essere effettuate presso l'Ospedale Parini
con effetti positivi sui dati di mobilità futura.
Venendo alla domanda n. 3, come lei sa, con la legge regionale
27/2023 è stata prevista la possibilità, previo aggiornamento
dell'autorizzazione sanitaria, dato questo non di breve tempo, e
accreditamento della struttura, dato questo che leggo in due
parole, ma anche questo ha richiesto del tempo..., di eseguire
interventi di chirurgia generale di bassa e media complessità
presso ISAV, proprio per smaltire le liste d'attesa degli
interventi chirurgici programmati rimasti in sospeso a causa e in
conseguenza dell'emergenza pandemica. In tal senso la clinica di
Saint-Pierre ha aggiornato la propria autorizzazione sanitaria e
accreditamento per lo svolgimento dei suddetti interventi. La
Giunta, ad agosto 2024, ha inoltre approvato la delibera 919 di
aggiornamento appunto del piano operativo regionale di recupero
delle liste d'attesa per il 2024, con la quale è stata prevista,
tra le altre cose, la possibilità per l'Azienda USL di
convenzionarsi con ISAV per l'esecuzione di alcuni interventi di
chirurgia generale selezionata. La convenzione è ora attiva e, a
far data dal 10 settembre scorso, sono stati inviati i primi
pazienti.
Presidente -
Per la replica, la parola al consigliere
Aggravi.
Aggravi (RV) -
Ringrazio l'assessore delle risposte, c'è
un passaggio su cui vorrei concentrarmi e lo do forse come spunto
su cui almeno personalmente rifletterò e cercherò di analizzare in
maniera più puntuale il rapporto Agenas e magari anche fare
ulteriori iniziative, che riguarda proprio la parte dell'apparato
cardiocircolatorio, perché giustamente lei citava l'iniziativa con
il Mauriziano, che era stata poi anche oggetto di rappresentazione
nel corso dell'audizione, nel rapporto Agenas il saldo economico
delle categorie diagnostiche maggiori, la voce più negativa è
legata alle malattie e disturbi dell'apparato cardiocircolatorio,
quindi sicuramente era un saldo negativo di più di un milione e
mezzo, sul milione e 600 citato nel rapporto Agenas come altre.
Questo è un dato che salta molto all'occhio, perché ovviamente,
rispetto agli altri, è quello più significativo, quindi ben vengano
le iniziative. Il fatto di essere oggetto di attrazione, quindi
poter a questo punto abbassare, per quanto c'è sicuramente una
parte di alta complessità che abbiamo detto è tutto un altro
ragionare rispetto alla bassa e media, però penso che ci sia di cui
ragionare perché questo dato è particolarmente impattante ed
evidente. Lo do più come spunto e su questo penso che farò
ulteriori approfondimenti e ringrazio ancora per gli altri dati che
sono stati dati.
