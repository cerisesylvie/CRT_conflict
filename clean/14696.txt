Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 1114 del 11 gennaio 1995 - Resoconto
SEDUTA ANTIMERIDIANA DELL'11 GENNAIO 1995
OGGETTO N. 1114/X Ratifica di deliberazioni adottate dalla
Giunta regionale in via d'urgenza.
Oggetto n. 8935 in data 11 novembre 1994: Approvazione del
progetto e appalto a licitazione privata dei lavori di manutenzione
del torrente Les Laures, in Comune di Brissogne, nel tratto dalla
frazione Moulin alla confluenza con la Dora Baltea. Approvazione ed
impegno di spesa.
Presidente Pongo in votazione la ratifica della deliberazione in
oggetto.
Presenti, votanti e favorevoli: 26
Il Consiglio approva all'unanimità
Oggetto n. 8940 in data 11 novembre 1994: Integrazione al
programma di interventi dei cantieri dipendenti dal Servizio
forestazione e risorse naturali per l'anno 1994. Approvazione ed
impegno di maggiore spesa.
Presidente Pongo in votazione la ratifica della deliberazione in
oggetto.
Presenti, votanti e favorevoli: 26
Il Consiglio approva all'unanimità
Oggetto n. 9414 in data 25 novembre 1994: Approvazione del
progetto e appalto a licitazione privata dei lavori di manutenzione
del torrente Clavalité in Comune di Fénis nel tratto dalla frazione
Misérègne alla confluenza con la Dora Baltea - 1° stralcio dei
lavori. Approvazione ed impegno di spesa.
Presidente Pongo in votazione la ratifica della deliberazione in
oggetto.
Presenti, votanti e favorevoli: 25
Il Consiglio approva all'unanimità
Oggetto n. 9607 in data 25 novembre 1994: Approvazione del primo
progetto biennale del programma di edilizia residenziale pubblica
1992-1995, in applicazione della legge 5 agosto 1975, n. 457.
Presidente La parola al Consigliere Marguerettaz.
Marguerettaz (PpVA) Chiedo una breve illustrazione su questa
delibera, grazie.
Presidente La parola all'Assessore dei lavori pubblici,
Lavoyer.
Lavoyer (ADP-PRI-Ind) É l'atto finale di un iter di delibere già
portate e discusse in Consiglio, se il Consigliere ha pazienza.
Con decreto n. 764 del 23 giugno 1994 venivano stanziati a
favore della Regione circa 16 miliardi per interventi di edilizia
residenziale pubblica nel quadriennio 1992-1995; di questi 16
miliardi, solo un'esigua parte è destinata ad interventi di
edilizia agevolata, somma la cui programmazione è rimandata in un
secondo tempo, ovvero non appena saranno quantificate le giacenze
disponibili presso la Cassa depositi e prestiti. L'ammontare del
finanziamento di edilizia sovvenzionata viene ripartito in due
bienni: 6.958.400.000 da destinare alla realizzazione di interventi
nel primo biennio 1992-1993, 9.584.300.000 da destinare ad
interventi nel biennio 1994-1996.
In risposta a questi criteri generali fissati a livello statale,
la Regione ha provveduto a formulare un programma quadriennale,
approvato con delibera n. 7619 del 24 settembre 1994, e sottoposta
a ratifica del Consiglio, ed è per questo che dicevo che la
delibera è l'atto finale di una serie di atti sia di Giunta, sia di
Consiglio sullo stesso argomento.
La programmazione del quadriennio 1992-1995 è stata fatta in
termini generali, indicando solo la somma imputata a ciascuna voce
di spesa e il comune beneficiario, senza precisare di quale
intervento il comune è soggetto attuatore. Sono previsti due
successivi provvedimenti deliberativi per l'attuazione di cui
sopra: il primo, è il provvedimento n. 9607 del 25 novembre 1994:
da questa delibera risultano gli interventi ai comuni interessati
al primo progetto biennale 1992-1993. La delibera in questione è
stata redatta sulla base delle richieste fatte pervenire
all'Ufficio edilizia residenziale pubblica dei comuni interessati
ai fondi stanziati per la programmazione quadriennale entro il
termine del 7 novembre 1994.
La documentazione prodotta dalle amministrazioni comunali,
previa valutazione da parte dell'ufficio, è stata sottoposta alla
competente Commissione regionale per l'edilizia residenziale
pubblica che ha preso visione dei vari progetti vagliando, in
accordo con i comuni stessi, l'immediata cantierabilità degli
interventi. É proprio il requisito dell'immediata cantierabilità
che determina l'inserimento di un intervento nel primo progetto
biennale, mentre la mancanza della stessa comporta il rinvio al
secondo progetto biennale.
Si evidenzia che i lavori, in entrambi i casi, dovranno essere
avviati entro 10 mesi dalla pubblicazione sul "Bul" della delibera
di individuazione dei soggetti attuatori per il relativo progetto
biennale. I comuni che hanno formulato delle proposte sono:
Aymavilles, Gignod e Aosta; di conseguenza, ne consegue la seguente
localizzazione. Aymavilles 2,5 miliardi per il rEcupero di 11
alloggi di un centro sociale, di 26 autorimesse più opere di arredo
urbano; Gignod 1 miliardo per l'acquisizione di immobili e relativa
progettazione, rinviando il rEcupero al biennio 1994-1996; Aosta
3.458.400.000 per l'acquisizione e l'urbanizzazione di una parte
delle aree F8 e del quartiere Dora. Attualmente è stata approvata
l'ultima delibera per il biennio 1992-1993, la deliberazione di
individuazione dei soggetti attuatori degli interventi, al n. 10612
del 23 dicembre 1994.
Presidente La parola al Consigliere Marguerettaz.
Marguerettaz (PpVA) Per quanto concerne il Comune di Gignod,
leggo in delibera che l'importo è di 1 miliardo per l'acquisizione
di immobili e relativa progettazione, rinviando il finanziamento
per il recupero al progetto biennale 1994-1995. Capisco che lo
stanziamento serva per un'acquisizione, ma non mi torna il progetto
biennale, visto che siamo nel 1995 dovrebbe già essere stato
approvato. Vorrei capire.
Presidente La parola all'Assessore dei lavori pubblici,
Lavoyer.
Lavoyer (ADP-PRI-Ind) Ho specificato che il progetto previsto è
dove c'è la cantierabilità; dove non c'è la possibilità immediata
di utilizzare i fondi, il progetto viene rinviato al secondo
programma.
Presidente Pongo in votazione la ratifica della deliberazione in
oggetto.
Presenti, votanti e favorevoli: 23
Il Consiglio approva all'unanimità
Oggetto n. 9621 in data 2 dicembre 1994: Concessione di un
contributo di lire 47.600.000 all'Azienda di Promozione Turistica
Monte Bianco di Courmayeur per l'organizzazione della
manifestazione "Festival Internazionale del Nero" in programma dal
5 al 10 dicembre 1994 ai sensi della legge regionale 31/1992.
Presidente Pongo in votazione la ratifica della deliberazione in
oggetto.
Presenti, votanti e favorevoli: 24
Il Consiglio approva all'unanimità
Oggetto n. 9822 in data 2 dicembre 1994: Accettazione della
costituzione di una servitù di condotta fognaria interrata a favore
di proprietà regionale in Comune di Perloz (Microcomunità per
anziani) ed a carico di un terreno di proprietà dei Signori Truc
Gaspare e Truc Leonardo. Approvazione ed impegno di spesa.
Presidente Pongo in votazione la ratifica della deliberazione in
oggetto.
Presenti, votanti e favorevoli: 24
Il Consiglio approva all'unanimità
Oggetto n. 9913 in data 9 dicembre 1994: Concessione, ai sensi
della legge regionale 31/1992, di un contributo di lire 17.500.000
allo Sci Club Crammont Mont Blanc nelle spese previste per
l'organizzazione di due gare internazionali maschili di sci in
programma a Courmayeur il 12 e 13 gennaio 1995. Approvazione ed
impegno di spesa.
Presidente Pongo in votazione la ratifica della deliberazione in
oggetto.
Presenti, votanti e favorevoli: 26
Il Consiglio approva all'unanimità
Oggetto n. 9915 in data 9 dicembre 1994: Concessione, ai sensi
della legge regionale 31/1992, di un contributo di lire 20.000.000
all'ordine degli ingegneri della Valle d'Aosta, nelle spese
previste per l'organizzazione del 2° campionato nazionale di sci
ingegneri, in programma a La Thuile dal 27 al 29 gennaio 1995.
Approvazione ed impegno di spesa.
Presidente Pongo in votazione la ratifica della deliberazione in
oggetto.
Presenti, votanti e favorevoli: 25
Il Consiglio approva all'unanimità
Oggetto n. 9916 in data 9 dicembre 1994: Concessione, ai sensi
della legge regionale 31/1992, di un contributo di lire 22.500.000
allo Sci Club Rutor-La Thuile, nelle spese previste per
l'organizzazione di tre competizioni di sci alpino, in programma a
La Thuile dal 18 al 22 dicembre 1994. Approvazione ed impegno di
spesa.
Presidente Pongo in votazione la ratifica della deliberazione in
oggetto.
Presenti, votanti e favorevoli: 25
Il Consiglio approva all'unanimità
Oggetto n. 10110 in data 9 dicembre 1994: Concessione di un
contributo di lire 50.000.000 a favore dell'organizzazione
internazionale "Médecins sans frontières" per interventi umanitari
nel Ruanda legati all'emergenza. Liquidazione di spesa.
Presidente Pongo in votazione la ratifica della deliberazione in
oggetto.
Presenti, votanti e favorevoli: 25
Il Consiglio approva all'unanimità
Oggetto n. 10209 in data 16 dicembre 1994: Concessione, ai sensi
della legge regionale 31/1992, di un contributo di lire 13.000.000
allo Sci Club Courmayeur Mont Blanc nelle spese previste per
l'organizzazione di due gare FIS di sci alpino maschile, in
programma a Courmayeur il 10 e 11 gennaio 1995. Approvazione e
impegno di spesa.
Presidente Pongo in votazione la ratifica della deliberazione in
oggetto.
Presenti, votanti e favorevoli: 25
Il Consiglio approva all'unanimità
Oggetto n. 10213 in data 16 dicembre 1994: Concessione, ai sensi
della legge regionale 31/1992, di un contributo di lire 9.500.000
allo Sci Club Gressoney Monte Rosa nelle spese previste per
l'organizzazione della gara di sci di fondo "Monterosalauf", in
programma a Gressoney-Saint-Jean il 15 gennaio 1995. Approvazione
ed impegno di spesa.
Presidente Pongo in votazione la ratifica della deliberazione in
oggetto.
Presenti, votanti e favorevoli: 25
Il Consiglio approva all'unanimità
Oggetto n. 10214 in data 16 dicembre 1994: Concessione, ai sensi
della legge regionale 31/1992, di un contributo di lire 39.000.000
alla Monterosa Ski nelle spese previste per l'organizzazione di tre
gare di sci alpino femminile, valide per la Coppa Europa 1994/1995,
in programma a Gressoney-La-Trinité dal 15 al 17 dicembre 1994.
Approvazione ed impegno di spesa.
Presidente Pongo in votazione la ratifica della deliberazione in
oggetto.
Presenti, votanti e favorevoli: 25
Il Consiglio approva all'unanimità
Oggetto n. 10432 in data 23 dicembre 1994: Approvazione della
sottoscrizione di capitale azionario della società S.I.R.T. di
Torgnon. Approvazione ed impegno di spesa.
Presidente Pongo in votazione la ratifica della deliberazione in
oggetto.
Presenti: 24
Votanti e favorevoli: 23
Astenuto: 1 (Tibaldi)
Il Consiglio approva
Oggetto n. 10433 in data 23 dicembre 1994: Approvazione ed
impegno dell'ulteriore spesa, per la sottoscrizione di capitale
azionario della società S.I.T.I.B. di Brusson, per far fronte al
sovrapprezzo azionario.
Si dà atto che l'Assessore alla sanità e assistenza sociale
Vicquéry non partecipa alla discussione e alla votazione
dell'oggetto.
Presidente La parola al Consigliere Tibaldi.
Tibaldi (LN) Per chiedere alcuni chiarimenti relativi a questa
delibera. Qui si parla di ulteriore sottoscrizione di capitale
azionario, come d'altronde anche nella delibera precedente.
L'assemblea degli azionisti ha omesso di indicare che l'acquisto
era gravato di un sovrapprezzo pari al 40 percento del valore
nominale.
Visto che si tratta di una omissione non di secondo piano,
perché l'incidenza sul valore delle azioni è di notevole rilievo,
vorrei sapere dall'Assessore competente quali sono state le
determinazioni della Giunta in seguito a questa comunicazione,
avvenuta in ritardo, dell'assemblea degli azionisti e quali
posizioni sono state prese.
Presidente La parola all'Assessore del turismo, sport e beni
culturali, Agnesod.
Agnesod (UV) Il discorso è molto semplice. Per mantenere la
quota tradizionale che noi abbiamo negli impianti di risalita, il
35 percento, bisogna tenere conto del valore complessivo della
società e quindi anche di questa parte che ci si era dimenticati di
segnalare. La volontà era quella di mantenere il 35 percento come
era stato espresso in precedenza, tenendo conto del valore
complessivo che comprende anche il sovrapprezzo oltre al valore
nominale delle azioni.
Presidente Pongo in votazione la ratifica della deliberazione in
oggetto.
Presenti: 25
Votanti e favorevoli: 24
Astenuti: 1 (Tibaldi)
Il Consiglio approva
