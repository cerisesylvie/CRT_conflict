Classificazione
(Nessuna classificazione presente)



Oggetto del Consiglio n. 2748 del 23 maggio 2017 - Resoconto
OGGETTO N. 2748/XIV - Interrogazione: "Sensibilizzazione
delle pro loco valdostane per una corretta gestione della raccolta
dei rifiuti durante le manifestazioni".
Rosset (Presidente) -
Punto n. 5 dell'ordine del giorno.
Per la risposta, la parola all'Assessore Roscio, ne ha facoltà.
Roscio (ALPE) -
Per rispondere alle due domande che sono
state poste, vorrei fare una breve premessa: tutte le iniziative
collegate all'"Ecolo-Fête" si inseriscono in una strategia più
ampia, che immagino sia ormai ben nota perché da anni viene
ripetuta: quella del tentativo di prevenire i rifiuti, che la
gerarchia europea colloca al primo posto come azioni da
intraprendere. Su questo la Regione già ormai alcuni anni fa, già
dal 2010 ha deliberato di adottare un piano regionale di
prevenzione dei rifiuti, che tra le varie cose prevede anche
l'Ecolo-Fête. Oltretutto tutte le indicazioni per realizzare
Ecolo-Fête sono disponibili sul sito ufficiale della Regione, dove
viene elencato tutto il materiale che è a disposizione non solo
delle pro loco, ma anche dei Comuni, delle associazioni, di tutti
quei soggetti che hanno intenzione di realizzare feste che si
basino su buone pratiche, che vadano nell'ottica di ridurre i
rifiuti, com'è dimostrato essere possibile ampiamente che anche
grandi fiere, grandi sagre se adottano buone pratiche, possono
ottenere un contenimento notevole della parte più problematica dei
rifiuti: quella del secco indifferenziato.
Dopo la piccola premessa, per rispondere alla prima domanda:
"quante iniziative sono state realizzate dal 2015 ad oggi". Al 2015
- poi Consigliere Contoz, se vuole, ho una fotocopia che le può
riassumere - le iniziative erano 11, nel corso del 2016 sono state
32 e ad oggi quelle fino ad oggi realizzate nel 2017 sono 8, quindi
il
trend
sembra positivo e sembra in espansione. Proprio per
questo, è stato redatto un regolamento e un modulo compilabile
on line
, in cui i richiedenti hanno certe regole da seguire
ovviamente per fare in modo che non si possano sovrapporre le
iniziative.
Colgo l'occasione per rispondere alla domanda n. 2, dove si
chiede notizie sull'informazione. Noi riteniamo che l'informazione
sia veramente importante, perché mentre per le giovani generazioni
dei ragazzi il problema non si pone tanto, grazie anche a tutto il
programma di educazione ambientale che viene portato avanti dalle
scuole in maniera egregia, questo passaggio culturale nelle
generazioni un po' più mature stenta ancora a passare e ci sono
alcune critiche. È intenzione comunque dell'Assessorato cercare di
portare avanti puntualmente campagne informative rivolte in questo
senso e implementare, se necessario, la dotazione che si trova sul
sito per cercare di realizzare sempre più feste che abbiano una
valenza ecologica, com'è stato ricordato prima. Non ultimo, si può
valutare eventualmente l'opportunità di andare ad intervenire anche
sul piano di prevenzione, che comincia essere un po' datato e che
necessiterebbe di essere rivisto.
Vorrei chiudere con la segnalazione che in ogni caso è stata
emanata una circolare e oltretutto sarebbe magari da rinfrescare la
memoria, perché ai Comuni, alle Pro loco, alle associazioni di
volontariato, compresi gli Alpini, è stata mandata una circolare
per spiegare il protocollo da seguire per realizzare
l'Ecolo-Fête.
Presidente -
Per la replica, chiede la parola il collega
Contoz, ne ha facoltà.
Contoz (UV) -
Ringrazio l'Assessore per la risposta. La
mia era una semplice interrogazione affinché alle buone parole
seguano i fatti e che si continui su questa strada, perché, secondo
me, la festa che abbiamo fatto l'anno scorso, questa della
"Ecolo-Fête" era una buona iniziativa. L'unica cosa a cui non ha
risposto è sui congrui finanziamenti, cioè se abbiamo intenzione o
meno di mettere ancora dei soldi, ma mi risponderà dopo.
