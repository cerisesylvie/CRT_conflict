Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 123 del 27 ottobre 1983 - Resoconto
OGGETTO N. 123/VIII - INTERVENTI REGIONALI A SOSTEGNO DEI
LIVELLI OCCUPAZIONALI E DEL RUOLO PRODUTTIVO DELL'ILSSA-VIOLA DI
PONT-SAINT-MARTIN. (Trattazione di interpellanza e approvazione di
mozione).
PRESIDENTE
: Propongo di procedere alla trattazione
congiunta della mozione e dell'interpellanza allegate
rispettivamente ai punti 9 e 25 dell'ordine del giorno: il
Consiglio è d'accordo?
Si dà atto che alle ore 10,51 riassume la Presidenza il
Presidente Bondaz.
PRESIDENTE
: Visto che non ci sono obiezioni per la
discussione congiunta dei due argomenti, do lettura della mozione
presentata dai Consiglieri Mafrica, Tonino, Bajocco, Millet e
Dolchi:
MOZIONE
PRESO ATTO che nella riunione del 17 agosto l'Amministratore
delegato dell'Ilssa-Viola ha annunciato la presentazione di un
nuovo piano di ristrutturazione dell'azienda che preveda la
realizzazione della colata continua;
RIAFFERMATO che attraverso opportuni investimenti può essere
ripristinata l'integrità del ciclo produttivo dell'azienda
(acciaieria, laminazione a caldo, laminazione a freddo) e può
essere conservata la posizione detenuta dalla società sul mercato
dei laminati piatti INOX, settore caratterizzato da forti
importazioni dall'estero;
NEL RINNOVARE ai lavoratori in lotta l'impegno per la
salvaguardia dei livelli occupazionali nel comprensorio di
Pont-Saint-Martin e per la difesa del ruolo produttivo dell'Ilssa
Viola;
il Consiglio regionale della Valle d'Aosta
DELIBERA
di impegnare la Giunta regionale
1)
a valutare con urgenza il piano presentato
dall'azienda e a portare all'esame del Consiglio nella sua prima
riunione le conseguenti proposte relative alla concessione di
finanziamenti regionali agevolati e al contenimento dei costi
energetici;
2)
ad organizzare rapidamente incontri tra le parti
con i Ministri dell'Industria e delle Partecipazioni Statali al
fine di ottenere le autorizzazioni ministeriali e comunitarie
necessarie per la realizzazione dei nuovi investimenti.
PRESIDENTE:
Do lettura dell'interpellanza presentata dal
Consigliere Riccarand:
INTERPELLANZA
RILEVATO che sono ormai trascorsi due mesi dalla
comunicazione con cui l'Ilssa - Viola di Pont-Saint-Martin rese
ufficiale la decisione di chiudere l'acciaieria ed il laminatoio a
caldo, ponendo in cassa integrazione guadagni la metà dei
dipendenti dell'azienda;
CONSTATATO che, nella seconda metà di agosto, alla ripresa
dell'attività produttiva, l'Azienda ha reso noto di avere stipulato
un accordo con la Terni per l'approvvigionamento di acciaio ed ha
attuato la preannunciata chiusura dell'acciaieria e del laminatoio
a caldo; RIBADITO che la chiusura del ciclo integrale di
lavorazione e la conseguente dipendenza dalla Terni nelle forniture
rende estremamente precaria la situazione dell'Azienda e potrebbe
portarla, in tempi brevi, alla completa chiusura;
RICHIAMATO l'ordine del giorno, approvato dal Consiglio
regionale nella riunione del 21 luglio, con cui si impegnava la
Giunta regionale "a continuare le trattative con la proprietà
llssa-Viola e le organizzazioni sindacali e ad avviare un confronto
con i Ministri dell'Industria e delle Partecipazioni
Statali";
il sottoscritto Consigliere regionale
INTERPELLA
la Giunta regionale per sapere:
1)
quali sono stati i risultati degli incontri con la
Direzione dell'Ilssa-Viola e quali proposte di soluzione sono
finora emerse;
2)
quali contatti sono stati presi con i Ministri
dell'Industria e delle Partecipazioni Statali ed il loro
esito;
3)
quali iniziative e decisioni la Giunta regionale ha
adottato o intende adottare per favorire una piena ripresa
dell'attività produttiva nello stabilimento di Pont-Saint-Martin ed
il rientro in fabbrica dei cassintegrati.
PRESIDENTE:
La parola al Consigliere Tonino per
illustrare la mozione, ne
ha facoltà.
TONINO - (P.C.I.):
Spero che l'assenza dell'Assessore non
costituisca un pregiudizio per discutere di questo problema
.... INTERRUZIONE....
Io non sono polemico, ero disponibile ad un rinvio.
PRESIDENTE:
La parola. al Presidente della Giunta, ne ha
facoltà.
ANDRIONE - (U.V.):
Non possiamo discutere ora perché
l'Assessore competente è a Roma. Dovrebbe incontrare qualcuno oggi
pure domani, per cui potrebbe portare qualche altra notizia. Noi
potremmo accettare il rinvio proprio in funzione di queste nuove
notizie. Però abbiamo delle notizie che credo che siano state
confermate anche a voi.
Quindi potete scegliere perché per noi la cosa è
indifferente.
PRESIDENTE: La
parola al Consigliere Tonino, ne ha
facoltà.
TONINO - (P.C.I.):
Se il Presidente della Giunta dice che
l'argomento può essere discusso anche in assenza dell'Assessore,
possiamo farlo.
Io parto subito da questo dato di fatto: l'unico elemento
veramente preoccupante in questo momento è la deliberazione ormai
avvenuta in sede di CIPI
,
di corresponsione del contributo a
fondo perso dell'entità di circa 16 miliardi a favore
dell'Ilssa-Viola per lo smantellamento delle acciaierie del
Blooming.
Tale decisione è stata presa dal CIPI giovedì scorso ed è alla
firma sul tavolo del Ministro all'Industria, Altissimo; questa
decisione si colloca in un momento in cui c'è una discussione sulla
opportunità o meno di modificare la legge n. 46 che, come tutti
sappiamo, ha avuto l'aberrante risultato di continuare a far
chiudere impianti di recente installazione e tecnologicamente
idonei.
Innanzitutto si tratta di esercitare una azione, la più ampia e
forte possibile, per far si che questa decisione del Ministro
all'Industria sia ritardata e bloccata, fermata momentaneamente in
attesa di un confronto sulla collocazione di questo stabilimento
nell'ambito della siderurgia nazionale; un confronto che veda sullo
stesso tavolo, se possibile, la Regione, il gruppo dei proprietari
e i rappresentanti del Ministero all'Industria.
A questo incontro, checché se ne dica, malgrado passino i mesi e
siamo all'incirca al 5° mese dal momento in cui è stata posta la
questione dell'Ilssa-Viola, non si è arrivati e non c'è stata -
secondo noi, questo è un altro grave punto - alcuna azione di
questa Giunta regionale e della Regione per evitare che il CIPI
arrivasse a questa decisione.
C'è, e non è solo una impressione ma una certezza, il fatto che
si lasciano andare avanti le cose per la strada che hanno deciso
altri, il gruppo che controlla l'Ilssa-Viola, senza che ci sia
stata alcuna azione incisiva da parte della Regione per contrastare
l'orientamento della proprietà verso lo smantellamento, a meno che
non ci sia da parte di questa Giunta regionale l'accordo
inevitabile per la demolizione dell'area a caldo di
Pont-Saint-Martin. Allora sarebbe bene che la Giunta lo dicesse
chiaramente, senza usare un linguaggio diverso a seconda che parli
all'interno dello stabilimento o dentro quest'aula, o al Ministero
con il gruppo Orlando.
Secondo noi questo è un fatto importantissimo sul quale è
necessario un pronunciamento chiaro.
Rispetto all'incontro di ieri, voglio dire con franchezza (e
forse il nervosismo di Tamone lo dimostra) che la cosa non è
piaciuta; ieri l'atteggiamento della Giunta regionale in occasione
di questo incontro organizzato dal comitato di sostegno della
vertenza Ilssa-Viola è stato vergognoso: forse l'Assessore si
vergognava ad arrivare secondo a questa possibilità di dialogo a
livello Ministero dell'Industria!
Ritengo che questo sia un atteggiamento infantile; l'intenzione
di quella delegazione del Comitato era di porre la questione
dell'Ilssa-Viola e di chiedere al più presto, immediatamente, un
confronto fra la Regione, il Ministero dell'Industria e il gruppo
Orlando. Il compito del Comitato di sostegno non è quello di
sostituirsi nella trattativa alle forze sociali o alla Regione,
bensì di sollecitarla e in tal senso era organizzata la riunione di
ieri. Io mi auguro che i retroscena che si sono verificati non si
abbiano più a ripetere; ritengo vergognoso l'atteggiamento che
esiste in Valle d'Aosta tra il potere, la Giunta regionale e gli
altri organismi, compreso il Consiglio, che cercano di fare
qualcosa per risolvere i problemi che sono drammatici.
Questa è una cosa che ritengo necessario dire oggi, visti i
tentativi che si sono verificati ieri.
Una seconda questione importante è quella relativa all'impegno a
cui si fa riferimento nella mozione e cioè la decisione presa a suo
tempo dalla direzione aziendale di presentare un piano; al riguardo
c'è stata una posizione di attesa della Regione senza proposte
impositive. Io insisto sulla necessità che, in relazione alla
collocazione dell'Ilssa-Viola nel sistema siderurgico nazionale, in
relazione alle sue possibilità produttive e agli investimenti
necessari, ci sia una chiara posizione della Giunta regionale e
della Regione, posizione che deve essere quella della Valle d'Aosta
in una possibile trattativa.
Riguardo alla mozione, come tutti i Consiglieri avranno visto, è
ampiamente superata essendo stata presentata il 6 settembre
'83.
La nostra opinione è che la mozione, nel suo deliberato, debba
essere modificata mettendo al primo punto una precisa condanna nei
confronti della decisione del CIPI e la richiesta al Ministero di
fermare, possibilmente, questa deliberazione: in secondo luogo,
bisognerebbe stigmatizzare l'assurdo atteggiamento che la direzione
aziendale ha tenuto nei confronti della delegazione del Consiglio
regionale, atteggiamento incomprensibile sotto tutti i punti di
vista e direi anche vergognoso, che non fa sicuramente onore a quel
gruppo dirigente.
Inoltre deve contenere l'invito del Consiglio a fissare
immediatamente questo incontro tra i livelli istituzionali che sono
giustamente preposti alla trattativa.
Queste credo siano le tre cose particolarmente urgenti e
necessarie che noi oggi proponiamo di inserire nella mozione o
nell'ordine del giorno tenendo conto che vanno completamente
modificati sia la premessa, sia il deliberato della mozione
all'ordine del giorno del Consiglio.
PRESIDENTE:
La parola al Consigliere Riccarand, ne ha
facoltà.
RICCARAND - (N.S.):
Anche la nostra interpellanza è stata
presentata circa due mesi fa, esattamente il 6 settembre, per cui,
da allora, si sono certamente verificati degli avvenimenti nuovi
che possono avere resa necessaria la maggiore puntualizzazione di
alcune richieste.
L'obiettivo dell'interpellanza rimane comunque valido perché, in
sostanza, era quello di chiedere alla Giunta di relazionare al
Consiglio su quali erano stati i suoi impegni, su quali erano state
le sue azioni per impedire lo smantellamento dell'Ilssa-Viola di
Pont-Saint-Martin.
Ormai credo che per quanto riguarda questa fabbrica siamo
arrivati ad una situazione veramente grave.
Nell'arco di due mesi la crisi si è notevolmente evidenziata e
ormai metà dello stabilimento è chiuso e vi sono, secondo i
lavoratori e secondo i sindacati, motivi di profonda preoccupazione
perché si teme che anche la parte dello stabilimento che ancora
produce ed occupa i dipendenti, sia destinata, in tempi
relativamente brevi, a chiudere. Nel Consiglio regionale del 21
luglio avevamo votato un ordine del giorno per il quale si chiedeva
alla Giunta regionale un impegno ben preciso, dei contatti a
livello governativo e delle azioni nei confronti della direzione
dell'Ilssa-Viola per cercare di impedire la chiusura di metà dello
stabilimento e per recuperare i livelli occupazionali.
Non mi sembra, dalle informazioni avute finora, che questo
impegno della Giunta regionale si sia esplicato nel modo più
opportuno. Non abbiamo avuto notizie da parte dei componenti la
Giunta, su quali azioni sono state messe in atto per impedire che
si giungesse all'accordo fra l'Ilssa-Viola e la Terini; accordo che
ha permesso la chiusura di metà dello stabilimento e la chiusura
dell'acciaieria e del Blooming. Così come non abbiamo, a tutt'oggi,
delle informazioni precise su quali azioni sono state poste in atto
da parte della Giunta regionale per impedire che il CIPI
deliberasse di assegnare un nuovo cospicuo pacchetto di miliardi
all'Ilssa -Viola per lo smantellamento dell'acciaieria. Addirittura
basta guardare le date; siamo arrivati a questa situazione assurda
e cioè che il 19 di ottobre una gran parte del Consiglio regionale
si è recato all'interno dell'Ilssa per una assemblea con i
lavoratori, con la presenza dell'Assessore Pollicini, e il giorno
successivo il CIPI ha deliberato di assegnare i miliardi all'Ilssa
per lo smantellamento del Blooming, senza che questa notizia fosse
a conoscenza della Giunta regionale e dei lavoratori, senza quindi
che tutta questa vicenda fosse stata seguita, come era doveroso, da
parte della Giunta, passo dopo passo.
Ma dirò di più e cioè che fra i lavoratori e fra le parti
sindacali si è diffuso un sospetto, che è bene venga espresso anche
in questo Consiglio regionale, e cioè che la Giunta regionale e, in
particolare, il Presidente della Giunta conoscessero da tempo,
esattamente dalla fine del 1982, quale fosse la reale situazione
dell'Ilssa e che avessero scelto di mantenere il silenzio sulla
vicenda per arrivare fino al giorno successivo alle elezioni.
Soltanto in questo modo si possono spiegare i due prestiti dati
dalla Giunta regionale all'Ilssa-Viola per un ammontare di 6
miliardi, l'uno nel dicembre dell'82 (4 miliardi) l'altro il 16
giugno 1983 (2 miliardi) senza nessuna contropartita reale, senza
sapere per cosa servissero questi miliardi.
Quale era il significato di tutto ciò, se non quello di
permettere alla direzione dell'Ilssa-Viola di arrivare a dichiarare
la situazione di crisi e la cassa integrazione nel mese di luglio,
cioè subito dopo le elezioni regionali?
Questo è un elemento su cui noi di Nuova Sinistra, cercheremo in
tutti i modi di avere notizie e informazioni più precise, per
accertare appunto la responsabilità della Giunta in questo
campo.
Io spero che dalle risposte del Presidente della Giunta giungano
delle informazioni veramente concrete su una azione che sarebbe
stata svolta dalla Giunta regionale, perché fino ad oggi questo
Consiglio credo che non possa che dare un giudizio estremamente
negativo sul comportamento della Giunta nei confronti di tutta la
vicenda ILSSAVIOLA.
PRESIDENTE:
La parola al Consigliere Pedrini; ne ha
facoltà.
PEDRINI - (P.L.I.):
Non mi dilungherò sull'argomento,
perché mi pare sia stato affrontato abbastanza dai colleghi che mi
hanno preceduto.
Io pregherei il Presidente della Giunta solo di due cose: la
prima se vi è la possibilità di fare pressione con un telegramma...
con un ordine del giorno... o con quello che lui ritiene meglio,
sul Ministro Altissimo al fine di evitare, per il momento, la firma
del contributo del CIPI al gruppo Orlando. Questa sarebbe la prima
mossa da fare, in quanto come è stato ben detto precedentemente,
non è in gestazione bensì in presentazione una nuova legge che
viene a superare questa con dei contributi notevoli.
Seconda cosa, la richiesta di un incontro a livello di Ministro
o di Sottosegretario (sarebbe opportuno di Ministro, ma questi non
ha ricevuto alcuna delegazione italiana su questi problemi per cui
è stato dato mandato al Sottosegretario Zito o al sottosegretario
Orsini, più competente ancora per gli acciai, di trattare e di
parlare con le varie delegazioni). Io chiedevo la presenza del
Ministro Altissimo in quanto mi risulta che il Ministro ha già
affrontato direttamente, così come il Presidente ha fatto per la
Regione Valle d'Aosta, altri industriali per sistemare situazioni
particolarmente delicate; forse ora il Ministro potrebbe ancora una
volta parlare, alla presenza della Giunta regionale, direttamente
con i proprietari, con i sindacati e con il comitato di
Pont-Saint-Martin per vedere se, sulla base della presentazione del
nuovo disegno di legge, non vi sia la possibilità di salvare
l'acciaieria.
E' una cosa che si può tentare, anche se non è detto che si
riesca; concordo con il Presidente della Giunta quando
precedentemente, ha parlato delle enormi difficoltà e del fermo
desiderio, da parte degli Orlando, di chiudere le acciaierie e il
Blooming.
Da parte nostra, invece, dobbiamo dire che non ci stiamo a
questa battuta del privato, che io, come liberale, sono il primo a
difendere. In questo momento non si può e non si devono ledere né i
suoi interessi, nè quelli dei lavoratori. Se vi è la minima
possibilità di trovare un accordo, un "modus" per risolvere il
problema, dobbiamo fare almeno questo tentativo.
Queste sono le due cose che chiedo gentilmente al Presidente
della Giunta. Inviamo un telegramma per vedere se vi sia la
possibilità di fare questa riunione.
Sarebbe troppo triste avere conferma che da Aosta, ad un certo
momento, è partita una telefonata... (non si sa bene da chi, ma lo
verificheremo, ci sono stati fatti dei nomi, ma non sono esatti)
con cui veniva detto al Sottosegretario Zito che non doveva
ricevere la delegazione di Pont-Saint-Martin! Ritengo che questo
sia un atto a dir poco meschino da parte del suo autore (non so chi
lo abbia fatto ma chiunque sia è veramente meschino) anche se
questa delegazione è andata a Roma e, per fortuna, ha parlato con
chi di dovere per sapere determinate cose ed è stata ricevuta
proprio per questo.
Il triste è che questa delegazione è andata a Roma solo per
chiedere un incontro fra la Regione, il proprietario, il sindacato
e la delegazione di Pont-Saint-Martin: niente altro, si chiedeva
solo questo. Quindi nessun scavalcamento, nessuna primogenitura,
soltanto la volontà di fare qualcosa per l'interesse dei lavoratori
della bassa Valle.
PRESIDENTE:
La parola al Presidente della Giunta; ne ha
facoltà.
ANDRIONE - (U.V.):
Per prima cosa vorrei dire che, per
quanto mi riguarda, ho incontrato la delegazione negli uffici
romani e sono stato molto felice che si siano incontrati con chi di
dovere.
Non sono assolutamente intervenuto e se lo avessi dovuto fare lo
avrei fatto affinché fossero ricevuti, e qualche ora più tardi ho
visto anche lo stesso Sottosegretario.
Noi non abbiamo avuto sentore di alcuna volontà di chiudere il
settore a caldo dell'ILSSA-Viola prima di altri e i 6 miliardi che
abbiamo prestato all'ILSSA-Viola servivano solo per tenere ferma la
situazione in attesa della presentazione di un piano di
ristrutturazione. Dovevano essere versati 2 miliardi entro gennaio
o febbraio, ma sono slittati a giugno a causa delle difficoltà
della FINAOSTA.
Abbiamo saputo, come tutti credo, della chiusura
dell'ILSSA-Viola quando il barone o visconte Etienne Davignon ha
decretato i tagli CEE per le acciaierie italiane. Abbiamo cercato
di metterci in contatto con Bruxelles, ma abbiamo trovato un
fermissimo rifiuto a rivedere qualsiasi taglio, anzi c'è stata una
specifica accusa al Governo italiano con un invito alle regioni a
presentarsi più sovente perché questi tagli dovevano essere già
stati fatti 4 anni fa. Da quel lato comunque non si torna indietro
e la cosa ci viene confermata da quanto sta succedendo a Bagnoli, a
Cornigliano e in altre zone del nostro Paese.
Sulla base di questi tagli e sulle provvidenze che sono state
stabilite allora per operare questi tagli, l'ILSSA -Viola ha preso
la decisione di chiudere la parte a caldo, cioè l'acciaieria.
Ci siamo preoccupati di verificare se fosse possibile, con un
intervento finanziario regionale motivato, che questa chiusura non
avvenisse e se con un apporto energetico specifico a prezzi
inferiori, fosse stato possibile procedere alla costruzione della
colata continua che sembra essere una delle poche cose che
permetterebbe di continuare la lavorazione a caldo.
Domani la Giunta prenderà atto che abbiamo concordato l'acquisto
delle centrali Cravetto e che, di conseguenza, possiamo offrire
energia a costi inferiori. Il metanodotto è iniziato e dovrebbe
arrivare a Pont-Saint-Martin entro la fine dell'84; anche questo
tipo di apporto energetico dovrebbe favorire l'acciaieria.
Sono andato personalmente alla Direzione Generale della SMI a
Firenze, alla presenza dei Direttori generali e del Dott. Luigi
Orlando che mi ha risposto "picche" su tutta la linea, ivi compreso
il fatto che se gli avessimo procurato 16 miliardi per fare la
colata continua, non l'avrebbe fatta comunque e che per quanto
riguarda loro hanno raggiunto un accordo con la TERNI per la
distribuzione e la fabbricazione dei coils a caldo e una
piccolissima parte di queste lavorazioni (questo nel piano generale
della CEE) verrebbero attribuite alla TEKSID.
Ho visto Orlando un mese fa e pare che la situazione sia di
nuovo cambiata in quanto la TEKSID versa di nuovo in gravissime
difficoltà per cui forse, questa quota verrà trasferita
direttamente alla TERNI.
Abbiamo richiesto con numerosi telegrammi un incontro, non con
il Ministro delle Partecipazioni Statali perché con l'ILSSA-Viola
non c'entra per niente, ma con il Ministero dell'Industria ed ho
avuto modo di vedere i Direttori generali, i Segretari e i
Sottosegretari. La questione dei tagli nell'acciaino è all'ordine
del giorno e non si torna indietro.
Ieri mi è stato accennato un nuovo disegno di legge che, però,
per quanto mi risulta, non
è
stato ancora inoltrato alla CEE
per il parere, per cui l'iter avrà tempi lunghi. Oggi noi possiamo
benissimo rifare un invito affinché la delibera del CIPI non venga
applicata; però bisogna rendersi conto che la trattativa non
avverrà tra Ministro, Regioni e industriali, bensì direttamente fra
Ministro e CEE, perché se le quote di acciaio assegnate all'Italia
sono quelle, bisognerà per forza che, ad un certo momento, da
qualche parte si dica dove si taglierà.
Quello che la Regione vuole e può fare è agevolare l'azienda con
fornitura di energia a prezzi inferiori e, se necessario, con
finanziamenti, ma non siamo disposti a regionalizzare
l'ILSSA-Viola. Questo per essere chiari.
Ieri, dopo di voi, ho sollecitato un incontro con il
Sottosegretario Orsini. Come ultima cosa devo dire che il 3
novembre dovrò rivedere la Direzione Generale dell'ILSSA-Viola, la
quale dovrebbe farmi delle proposte in funzione della messa in
opera del metanodotto per la verticalizzazione di certe
produzioni.
Questa è la situazione. Se ritenete ora che questa mozione sia
superata e che debba essere sostituita con un deliberato differente
o da un ordine del giorno con le informazioni che abbiamo fino ad
ora, fatte salve quelle che potrà darci l'Assessore Pollicini in
merito al progetto di legge in questione (progetto a tempi lunghi,
come ho già detto), io proporrei una sospensione breve della seduta
per accordarci su un ordine del giorno o su una mozione che possa
essere accettata da tutti.
Sarebbe auspicabile che almeno in questo ci fosse
l'unanimità.
PRESIDENTE
: IL Consigliere Tonino aveva già presentato
una modifica della mozione scritta, modifica che, molto
probabilmente, il Presidente della Giunta non ha ancora letto.
Il Consiglio è d'accordo per sospendere la seduta.
Si dà atto che la seduta è sospesa dalle ore 11,09 alle ore
11,28.
PRESIDENTE
: Do lettura del testo concordato della
mozione:
MOZIONE
CONSTATATO che la Direzione dell'ILSSA-Viola, invece di
presentare un piano che prevedesse l'integrità del ciclo produttivo
e nuovi investimenti per l'installazione della colata continua,
prosegue nella linea del ridimensionamento dell'Azienda;
APPRESA la grave notizia che il ha deliberato l'assegnazione
del contributo a favore dell'ILSSA-Viola, quale premio per la
chiusura e la demolizione dell'area a caldo;
CHIEDE
al Presidente della Giunta regionale di intervenire presso il
Ministro dell'Industria al fine di non rendere operativa la
deliberazione del C.I.P.I.
DEPLORA
l'atteggiamento della Direzione aziendale che rifiuta un
costruttivo confronto con la Regione e le forze sociali al fine di
definire un programma di razionalizzazione dell'azienda;
ESPRIME
la propria solidarietà ai lavoratori dell'ILSSA-Viola,
impegnati nella difesa dei livelli occupazionali e del ruolo
produttivo e di mercato dell'azienda;
RIBADISCE
il proprio impegno, attraverso urgenti incontri a livello dei
ministeri dell'Industria e Partecipazioni Statali e dell'IRI oltre
agli interventi della Regione sui costi energetici, in difesa dei
posti di lavoro presso l'azienda siderurgica di
Pont-Saint-Martin.
PRESIDENTE
: Metto in votazione il testo concordato della
mozione.
ESITO DELLA VOTAZIONE
Presenti, votanti e favorevoli: 20
IL Consiglio approva all'unanimità
