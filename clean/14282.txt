Classificazione
SPORT E TEMPO LIBERO
Manifestazioni sportive


Resoconto integrale del dibattito dell'aula
Oggetto del Consiglio n. 805 del 6 luglio 1994 - Resoconto
OGGETTO N. 805/X - Concessione, ai sensi della legge
regionale 31/1992, di un contributo di lire 21.000.000 al C.O.C.I.,
nelle spese previste per l'organizzazione del 1° concorso nazionale
attacchi città di Aosta in programma il 21 agosto 1994.
Approvazione e impegno di spesa.
Deliberazione - Il Consiglio
Premesso che:
Il Comitato Organizzatore Concorsi Ippici (C.O.C.I.) ha fatto
pervenire all'Assessorato regionale del turismo, sport e beni
culturali una richiesta tendente ad ottenere, ai sensi della legge
regionale 24 giugno 1992, n. 31, un contributo nelle spese previste
per l'organizzazione del 1° concorso nazionale attacchi città di
Aosta, in programma ad Aosta il 21 agosto 1994.
La manifestazione consiste in due prove tecniche, di cui una ad
ostacoli e una di dressage presso l'Arena "Croix Noire" e una
sfilata di carrozze per le vie della città di Aosta. É prevista la
partecipazione di circa 40 equipaggi e carrozze provenienti da
diverse regioni italiane.
Il Comitato organizzatore ha corredato la richiesta di
contributo con il preventivo di spesa, che ammonta complessivamente
a lire 52.100.000.
Si dà atto inoltre che l'Assessore regionale al turismo, sport e
beni culturali, acquisito il parere dell'Ufficio regionale per il
turismo, ritiene ammissibili le spese sopra descritte e riconosce
alla manifestazione l'interesse turistico-promozionale richiesto,
ai fini della concessione dei contributi, dalla legge regionale 24
giugno 1992, n. 31.
La Giunta regionale ritiene pertanto di aderire alla richiesta
del Comitato Organizzatore Concorsi Ippici Valle d'Aosta mediante
la concessione di un contributo di lire 21.000.000, pari al 40
percento circa delle spese preventivate.
Vista la legge regionale 24 giugno 1992, n. 31.
Visto il parere favorevole rilasciato dal Dirigente dell'Ufficio
regionale per il turismo, ai sensi del combinato disposto
dell'articolo 72 della legge regionale n. 3/1956 e successive
modificazioni, e dell'articolo 21 della legge regionale 18/1980 e
successive modificazioni, in ordine alla legittimità della presente
deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di lire
21.000.000 (ventunmilioni) a favore del Comitato Organizzatore
Concorsi Ippici Valle d'Aosta, con sede in Aosta, Via Grand Eyvia,
4 - Partita IVA n. 00576160071, e comunque in percentuale non
superiore al 40 percento delle spese previste per l'organizzazione
del 1° concorso nazionale attacchi città di Aosta in programma ad
Aosta il 21 agosto 1994;
2) di approvare e di impegnare la spesa di lire 21.000.000
(ventunmilioni) da imputare al capitolo 64320 del bilancio
preventivo della Regione per l'anno 1994 ("Contributi e sussidi ad
istituzioni e organismi vari per attività nel settore del turismo e
del tempo libero"), che presenta la necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta dell'Assessorato regionale del turismo, a manifestazione
conclusa e su presentazione del consuntivo di spesa, corredato da
idonea documentazione;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente -
Qualcuno chiede la parola?Se nessuno
chiede la parola, pongo in votazione la delibera in oggetto:
Presenti, votanti e favorevoli: 26
Il Consiglio approva all'unanimità
