Classificazione
GIUNTA REGIONALE
INFORMAZIONE
Sistema informativo



Oggetto del Consiglio n. 981 del 15 ottobre 2019 - Resoconto
OGGETTO N. 981/XV - Interpellanza: "Interventi per favorire
l'accessibilità agli atti della Regione nel proprio sito
istituzionale".
Distort (Presidente) -
Punto n. 6 all'ordine del giorno.
La parola alla collega Pulz per l'esposizione
dell'interpellanza.
Pulz (ADU VDA)
- Era il 3 aprile 2019 e non il 1° aprile
- quindi non possiamo nemmeno supporre che si sia trattato di uno
scherzo - quando questo Consiglio, con nostra somma soddisfazione,
ha approvato all'unanimità la mozione a firma dei Consiglieri Pulz,
Cognetta e Vesan per l'accesso agli atti e alle delibere di Giunta
da parte di tutti i cittadini. L'impegnativa votata, ricorderete
forse, dopo ampio dibattito e un emendamento, recitava: "
Il
Consiglio impegna il Governo regionale a presentare entro 30 giorni
nella Commissione competente il risultato del lavoro svolto dai
tecnici per addivenire ad un opportuno sistema applicativo al fine
di adeguare le modalità di pubblicazione come previsto dalla legge
regionale 25/2010, modificata dalla legge regionale 18/2018, per
poter pubblicare sul sito istituzionale della Regione tutti gli
atti, nonché le deliberazioni della Giunta regionale di tutte le
precedenti legislature, depurate dai dati sensibili e personali in
base alla normativa vigente in materia di privacy
".
Quella sera, devo dirvi, al termine del Consiglio ho provato un
qualche senso di colpa - quindi non un sogno, ma sensi di colpa -
per quel termine forse troppo perentorio di trenta giorni nei
confronti di questi tecnici che poi avrebbero dovuto lavorare a
quel tavolo. E chi sono? Gli informatici della società
in
house
INVA, il DIT (Dipartimento Innovazione e Tecnologie) e
gli esperti dell'Ufficio legislativo per i delicati aspetti
normativi sulla
privacy
. Ricordo anche di aver vagheggiato
davanti ad una tisana fumante sulla metafora utilizzata dal collega
Barocco del "Palazzo di vetro", che poi si era corretto ed aveva
parlato dell'ingresso per tutti i cittadini proprio dalla porta
principale del Palazzo, anche per superare le barriere di vetro,
perché, per quanto trasparenti, sono pur sempre delle barriere. Ora
purtroppo devo invece recuperare la mia metafora meno ottimista,
già utilizzata in quell'occasione, perché di fatto le tende che
vedete dietro di noi, che sono grigio-gialline, in realtà sono
delle pesantissime tende nere che coprono le finestre di questo
Palazzo. Le misure organizzative tecniche
ad hoc
per uscire
da questa
impasse
non sono ancora state definitivamente
trovate, sebbene ci è stato detto che qualche movimento nella
direzione giusta pare ci sia stato, ma nel frattempo non sono
passati i trenta giorni che effettivamente erano strettini, bensì
sei mesi e mezzo, diciamo cinque, se non vogliamo calcolare
giustamente il mese di agosto. Un tempo eccessivo questo, un tempo
da tenda nera, perché qui a rimetterci è la democrazia.
In quell'occasione abbiamo detto anche che la trasparenza è lo
strumento democratico per eccellenza. Consentire ai cittadini di
vedere come e in che cosa si traduca la delega che esprimiamo tutti
nel momento del voto, anche attraverso la possibilità di prendere
visione degli atti che vengono adottati del mondo politico, perché
l'Amministrazione - ce lo ricorda sempre l'Assessore Chatrian,
tanto che questa frase ce l'ho in testa come un chiodo - parla per
atti. Allora bisogna avere la possibilità di prendere visione di
questi atti, perché altrimenti come lo risolviamo il problema del
kratos
, che significa potere, che deve stare insieme al
demos
, cioè al popolo, come ci dice la parola bellissima
"democrazia"? Noi sappiamo bene che ad abbattere la fiducia nella
politica e nelle istituzioni è stata proprio questa distanza che i
rappresentanti sentono rispetto ai rappresentati, e viceversa. La
casta è stata individuata come un nemico perché è percepita lontana
e percepita infida. Ad incidere su questa rappresentazione c'è
l'oscurità dell'agire politico, cioè l'impossibilità proprio per i
cittadini di intelligere, di capire, di leggere questi atti. Non
dobbiamo dimenticarci che tutti noi siamo qui soltanto per delega,
per fiducia che i cittadini hanno avuto in noi. È quindi giusto che
i cittadini ci controllino, è doveroso. Penso sinceramente che
dovrebbero farlo molto, molto più spesso e molto di più.
Sappiamo certamente bene che il principio di pubblicità degli
atti si deve bilanciare con il diritto alla riservatezza dei dati
personali. La Corte costituzionale ce lo ha ricordato ancora di
recente: bisogna stare attenti alla diffusione via web dei dati
personali, alle informazioni che rendono identificabile una persona
direttamente o indirettamente, tutti i dati che riguardano le sue
caratteristiche e le abitudini, lo stile di vita, le relazioni
personali... pensiamo alla salute, alla situazione economica e ad
altri aspetti.
Noi chiaramente non sosteniamo che in nome del principio di
pubblicità, che è funzionale al controllo democratico degli eletti
e degli amministratori, si debba arrivare a sacrificare il diritto
alla riservatezza, questo non è possibile. Siamo qui a chiedere
qualcosa di molto più semplice, molto più semplice: che le delibere
e i provvedimenti continuino ad essere pubblicati in una sezione
specifica del sito della Regione, chiaramente depurati attraverso
gli
omissis
di questi dati personali. A me piacerebbe che
qualcuno mi spiegasse che cosa c'entrino con la privacy per esempio
le delibere di Giunta sugli indennizzi e la prevenzione dei danni
provocati dai predatori. Questa è una lettura molto utile di questi
tempi, visto che parliamo molto di lupi, eppure quella delibera non
è accessibile. Oppure vi faccio un altro esempio: perché il
bellissimo piano di estensione degli abbonamenti ai musei non deve
essere accessibile ai cittadini, cosa c'è da nascondere, cosa
c'entra con la privacy? A seguito del decreto n. 33 del 2013, che
imponeva la pubblicazione dei dati e dei provvedimenti sulle
pubbliche amministrazioni, tra cui ad esempio i conferimenti degli
incarichi, la scelta del contraente per l'affidamento dei lavori,
le forniture, eccetera, il Consiglio aveva fatto una scelta che ci
poneva addirittura all'avanguardia, perché andava proprio oltre gli
obblighi di pubblicazione previsti dalla legge statale e quindi si
erano rese accessibili tutte le delibere con anche tutti i
provvedimenti. Poi ad un certo punto, con la modifica del dicembre
2018, si è stoppato tutto per via della privacy. Ora noi crediamo
che fare dei passi indietro sia pericoloso, perché poi, una volta
che si è tornato indietro, recuperare è molto difficile. La Giunta
aveva assunto questo impegno il 3 aprile e ora noi speriamo
veramente che voglia mantenere l'impegno, anche perché, scusate,
non vorrei sembrarvi scurrile ma, appena entrata qui in Consiglio,
un collega, con mio grande stupore, mi aveva detto: "Guarda che è
inutile che ti scaldi tanto per lavorare sulle mozioni, perché le
mozioni una volta approvate di fatto sono carta igienica". Mi
scuso, ma questo è stato il mio ingresso in Consiglio. Mi aveva
molto colpito e non vorrei dover arrivare alla conclusione che
forse questo collega non aveva tutti i torti.
ADU VDA torna quindi a chiedere intenzionalmente insieme ai
colleghi Vesan e Cognetta, che non hanno firmato solo perché
avevano esaurito le tre firme per ogni tipologia di iniziativa a
disposizione di ognuno di noi, quindi anche loro si associano
sicuramente, pertanto chiediamo tutti insieme se sia stato svolto
questo lavoro, a che punto ci troviamo rispetto a lavoro fatto dal
tavolo tecnico per rendere accessibili i dati, certo nel rispetto
della legge sulla privacy e, siccome ci è giunta notizia che ci
sono stati effettivamente vari incontri per questi lavori
preparatori, chiediamo come si intenda procedere per dare piena e
totale attuazione alla mozione approvata dopo un lungo dibattito il
3 aprile in Consiglio, in modo da recuperare questi 5 mesi di
ritardo.
Presidente -
La parola al Presidente Fosson per la
risposta da parte del Governo.
Fosson (PNV-AC-FV)
- Non si faccia venire un senso di
colpa, la prego.
La questione si è rivelata più complessa di quello che
pensavamo. Manteniamo gli impegni presi con questa mozione, che non
è carta igienica, non consideriamo carta igienica le mozioni, e la
ringraziamo anche della lezione che ci ha fatto sulla democrazia,
che abbiamo apprezzato. Però, come ha detto correttamente lei, la
legge del 2018 ha rivoluzionato un po' quanto si faceva prima.
Il problema è mettere d'accordo il diritto alla riservatezza con
il diritto alla democrazia e stiamo lavorando su questo. Il gruppo
tecnico, se volete, come avevo già detto l'altra volta, verrà in
Commissione. Intanto tutti i Consiglieri e i dipendenti regionali
possono accedere alle delibere attraverso intranet, che non era una
cosa possibile all'inizio. Sugli altri tempi le dico che nel breve
periodo tutti i cittadini potranno - entro il 30 di ottobre,
stamattina mi è stata fornita questa data - accedere a tutte le
delibere senza scadenza, cioè a delibere che non avevano nessun
omissis
, cioè nessun dato sensibile. Per fine anno pensiamo
di riuscire a risolvere anche il problema della
privacy
degli omissis, questo perché è stato recuperato un applicativo
della Provincia di Bolzano, quindi il riuso, che permette proprio
questo (loro lo facevano già da diversi anni). Chiaramente il
problema è anche che le delibere contenenti dati sensibili dovranno
essere tutte riscritte. Io penso che l'impegno è più che mantenuto
e i Consiglieri vi accedono. Entro fine ottobre tutti i cittadini
potranno accedere alle delibere senza scadenza e per fine anno
pensiamo di poter permettere l'accesso, quindi nessuna tenda nera,
ma soltanto delle difficoltà tecniche nel raggiungere un sistema
che non era usuale e diverso da quello utilizzato.
Presidente -
La parola alla collega Pulz per la
replica.
Pulz (ADU VDA)
- I cittadini chiedono ai loro
rappresentanti con insistenza - e non crediamo che si possano
definire dei
voyeur -
che tra delegati e deleganti ci sia
una finestra ampia e luminosa e noi pensiamo - adesso mi lascio
andare a un momento di poesia che lei mi ha ispirato questa sera -
che attraverso quella finestra ampia e luminosa si possa sperare di
lasciar filtrare quei raggi che forse riusciranno a rigenerare
anche la nostra democrazia valdostana, che a volte è un po'
febbricitante, mi permetta.
Ci rallegriamo quindi, Presidente, per le notizie che ci ha
dato, che sono confortanti, per questi passi che sono stati fatti
dai tecnici nella direzione auspicata. Li ringraziamo perché - come
lei ha detto - il lavoro che stanno svolgendo non è facile, però è
un lavoro molto importante per tutta la comunità che vuole essere
informata. Chiediamo poi se non si possa mettere in conto un
incontro in Commissione consiliare in cui ci vengano spiegate le
soluzioni che sono state messe in campo per la pubblicazione degli
atti senza limiti di tempo. Soprattutto sarebbe interessante che
queste soluzioni venissero esplicitate, oltre che ai Commissari,
proprio qui in Aula, in questa sede, perché sono i cittadini che
chiedono e devono avere questo libero accesso alle
informazioni.
Per concludere, visto che mi sento ispirata, dedico a tutti
questa bellissima citazione del grande Norberto Bobbio che diceva:
"Il cammino della democrazia non è un cammino né facile, né
inesorabile, richiede impegno".
