Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 32 del 14 gennaio 1982 - Resoconto
OGGETTO N. 32/VII - PROPOSTA DI LEGGE CONCERNENTE:
"ISTITUZIONE DI UNA COMMISSIONE DI STUDIO LEGISLATIVO PER LA
RIFORMA DELLA ORGANIZZAZIONE AMMINISTRATIVA REGIONALE ED IL
RIORDINAMENTO DEGLI ENTI LOCALI".
PRESIDENTE
:
Colleghi Consiglieri, in proposito ci
sono degli emendamenti, li avete nel parere della Commissione. Se
il Consiglio è d'accordo, darei la parola a uno dei Consiglieri
proponenti.
La parola al Consigliere Lustrissy.
LUSTRISSY
(D.P.):
Questa legge è stata un pochino
in quarantena a causa del parere negativo dell'Assessorato alle
Finanze sul finanziamento dell'iniziativa stessa.
Già in sede di prima discussione, in Commissione, tutti i Gruppi
avevano concordato su questa proposta di legge e avendo trovato la
soluzione al problema finanziario insieme all'Assessore alla
Sanità, con le modifiche che sono riportare a verbale, credo che, a
questo punto, la proposta di legge possa assumere corpo e possa
realizzare l'intento, che da lungo tempo ci proponiamo di rivedere
il discorso della legislazione regionale, che incide sulle
competenze oggi trasferite ai Comuni, e di definire con più
precisione quelli che dovranno essere i compiti istituzionali delle
Comunità Montane. Questo alla luce delle recenti innovazioni
legislative, sul piano dell'organizzazione degli Enti locali, che
si sono avute con i decreti di trasferimento 616 e con la legge di
attuazione dello Statuto 196, che hanno assegnato ai Comuni della
Valle d'Aosta nuovi compiti e funzioni, e con la legge istitutiva
delle Comunità Montane. Viene proposta quindi l'istituzione di una
Commissione legislativa composta da tre membri esperti di
discipline giuridiche e amministrative, affinché predispongano nei
termini previsti dalla normativa questi tre progetti di legge di
riorganizzazione di funzioni degli Enti locali, e quindi il
Consiglio possa procedere all'esame dell'intera problematica.
Noi ci auguriamo che, se la legge verrà approvata, il Presidente
della Giunta, con la delega che gli viene affidata dalla presente
legge, possa al più presto istituire questa Commissione di studio e
si pervenga quindi alla definizione di tale problema.
PRESIDENTE
:
Colleghi Consiglieri, è aperta la
discussione sulla proposta di legge n. 192.
Ha chiesto di parlare il Consigliere Tonino; ne ha facoltà.
TONINO
(P.C.I.):
Il nostro Gruppo è d'accordo
sulla proposta di legge presentata dal Gruppo dei Democratici
Popolari ed è d'accordo anche sugli emendamenti che sono stati
decisi a livello di Commissione.
Voglio sinteticamente ricordare perché siamo favorevoli a questo
studio e mi rifaccio alle premesse della proposta di legge che sono
contenute nella relazione. La necessità di fare in modo che la
Regione si orienti verso il metodo della programmazione della spesa
e che svolga, soprattutto, funzioni di indirizzo, di coordinamento,
di controllo, cercando di decentrare tutte le funzioni
amministrative, è un'affermazione, lo abbiamo già detto molte
volte, che non può che trovarci consenzienti. Noi abbiamo, tra
l'altro, presentato, proprio in materia di delega di funzioni
amministrative verso i Comuni e le Comunità Montane, le nostre
proposte di legge che, ci auguriamo, vengano discusse al più presto
e che, comunque, saranno supportate dalla ricerca frutto di questa
legge. Questa premessa quindi ci trova maggiormente d'accordo onde
evitare che la Regione svolga troppe funzioni di amministrazione
attiva.
Seconda osservazione molto importante: un processo di delega e
di definizione dei compiti degli Enti locali non può essere
disgiunto da una riforma della macchina regionale. Anche questa è
un'affermazione che abbiamo fatto molte volte e vediamo con favore
che è stata ripresa da questa proposta di legge, tant'è che fa un
tutt'uno dello studio proposto: la riforma dell'apparato regionale
da un lato e la definizione di un decentramento di funzioni
amministrative dall'altro.
Sono, perciò, questi i cardini fondamentali del processo di
riorganizzazione della macchina amministrativa nella nostra
Regione, verso i quali bisogna andare con decisione in tempi brevi
se si vuole fare in modo che la Regione funzioni meglio, che ci sia
un allargamento della partecipazione, un coinvolgimento anche degli
altri livelli nella decisione e nella amministrazione attiva.
Siamo infine d'accordo che se non si va rapidamente in tale
senso i rischi, che sono indicati nella relazione del progetto di
legge, di aumento dei residui passivi, di aumento della lentezza di
spesa della Regione, di aumento di un accentramento regionale che
oggi è esasperato, sono rischi reali.
Crediamo che sia necessario arrivare alla proposta nei tempi
brevi possibili, altrimenti rischiamo di dilazionare ancora
un'esigenza che, invece, è molto urgente. Si tratta, in sostanza,
partendo dagli studi e dalle ricerche esistenti, di fissare,
utilizzando degli esperti, alcuni filoni fondamentali su cui
muoversi; questi filoni fondamentali possono a loro volta essere
oggetto di studi più settoriali che deve necessariamente fare il
Consiglio regionale, la Giunta regionale.
Dette queste cose, riconfermo il parere favorevole del nostro
Gruppo.
PRESIDENTE
:
Ha chiesto di parlare il Consigliere
Tamone; ne ha facoltà.
TAMONE
(U.V.):
Sono d'accordo con questa proposta
di legge, già concordata con il Consigliere Lustrissy, vorremmo
solo modificarla per quanto concerne il tempo concesso a questa
Commissione per operare, perché ci pare che tre mesi siano pochi
anche se sono rinnovabili. Cerchiamo di essere credibili già in
partenza.
Avevamo chiesto a Lustrissy di modificare la dicitura "tre
mesi", che si trova all'ultimo comma dell'art. 2, in "sei mesi". Mi
pare che il Consigliere Lustrissy si fosse già dichiarato
favorevole, quindi chiedo questo semplicissimo emendamento.
PRESIDENTE
:
Possiamo considerare chiusa la
discussione generale.
Passiamo all'esame dell'articolato.
Do lettura dell'art. 1:
Art. 1
Il Presidente della Giunta regionale è autorizzato ad istituire
una Commissione di studi legislativi per la riforma
dell'organizzazione amministrativa regionale e del riordinamento
degli enti locali.
La Commissione, presieduta dal Presidente della Regione o da un
Consigliere regionale da lui delegato, è composta da non più di
sette membri scelti tra docenti universitari di materie giuridiche,
economiche e finanziarie, e docenti nelle stesse materie della
scuola secondaria di secondo grado appartenenti ai ruoli regionali
e da un segretario, nominati con decreto del Presidente della
Giunta regionale, che ne dà comunicazione al Consiglio
regionale.
Per l'espletamento dei compiti di segreteria, il Presidente
della Giunta istituisce direttamente apposito gruppo di lavoro
disponendo contestualmente le assegnazioni di personale.
PRESIDENTE
:
All'art. 1, terza riga del secondo
comma, è stato presentato il seguente emendamento sostitutivo; la
parola "sette" è sostituita dalla parola "tre".
Ha chiesto di parlare il Consigliere Lustrissy; ne ha
facoltà.
LUSTRISSY
(D.P.):
Volevo fare presente che è stata
apportata una modifica anche alla relazione al disegno di legge che
è contenuto nel verbale. L'ultimo capoverso viene sostituito con
quello contenuto nel verbale della relazione.
PRESIDENTE
:
Se il Consigliere Lustrissy è
d'accordo, la Segreteria della Presidenza provvede d'ufficio alla
sostituzione.
Metto in approvazione l'emendamento proposto dalla Commissione
all'art. 1, e cioè la terza riga del 2° comma, la parola "sette"
con la parola "tre".
Esito della votazione:
Presenti: ventotto
Votanti: ventotto
Favorevoli: ventotto
Il Consiglio approva all'unanimità
PRESIDENTE
:
Do lettura dell'art. I nel testo
emendato:
Art. 1
Il Presidente della Giunta regionale è autorizzato ad istituire
una Commissione di studi legislativi per la riforma della
organizzazione amministrativa regionale e del riordinamento degli
Enti locali.
La Commissione, presieduta dal Presidente della Regione o da un
Consigliere regionale da lui delegato, è composta da non più di tre
membri scelti tra docenti universitari di materie giuridiche,
economiche e finanziarie, e docenti nelle stesse materie della
scuola secondaria di secondo grado appartenenti ai ruoli regionali
e da un segretario, nominati con decreto del Presidente della
Giunta regionale, che ne dà comunicazione al Consiglio
regionale.
Per l'espletamento dei compiti di segreteria, il Presidente
della Giunta istituisce direttamente apposito gruppo di lavoro
disponendo contestualmente le assegnazioni di personale.
PRESIDENTE
:
Metto in approvazione l' art. I testé
letto:
Esito della votazione:
Presenti: ventotto
Votanti: ventotto
Favorevoli ventotto
Il Consiglio approva all'unanimità
PRESIDENTE
:
Do lettura dell'art. 2:
Art. 2
La Commissione provvede all'elaborazione di progetti
articolati:
a) riforma dell'Amministrazione regionale.
A tal fine, in particolare, si avrà riguardo: all'esigenza di
superare l'attuale assetto organizzativo sulla base di principi di
efficienza, collegialità, partecipazione e pubblicità dell'azione
amministrativa; ai più funzionali modelli organizzativi individuati
dalla legislazione più avanzata; ai principi e criteri contenuti
nella legge 22 luglio 1975, n. 382; l'attuazione del più ampio
decentramento di funzioni ai Comuni ed alle Comunità Montane.
b) di riforma dell'ordinamento degli Enti locali.
A tal fine, in particolare, si avrà riguardo alla
ristrutturazione degli Enti locali su livelli comunali e di
Comunità, entrambi destinatari del più ampio decentramento, con
riferimento ai modelli organizzativi: individuati dalla
legislazione più avanzata, nonché agli studi effettuati nell'ambito
dei paesi della Comunità Europea in materia di servizi pubblici
degli Enti locali.
L'elaborazione dei progetti deve essere definita nel termine di
tre mesi a decorrere dalla data di insediamento della Commissione.
Tale termine può essere prorogato, con decreto motivato, dal
Presidente della Regione, che ne dà comunicazione al Consiglio
regionale.
PRESIDENTE
:
C'è l'emendamento all'art. 2
presentato dal Consigliere Tamone in sede di discussione
generale.
Nessuno chiede la parola su tale proposta. Metto, quindi, in
approvazione l'emendamento:
Esito della votazione:
Presenti : ventotto
Votanti : ventotto
Favorevoli: : ventotto
Il Consiglio approva all' unanimità
PRESIDENTE
:
Do lettura dell'art. 2 nel testo
emendato:
Art. 2
La Commissione provvede all'elaborazione di progetti
articolati:
a) riforma dell'Amministrazione regionale.
A tal fine, in particolare, si avrà riguardo: all'esigenza di
superare l'attuale assetto organizzativo sulla base di principi di
efficienza, collegialità, partecipazione e pubblicità dell'azione
amministrativa; ai più funzionali modelli organizzativi individuati
dalla legislazione più avanzata; ai principi e criteri contenuti
nella legge 22 luglio 1975 n. 382; l'attuazione del più ampio
decentramento di funzioni ai Comuni e alle Comunità Montane.
b) di riforma dell'ordinamento degli Enti Locali.
A tal fine, in particolare, si avrà riguardo alla
ristrutturazione degli enti locali su livelli comunali e di
Comunità, entrambi destinatari del più ampio decentramento, con
riferimento ai modelli organizzativi: individuati dalla
legislazione più avanzata, nonché agli studi effettuati nell'ambito
dei paesi della Comunità Europea in materia di servizi pubblici
degli Enti locali.
L'elaborazione dei progetti deve essere definita nel termine di
sei mesi a decorrere dalla data di insediamento della Commissione.
Tale termine può essere prorogato, con decreto motivato, dal
Presidente della Regione, che ne dà comunicazione al Consiglio
regionale.
PRESIDENTE
:
Metto in votazione l'art. 2 testé
letto:
Esito della votazione:
Presenti : ventotto
Votanti : ventotto
Favorevoli : ventotto
Il Consiglio approva all'unanimità
PRESIDENTE
:
Do lettura dell'art. 3:
Art. 3
Per l'espletamento dei propri compiti la Commissione può
avvalersi degli uffici dell'Amministrazione regionale, che sono
tenuti a fornire la documentazione ed ogni altro elemento utile
richiesto, anche relativi agli enti sottoposti al controllo
dell'Amministrazione regionale.
Il Presidente della Giunta, su richiesta della Commissione può
conferire ad esperti incarichi a tempo determinato per
l'effettuazione di indagini, studi e ricerche sui tempi
particolari.
PRESIDENTE
:
Metto in votazione l'art. 3 testé
letto:
Esito della votazione:
Presenti : ventotto
Votanti : ventotto
Favorevoli : ventotto
Il Consiglio approva all'unanimità
PRESIDENTE
:
Do lettura dell'art. 4:
Art. 4
Ai membri della Commissione ed agli esperti di cui all'art. 3,
oltre al rimborso delle spese di viaggio e delle spese di soggiorno
regolarmente documentate, sono corrisposti compensi determinati con
decreti del Presidente della Regione.
PRESIDENTE
:
All'art. 4 è stato presentato un
emendamento sostitutivo, proposto dalla Commissione.
Do lettura dell'emendamento:
"Ai membri della Commissione ed agli esperti di cui all'art. 3,
oltre al rimborso delle spese di viaggio e delle spese di soggiorno
regolarmente documentate, sono corrisposti compensi determinati con
deliberazione della Giunta regionale".
PRESIDENTE:
Pongo in approvazione l'emendamento testé
letto:
Esito della votazione:
Presenti : ventotto
Votanti : ventotto
Favorevoli : ventotto
Il Consiglio approva all'unanimità
PRESIDENTE
:
Questo emendamento sostituisce l'art.
4 originario.
Do lettura degli artt. 5 e 6:
Art. 5
Per il funzionamento della Commissione, ivi compresi gli
emolumenti, i gettoni di presenza, le indennità ed il rimborso
spese di trasporto per missioni ai componenti, nonché per tutte le
altre attività concernenti l'espletamento dei compiti istituzionali
della Commissione, è autorizzata, a carico dei bilancio della
Regione, la spesa di 15 milioni per l'anno finanziario in
corso.
Art. 6
Al pagamento delle spese previste dalla presente legge si
provvede con apertura di credito a favore di un dirigente del ruolo
amministrativo in servizio alla Presidenza della Giunta
regionale.
PRESIDENTE
: E' stato presentato un emendamento
soppressivo degli artt. testé letti. Metto in approvazione tale
emendamento:
Esito della votazione:
Presenti : ventotto
Votanti : ventotto
Favorevoli : ventotto
Il Consiglio approva all'unanimità
PRESIDENTE
:
Do lettura dell'art. 7 che diventa
art. 5 nella nuova numerazione:
Art. 5
All'onere derivante dall'applicazione della presente legge si
provvede con le disponibilità del capitolo 22200 del bilancio
preventivo della Regione per l'anno 1982.
PRESIDENTE
: Metto in votazione l'art. 5 testé letto:
Esito della votazione:
Presenti : ventinove
Votanti : ventinove
Favorevoli : ventinove
Il Consiglia approva all'unanimità
PRESIDENTE
: Do lettura dell'art. 6 nella nuova
stesura:
Art. 6
La presente legge è dichiarata urgente ai sensi del 3° comma
dell'art. 31 dello Statuto Speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE
:
Metto in votazione l' art. 6 testé
letto.
Esito della votazione:
Presenti : ventinove
Votanti : ventinove
Favorevoli : ventinove
Il Consiglio approva all' unanimità
PRESIDENTE
: Non ci sono dichiarazioni prima della
votazione segreta.
Si passa alla votazione segreta sul complesso della legge:
Esito della votazione a scrutinio segreto:
Presenti : ventinove
Votanti : ventinove
Favorevoli : ventidue
Contrari : sette
Il Consiglio approva
