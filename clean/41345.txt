Classificazione
CONSIGLIO REGIONALE
Costituzione e funzionamento degli organi consiliari



Oggetto del Consiglio n. 490 del 7 marzo 2019 - Resoconto
OGGETTO N. 490/XV - Sostituzione di un componente in seno
alle commissioni consiliari permanenti.
Rini (Presidente)
- Punto n. 40.01 dell'ordine del
giorno. A seguito della presa d'atto della sospensione di diritto
dalla carica di Consigliere regionale di Marco Sorbara, ai sensi
dell'articolo 8 del decreto legislativo n. 235 del 31 dicembre 2012
e della sua temporanea sostituzione con il Signor Giovanni Barocco
ai sensi dell'articolo 27 della legge regionale n. 33 del 21 agosto
1995, occorre procedere alle sostituzioni in seno alle Commissioni
consiliari permanenti II, III e IV. L'articolo 20 del Regolamento
interno disciplina la composizione delle commissioni consiliari
permanenti che sono nominate dal Consiglio regionale con votazione
palese, su proposta del Presidente del Consiglio, sentita la
Conferenza dei Capigruppo. La Conferenza dei Capigruppo, nella
riunione svoltasi il 7 marzo alle ore 15:30, ha proposto il
Consigliere Giovanni Barocco in sostituzione di Marco Sorbara nelle
Commissioni II, III e IV. Pongo in votazione la sostituzione. La
votazione è aperta. Invito i Consiglieri, quando si procede alle
votazioni, a rimanere in aula. La votazione è chiusa.
Presenti: 33
Votanti: 17
Favorevoli: 17
Astenuti: 16 (Aggravi, Bertin, Cognetta, Distort, Ferrero,
Gerandin, Luboz, Lucianaz, Manfrin, Minelli, Mossa, Nasso, Pulz,
Russo, Sammaritani, Spelgatti)
Il Consiglio approva.
