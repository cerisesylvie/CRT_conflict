Classificazione
AMMINISTRAZIONE REGIONALE
Ordinamento degli uffici e del personale



Oggetto del Consiglio n. 173 del 17 ottobre 2018 - Resoconto
OGGETTO N. 173/XV - Interpellanza: "Conferimento degli
incarichi dirigenziali in seno all'Amministrazione
regionale".
Bianchi (Président) -
Point n° 11, la parole au collègue
Nogara.
Nogara (UVP) -
Io incomincerei a esporre questa
interpellanza prendendo spunto dall'esposizione della presidente
Spegatti del programma di legislatura, dove è riportato, cito:
"vogliamo ripulire la pubblica amministrazione da tutte queste
incrostazioni" riferito ai coordinatori e ai dirigenti regionali.
Con molta curiosità, quando sono stati nominati i dirigenti di
primo livello, sono andato a prendermi l'elenco per capire questo
cambiamento epocale che doveva essere fatto all'interno
dell'Amministrazione regionale, poi ho letto anche le dichiarazioni
fatte da lei, Presidente, sui risparmi che venivano fatti; dalla
prima versione e dalle sue dichiarazioni mi sembrava ci fosse un
risparmio di 100 mila euro, ma se la macchina burocratica, se la
macchina amministrativa della Regione funziona bene con le persone
che ci sono, si spendono volentieri 100 mila euro in più o in meno,
ma poi, visti i cambiamenti in corso d'opera che sono stati fatti,
anche dei dirigenti che erano magari 1B, 2B, sono tutti passati a
1A. Se rifacciamo quel conto magari non abbiamo un granché di
risparmio, ma non su questo che voglio basare il mio
intervento.
Mi voglio un po' collegare a quanto già nello scorso Consiglio
il collega Vesan aveva ricordato con un'interrogazione per dire
"qua si parla di risparmi, poi ci sono anche degli incarichi
fiduciari per le necessità della Presidenza che sono fuori anche da
questi calcoli" e, oltretutto, tutti gli incarichi fiduciari sono
stati prorogati. Questo l'abbiamo appreso proprio nello scorso
Consiglio quando lei ha detto che c'era questa proroga di tutti gli
incarichi fiduciari. L'unica discontinuità: il vertice del Corpo
forestale valdostano. Qui mi sono anche un po' preoccupato perché,
se le devo dire, se dovessi dare un giudizio su lavoro del
comandante Flavio Vertui e del vicecomandante Marco Blondin, sul
loro comportamento, sul loro impegno, sull'impegno costante fuori e
durante l'orario di lavoro, direi che si sono impegnati e hanno
avuto un punteggio eccellente per quanto mi riguarda. Ma
probabilmente ho sbagliato qualcosa, perché gli unici due dirigenti
allontanati sono il vicecomandante e il comandante del Corpo
forestale. Al vicecomandante siamo venuti a conoscenza che, dopo
vari "tira e molla", è stato comunicato che non era gradito alla
maggioranza, guardo l'assessore Sammaritani, i consiglieri Lucianaz
e Distort, mi piacerebbe sapere perché sarebbe sgradito alla
maggioranza... Questa è stata la motivazione per cui l'ispettore è
stato rimandato in stazione forestale.
Veniamo al comandante del Corpo forestale che, per quanto ci
riguarda, ha sempre svolto in modo ottimale le sue mansioni; quando
siamo entrati a gestire l'Assessorato all'agricoltura, il
comandante del corpo forestale è stato nominato anche coordinatore,
e c'era un motivo importante: il Corpo forestale dipende
praticamente dal servizio risorse naturali ed è chiaro che, se c'è
un unico coordinatore che comanda anche il Corpo forestale, tutte
le funzioni demandate al corpo forestale passano tramite una
persona. Adesso siamo tornati indietro, al passato: c'è un
coordinatore che coordina delle Direzioni che dialogano con le
stazioni forestali al di fuori del comandante del Corpo forestale
che, teoricamente, adesso s'interessa degli automezzi, delle
divise, dei servizi e della disciplina dei suoi agenti. Noi prima
avevamo un tecnico validissimo che sapeva di che cosa parlava in
tutti i settori che interessavano il Corpo forestale ed è stato
messo nelle condizioni di non fare più questo lavoro. Io ho letto
subito le dichiarazioni dell'Assessore che diceva che era stata una
libera scelta del comandante del Corpo forestale. Diciamo che non è
proprio così. Siamo venuti a conoscenza anche del fatto che il
comandante è venuto a parlare con lei; è stato un incontro
cordialissimo ? dove al limite si potevano fare anche dei programmi
futuri ?, ma se si dice a una persona: "o fai il comandante del
Corpo forestale ? che è un incarico fiduciario ? o vai a fare il
dirigente in un servizio come il Servizio forestazione", è chiaro
che viene messo nella condizione di scegliere necessariamente di
fare il dirigente al Servizio forestazione perché, come sa bene,
essendo l'altro un incarico fiduciario, "visto che non sono mai
stato considerato in questi mesi, nei mesi dopo le elezioni, mi si
tiene lì un mese, poi mi si saluta e io comincio a girare per tutta
la Regione per trovare un ufficio libero dove poter lavorare"!
La mia preoccupazione è anche questa: io non mi sono accorto
delle problematiche che avevano queste due persone, anzi, io ero
convinto, e lo sono tuttora, che hanno sempre gestito in modo
ottimale il Corpo forestale valdostano.
Senza poi tenere conto di quello che è successo nei passaggi,
perché il comandante Flavio Vertui è stato nominato al Servizio
forestazione, e da quel giorno all'8 settembre, quando il dottor
Bianchetti è stato nominato comandante del Corpo forestale e
siccome non c'era più il coordinatore, che era il datore di lavoro,
il Corpo forestale è rimasto senza datore di lavoro con un grosso
rischio per eventuali infortuni o per eventuali problematiche. In
più è stato nominato il vicecomandante del Corpo forestale dicendo
che poteva avere le funzioni del comandante. Vi ricordo che, se non
è nominato il comandante del Corpo forestale, il facente funzioni
non esiste, non c'è! Perciò il Corpo forestale è stato lasciato in
abbandono per un paio di mesi.
Non mi sembra il modo di gestire ? sotto l'aspetto professionale
e umano ? del personale che ha sempre svolto in modo integerrimo il
proprio lavoro.
Dalle ore 18:38 riassume la presidenza il presidente
Fosson.
Fosson (Presidente) -
La parola al consigliere Ferrero
per mozione d'ordine.
Ferrero (MOUV') -
Dato che nella scorsa legislatura sono
stato più volte rimbrottato che quando nell'ambito di trattazioni
di interpellanze o comunque d'interrogazioni si facevano i nomi di
persone in maniera esplicita, cosa che è vietata da Regolamento,
vorrei capire perché in questo caso non sia stata applicata la
norma, se si tratta semplicemente di una svista oppure se si tratta
di qualcos'altro, perché ricordo bene, mi è capitato diverse volte,
è stato tolto, come è previsto dal Regolamento, l'audio e si è
trattato della persona in maniera riservata. Lo prevede il
Regolamento, io non lo ritengo particolarmente utile, ma, dato che
le regole per me sono sempre fatte su misura e sono state fatte
valere, vorrei che lo fossero anche per gli altri.
Presidente -
La parola al consigliere Bianchi per mozione
d'ordine.
Bianchi (UV) -
Vorrei rispondere al collega Ferrero, in
quanto presiedevo l'aula in quel momento. Ha ragione, non ho
richiamato il collega Nogara perché era alla fine del discorso,
però il collega Ferrero ha ragione.
Presidente -
La parola alla Presidente della Giunta per
la risposta.
Spelgatti (LEGA VDA) -
Proprio il fatto che siano state
citate nell'interpellanza le pochissime modifiche rispetto al
passato sta a dimostrare che l'atteggiamento perseguito dal Governo
regionale all'atto della riorganizzazione è stato assolutamente
neutro rispetto alle persone, ma rivolto invece alla valorizzazione
delle professionalità nel quadro organizzativo che si è inteso
ridisegnare. I dati oggettivi supportano quanto appena affermato.
Infatti dei diciotto coordinatori, uno ancora in sospeso
(Protezione civile), quattordici sono stati riconfermati, due hanno
avuto un incarico di secondo livello e due sono cessati. Ovviamente
sono cessati alcuni incarichi fiduciari, cosa che rientra nella
loro logica. La stragrande maggioranza dei dirigenti invece è stata
confermata nelle proprie posizioni. Si potrebbe dire che non è
cambiata la squadra, ma è cambiato l'allenatore e ripulire
l'Amministrazione da incrostazioni e personalismi non significa
scatenare una miope caccia alle streghe, ma significa, nelle nostre
intenzioni, valorizzare le competenze dei dirigenti e del personale
tutto valutando la
performance
individuale e di sistema
sulla base dei parametri oggettivi stabiliti dalle leggi senza
logiche di schieramento politico; agire per contrastare la lotta
alla corruzione non tanto sulle persone ? che rientra nei poteri
della magistratura ? ma sui processi amministrativi, ed è anche per
tale motivo che è stata istituita un'apposita struttura strategica
di
audit
interno.
Tradotto, e per andare avanti nelle risposte rispetto a quello
che lei ha aggiunto a voce, per quanto riguarda i famosi 100 mila
euro di cui parlava, le ricordo che quelli sono stati i risparmi
della Presidenza, perché questa è la riorganizzazione della
Presidenza, comprensiva dell'incarico fiduciario previsto per
legge, quindi da normativa, quindi consentito dalla legge, e
quindi, compresi i costi del fiduciario che è stato messo, i
risparmi ammontano a questa cifra, ma in realtà sono ancora da
definire sulla base di ulteriori modifiche apportate che porteranno
ancora degli ulteriori risparmi. Questo per chiarire le cose una
volta per tutte, ma ero già stata molto chiara all'epoca. Poi sugli
incarichi fiduciari della pubblica amministrazione in generale
abbiamo specificato che non sono stati prorogati, andavano in
scadenza successivamente alla nostra entrata. Ma quello che conta ?
e questo l'abbiamo cominciato proprio ad applicare facendo delle
riunioni, io ho fatto una riunione chiamando tutti i coordinatori,
sono partita dalla Presidenza, dai coordinatori e dai dirigenti ?
quello che conta è poter lavorare con le persone, che si potranno
valutare solo dopo averci lavorato insieme. Quindi, quando si
parte, se le persone non si conoscono, non si può dare un giudizio
sulla base solo ed esclusivamente delle voci di corridoio. Un
lavoro di ripulitura dalle incrostazioni e dai personalismi e un
lavoro di valutazione sulle persone lo si può fare soltanto dopo
averci lavorato insieme e potendo esprimere poi un'opinione sul
lavoro di queste persone. Sono lavori che si possono fare nel tempo
e soltanto dopo aver lavorato per qualche anno insieme a delle
persone. Veri cambiamenti si possono fare soprattutto nel momento
in cui ? ed è questo che ho chiesto ai coordinatori e ai dirigenti
? si comincia a lavorare prima di tutto sugli obiettivi, che siano
obiettivi effettivamente performanti per la pubblica
amministrazione, in secondo luogo sui giudizi che vengono dati
rispetto al raggiungimento degli obiettivi. Ho chiesto che ci sia
un'effettiva valutazione nel bene e nel male e non che tutti i
dirigenti possano poi avere dei punteggi uguali o che comunque gli
obiettivi non siano di per sé così performanti rispetto al lavoro
fatto, perché quello che è evidente è che c'è una parte di
personale che lavora benissimo e una parte di personale che non
lavoro altrettanto bene e questo tipo di valutazioni devono essere
fatte in maniera oggettiva. Quello che ho chiesto espressamente a
tutti quanti è stato proprio di dare dei giudizi basati non sui
personalismi, non sulle simpatie o antipatie e soprattutto non
sulle tessere politiche che qualunque dirigente, impiegato dal
primo all'ultimo livello, possa avere in tasca, perché,
chiaramente, la politica non deve entrare nella valutazione del
lavoro del personale della pubblica amministrazione. I criteri
devono essere oggettivi e basati solo su come uno lavora, sui
risultati che porta nella pubblica amministrazione cercando di
ragionare sempre di più, come si ragiona nel privato: chi lavora
seriamente, chi lavora bene, non ha importanza se sia simpatico o
antipatico, non ha importanza di che colore sia, l'importante è che
porti i risultati utili alla pubblica amministrazione, e quei
soggetti vanno premiati. Ho chiesto peraltro ai dirigenti e ai
coordinatori di aiutarmi a capire come poter aumentare la
performance
nella valutazione del personale e mi è stata
fatta una proposta, che ho trovato assolutamente molto interessante
e su cui ho chiesto agli uffici di lavorare, che è quella di creare
delle graduazioni di livello all'interno soprattutto delle PPO e
quindi fare una progressione di carriera più scaglionata, senza
progressioni legate all'anzianità ma con progressioni per meriti.
Ho detto che questa mi sembrava una proposta assolutamente molto
interessante e ho chiesto agli uffici di cominciare a prepararmi e
a predispormi delle ipotesi di modifiche legislative per poter
arrivare a raggiungere questo risultato, perché è un obiettivo che
si raggiunge nel lungo periodo: si lavora oggi per costruire un
qualche cosa che porti dei cambiamenti domani, non è che questi
risultati uno arriva e ha la bacchetta magica e soprattutto uno
arriva e comincia a dire "tu sei bravo, tu non sei bravo",
soprattutto senza conoscere le persone; bisogna cominciare ad
apportare all'interno della macchina amministrativa modifiche che
possano garantire dei risultati, delle differenziazioni sulla base
dei risultati prodotti che possono portare a premiare le persone
che lavorano bene e invece a creare degli ostacoli nelle
progressioni in carriera rispetto a coloro che non lavorano
altrettanto bene.
Questo è il lavoro che ho impostato in questo periodo. È chiaro
che i risultati di tutto questo si potranno cogliere nel lungo
periodo, perché è un processo che è stato avviato, ho chiesto ai
dirigenti di cominciare a prepararmi e a predispormi delle proposte
di schemi di modifica normativa e di farmi anche altre proposte,
perché ho chiesto a loro di darmi delle sollecitazioni su come
arrivare a ottenere questo risultato all'interno della pubblica
amministrazione. Questa è stata la prima proposta che mi è stata
fatta, l'ho trovata molto interessante, si tratta di vedere poi se
sia percorribile o meno. Chiaramente bisogna iniziare a
lavorarci.
Presidente -
La parola all'assessore Gerandin per
un'integrazione.
Gerandin (MOUV') -
Per quello che riguarda la scelta del
comandante e del vicecomandante del Corpo forestale non c'è stato
alcun atteggiamento persecutorio, ci mancherebbe. Può darsi che sia
stato anche un errore, ma la nostra valutazione, la mia valutazione
è stata che dare un comandante al Corpo forestale fosse dare
dignità al Corpo stesso. Avere un comandante di riferimento ? che
non fosse anche coordinatore di chissà che altro settore ? a noi è
parso un segnale di grande riconoscimento per il Corpo forestale
valdostano. Tant'è vero che mi sono fatto promotore, e ringrazio
anche la Presidente, perché le ho chiesto di rinunciare a una
struttura per poter dare la struttura del comandante del Corpo
forestale. Penso sinceramente che la sua sia una lettura non
corretta, perché può darsi che abbiamo sbagliato valutazione, ma è
stata fatta in questo senso: per dare responsabilità al Corpo
forestale, dare un attestato di stima al Corpo forestale. Come i
vigili del fuoco hanno i loro comandanti di riferimento, noi
ritenevamo che fosse corretto che anche il Corpo forestale avesse
il proprio comandante di riferimento.
Per quanto riguarda la stima su comandante e vicecomandante
uscenti non ho il minimo dubbio, io ho chiesto questa struttura in
più, e ho proposto al comandante uscente ? riconfermato dalla
Presidente, su mia indicazione ? il comando del Corpo forestale;
Poi è successo quello che lei ha detto: alla proposta di fare il
comandante, quando si tratta della riorganizzazione di strutture di
secondo livello mi vedo una domanda dove si chiede di occupare una
di quelle caselline. Io ritengo che il comandante uscente poteva
essere altro che rassicurato, perché era stato riconfermato negli
anni dai vari governi succedutisi, per cui non aveva nulla da
temere dagli altri, men che meno da noi perché era stato
riconfermato, per cui una conferma di questo genere trovo che fosse
a tutela di ogni sorta di sollevazione dall'incarico.
Io ho la massima stima nel vicecomandante, ma ritengo che abbia
avuto la massima stima anche l'attuale vicecomandante nominato,
quando è stato sollevato e comunque è stato sostituito. Gli
incarichi fiduciari comportano delle rotazioni. Possono essere
tante le motivazioni, non per forza ci deve essere un mancato
attestato di stima. Questo io tenevo a confermarlo, perché ho la
massima stima e sono convinto che nell'attuale posizione il
comandante sarà sicuramente un bravo dirigente, perché conosce il
settore; ho il rammarico che in questo momento non abbia accettato
quella proposta, ma non solo la proposta, la nomina perché io
l'avevo proposto e la Presidente l'aveva nominato.
Presidente -
La parola al consigliere Nogara per la
replica.
Nogara (UVP) -
Innanzitutto mi scuso con il Consigliere
Ferrero, ma non ho pensato alla problematica dei nomi e me ne
scuso. Comincerei subito dal Corpo forestale, perché mi ha dato una
risposta abbastanza confusa che ho fatto fatica a seguire. Lei mi
ha detto che ha dato dignità al Corpo forestale con la nomina del
nuovo comandante, ma del precedente dice che è un ottimo dirigente,
un'ottima persona; cosa vuol dire? Che prima il Corpo forestale
comandato da questa persona non aveva dignità?
Io poi non ho parlato assolutamente di quelli che ha nominato
lei, sono persone che conosco, conosco benissimo il vicecomandante,
conosco bene il comandante del Corpo forestale, anche se si sono
fatti tantissimi nomi prima di arrivare al nome finale.
Invece alla Presidente vorrei dire che io ho solo ripetuto
quello che ha detto lei, non mi sono inventato niente. Quando ha
parlato del programma del governo regionale, lei ci ha spiegato che
c'erano un sacco di incrostazioni, per cui avete immediatamente
individuato le due incrostazioni che bisognava eliminare; poi lei
mi dice prima di eliminare qualcuno farete degli accertamenti e
farete un repulisti negli anni che verranno, ma da quello che mi ha
detto lei quei due dirigenti li avete eliminati subito, perciò
avete individuato immediatamente il fatto che queste persone non
vadano bene lì; proprio lei mi ha detto che con la riunione che ha
fatto con i coordinatori per queste decisioni di spostare delle
persone, di mandarle via... bisogna vedere negli anni che cosa
fanno, come lavorano e come rendono. Ha perfettamente ragione.
A maggior ragione, le dico che avete fatto questa scelta perché
avevate individuato queste due persone? non lo discuto ? che non
funzionavano...
Lei mi ha detto con un certo piglio che nei 100 mila euro
risparmiati era tutto previsto, anche il costo dell'
attaché,
ma io dico spendetene anche di più perché non mi sembra che le cose
vadano così bene. Magari prendete qualche altro dirigente in più
per aiutarvi a lavorare meglio, perché non è che stiate facendo
scintille. Forse sarebbe meglio spendere qualcosa in più, senza
tanto risparmiare, ma fare un buon lavoro, sarebbe l'ideale per i
valdostani.
Poi lei dice "non importa di che colore siano", fino adesso però
le poltrone che avete piazzato sono tutte per i verdi, non certo
per i bianchi. Riguardo a quello che ho detto prima, riferito al
vicecomandante del Corpo forestale, ci era stato detto che non era
persona gradita alla maggioranza e le avevo chiesto la motivazione.
Magari in un altro momento me lo dirà!
Non saprei cos'altro aggiungere. Come le ho detto, io non ho
fatto altro che ripetere quanto lei ci aveva detto e oggi ha
affermato che negli anni farete pulizia di queste persone che non
funzionano in base al loro rendimento, a come lavoreranno. Invece
vi siete resi conto immediatamente delle persone che non
funzionavano...
