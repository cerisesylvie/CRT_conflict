Classificazione
OPERE PUBBLICHE



Oggetto del Consiglio n. 2714 del 5 dicembre 2012 - Resoconto
OGGETTO N. 2714/XIII - Interpellanza: "Allestimento estetico
del cantiere per i lavori di riqualificazione di Piazza Deffeyes in
comune di Aosta".
Interpellanza
Preso atto della cura con cui è stato allestito il cantiere
per i lavori di riqualificazione di Piazza Albert Deffeyes in
Comune di Aosta;
Rilevato che nella recinzione del cantiere, oltre alla
priorità della sicurezza, si è provveduto alla qualità estetica al
fine di mantenere il decoro della prestigiosa sede della Presidenza
della Regione e del Consiglio regionale;
Constatato che si è inteso anche fornire preziose
informazioni storico-istituzionali, consentendo all'opera edile di
diventare una splendida mostra all'aperto;
i sottoscritti Consiglieri regionali
Interpellano
l'Assessore competente per sapere se intenda:
1) spiegare perché in un'importante operazione
storico-culturale con innegabili ricadute educative sul piano
civico si sia privilegiato con un pannello l'Union Valdôtaine, la
cui importanza storica nessuno intende mettere in discussione, e
non si siano trattati con pari dignità i partiti del CLN
valdostano;
2) illustrare chi ha commissionato e finanziato l'opera e chi
l'ha eseguita.
F.to: Donzel - Carmela Fontana
Président -
La parole au Conseiller Donzel.
Donzel (PD)
- Non entro nel merito dei lavori del
cantiere, eseguiti con assoluta perizia, io magari come fatto
personale avrei preferito un albero in più che cinque o sei alberi
in meno, ma ognuno ha i suoi gusti estetici. La ditta che sta
operando opera con perizia e devo dire anche in termini di
sicurezza del cantiere, tutte le procedure sono valide, addirittura
si è provveduto a valorizzare, giustamente, un cantiere di questo
tipo vicino ad un'istituzione come il Palazzo regionale anche
attraverso dei pannelli che forniscono informazioni
storico-culturali ed istituzionali precise, di assoluta veridicità
storica, quindi il lavoro è stato fatto in modo molto positivo. Mi
consenta però, Assessore, vorrei capire perché una cosa fatta così
bene veda dal punto di vista politico un pannello che parla
dell'Union Valdôtaine, un partito attualmente maggioritario, ma che
in quegli anni stava nascendo, e nulla dica rispetto ai partiti che
allora erano più consistenti, che costituivano il CLN valdostani:
quelli che hanno contribuito con un grande tributo di sangue alla
lotta di liberazione e di resistenza in questa Valle.
Mi piacerebbe capire chi ha commissionato i lavori, chi ha
finanziato l'opera, chi l'ha eseguita e vorrei ricordare che non
c'è qualcuno che qui ha il patrimonio assoluto del concetto di
autonomia in questa Valle, perché già nel 1919 sul giornale
Ordine Nuovo
, che faceva capo a Antonio Gramsci, si leggeva:
"nel sistema dei Consigli la Valle d'Aosta avrebbe il suo
Consiglio, composto di valdostani, eletto da tutti i valdostani,
uomini e donne e questo Consiglio eserciterebbe un potere sovrano
sugli affari della Valle d'Aosta
- parlo del 1919 ben prima
della nascita dell'Union Valdôtaine, che è rappresentata in quel
pannello -
il sistema dei Consigli assicurerà alla Valle d'Aosta
la più grande indipendenza e autonomia. Il problema valdostano è
anche un problema di nazionalità. La Valle d'Aosta non è né
francese, né italiana, ma soprattutto valdostana, deve lottare per
ottenere che i nazionalisti italiani riconoscano il sacro suo
diritto di parlare e studiare la lingua dei suoi antenati e di
trattare in questa lingua gli affari pubblici"
. Ripeto: 1919,
da parte di quelli che saranno i fondatori del Partito Comunista.
Per cortesia, vediamo di rispettare tutte le sensibilità politiche
che hanno contribuito a costruire l'autonomia della Regione e non
facciamo campagne elettorali con i pubblici denari!
Président
- La parole à l'Assesseur aux ouvrages publics,
à la protection des sols et au logement public, Marco Viérin.
Viérin M. (SA-UdC-VdA)
- Grazie Presidente.
Intanto non voglio fare polemiche, Donzel è molto bravo a
cercare piccole questioni che credo siano agli occhi dei cittadini
rispetto alle situazioni generali che si hanno nella situazione
attuale anche per la Valle d'Aosta. Quando parla di alberi, e
condivido totalmente, gli ricordo però che sulla piazza abbiamo
discusso tante volte, abbiamo deciso di risparmiare il 200 percento
dei costi previsti nel passato e abbiamo deciso di aprire la
facciata sud proprio per le cose che Donzel ha detto, lo pregherei
di leggere la frase che c'è sulla facciata e forse si risponde da
solo. Sul discorso invece più preciso, credo che questa domanda -
ma gli rispondo anche in Consiglio - andava indirizzata
direttamente agli uffici, cioè a coloro che sono imparziali, ai
dirigenti interessati che le citerò. L'affidamento dei lavori di
riqualificazione della piazza Deffeyes è avvenuto utilizzando la
procedura totalmente aperta ed economicamente più vantaggiosa,
quindi fra le soluzioni proposte dall'impresa che ha vinto
l'appalto per favorire l'integrazione estetica del cantiere con il
contesto urbano vi è stata quella di inserire dei pannelli
delimitanti l'area di cantiere, recanti delle serigrafie che
raccontassero che la piazza era stata intitolata alla figura di
Albert Deffeyes: uno degli uomini politici più importanti della
Regione nella prima metà del XX secolo; ce ne sono stati anche
altri, è chiaro. I documenti riprodotti sui pannelli proposti
dall'impresa ripercorrono la storia dell'autonomia della Valle
d'Aosta attraverso la figura di Albert Deffeyes, la resistenza, la
Dichiarazione di Chivasso, l'annessionismo, l'autonomia, la
liberazione, la prima autonomia, l'Union Valdôtaine e Albert
Deffeyes, il rapporto fra i due e il primo Consiglio della Valle:
questi sono i temi affrontati con immagini e testi ricavati dal
sito della Regione, bisognerebbe per questo motivo fare una critica
al sito della Regione?
Per realizzare le serigrafie, a luglio scorso l'architetto
dell'impresa, collaboratore del raggruppamento di persone
incaricate della realizzazione del progetto di riqualificazione,
Signor Michele Saulle, si è rivolto direttamente all'Ufficio del
cerimoniale della Presidenza della Regione per chiedere un
supporto, in particolare per la realizzazione dei testi e per il
reperimento degli originali delle immagini. Testi che sono sul sito
internet della Regione, lo ribadisco, sono stati tratti dal libro:
"Valle d'Aosta, Regione autonoma" di Massimo Tringali, edito dalla
Presidenza della Regione nel 2007. L'Ufficio del cerimoniale ha
revisionato i testi, suggerendo che fossero presentati nelle due
lingue. A causa dei ridotti spazi a disposizione, anche perché si è
voluto completare i pannelli con immagini di grandi dimensioni per
attirare l'attenzione dei passanti, si è cercato di adattare i
testi con riassunti molto brevi dei vari eventi che hanno
determinato la conquista dell'autonomia della Regione, legati
soprattutto alla figura di Albert Deffeyes a cui è dedicata la
piazza. Si ritiene pertanto di non aver voluto privilegiare un
movimento politico, l'Union Valdôtaine, come lei afferma, rispetto
ai partiti del CLN valdostano con un pannello dedicato al movimento
che contiene solo informazioni di carattere storico, bensì fornire
indicazioni sul contesto in cui è nato il pensiero politico
dell'uomo a cui è intitolata la piazza. Queste sono considerazioni
che hanno fatto i funzionari e chi ne ha la competenza.
Punto due: come sopra evidenziato, la realizzazione delle
serigrafie rientrava fra le migliorie proposte dalle imprese in
sede di gara ed è stata finanziata, visto che c'è una velata
richiesta di chi ha sostenuto i costi, interamente dall'impresa
aggiudicatrice senza con nessun costo a carico della Regione, come
prevedeva il bando.
Président -
La parole au Conseiller Donzel.
Donzel (PD)
- Certamente il Presidente della Regione può
regnare in eterno con degli Assessori così, mi consenta di dirlo!
Scusi, lei è un Assessore che ha una storia che viene dalla
Democrazia Cristiana e non si accorge neanche che gli piazzano un
pannello dell'Union Valdôtaine sotto il suo naso e lei glielo fa
fare e dice di non aver neanche seguito questa cosa politicamente,
è colpa degli uffici! Ma, per cortesia, cosa ci sta a fare un
Assessore se non guarda queste cose, se non le segue politicamente,
se non se ne accorge neanche! È una cosa incredibile! Sono stati
gli uffici che si sono presi la responsabilità di fare...ma scusi,
una cosa così che riguarda una cosa importantissima, lei non se ne
accorge? Non vede neanche che non parlano neanche della sua storia?
Non se la ricorda neanche, c'era pure la DC nel CLN e, se lo ha
dimenticato, glielo ricordo io! A lei non interessa che si
ricordino la DC, ma a me interessa che si ricordino la storia della
sinistra in Valle d'Aosta e non voglio che sia cancellata da
pannelli come quelli, che cancellano la storia della sinistra
valdostana e il suo ruolo nella costruzione dell'autonomia! Questo
è un fatto grave e la cosa che lei mi dice: "a causa dei ridotti
spazi, si mette solo un pannello sull'Union Valdôtaine" cosa
significa? Ma che razza di scelta è stata fatta? Lei aveva il
dovere di controllare questa cosa, non la scarichi sugli uffici o
sull'impresa, che ha lavorato bene e non c'entra niente. Non
c'entrano niente i suoi funzionari, che le avranno fatto vedere un
modellino e lei aveva fretta e non ha guardato e, se non glielo
hanno mostrato, era suo dovere andare a controllare una cosa di
questo tipo! È una cosa grave, la pregherei di non sottovalutare
tali aspetti, perché, come lei dice, il lavoro è stato fatto con i
soldi dell'impresa, quelli sono denari pubblici e non possono
essere utilizzati per fare
spot
elettorali! Anche la storia
che non racconta la storia di tutti, ma la storia di uno solo, non
è la storia della Valle d'Aosta! Vogliamo che sia raccontata la
storia della Valle d'Aosta, dei valdostani e non la storia di uno
solo!
Président
- La parole à l'Assesseur aux ouvrages publics,
à la protection des sols et au logement public, Marco Viérin.
Viérin M. (SA-UdC-VdA)
- Per fatto personale. Visto che
il ridicolo probabilmente qualcuno vuole farselo tornare a
boomerang, perché, quando uno porta in Consiglio un argomento del
genere, vuol dire che davanti a casa mia se mi dà quattro dei suoi
manifesti, glieli appiccico io!
Il problema è un altro: è che forse Donzel, o qualcun altro a
volte propone iniziative per dire che gli Assessori non devono
occuparsi di procedure, di verificare le cose, perché ci sono le
commissioni; se poi questa commissione si è avvalsa di tutte le
istituzioni amministrative presenti nella regione competenti per
ciò che è il discorso storico, allora non è che scarico, ci sono i
documenti, perché quello che ho detto lo hanno scritto gli uffici,
non l'
unicum
Donzel. Questo ce lo hanno detto tutti quanti
quelli che si sono occupati di provvedere a cosa mettere su tali
recinzioni e credo che, se avessimo fatto diversamente e se il
sottoscritto si fosse interessato, oggi ci sarebbe il referendum
per dire: "come mai l'Assessore Marco Viérin si è interessato a
tale questione quando dovevano essere le strutture, i tecnici,
l'ufficio preposto?": questa sarebbe stata la sua
interpellanza!
