Classificazione
CONSULTE COMMISSIONI E ORGANI COLLEGIALI


Resoconto integrale del dibattito dell'aula
Oggetto del Consiglio n. 2574 del 21 maggio 1997 - Resoconto
SEDUTA ANTIMERIDIANA DEL 21 MAGGIO 1997
OGGETTO N. 2574/X Ricostituzione del Comitato regionale di
coordinamento degli interventi di cooperazione, di solidarietà e di
educazione allo sviluppo.
Presidente Ha chiesto la parola il Consigliere Parisi.
Parisi (RV) Propongo il Consigliere Sauro Rocchio in
sostituzione di Edoardo Bich.
Presidente Ha chiesto la parola il Consigliere Perrin Joseph
César.
Perrin G.C. (UV) Puisque l'article 11 de la loi 44, qui a
réglementé l'intervention de coopération, prévoit que parmi les 5
membres nommés par ce Conseil il y en ait deux qui représentent
l'opposition et étant donné que le Groupe des Réformistes a avancé
la requête de substitution de Monsieur Bich au sein du Groupe même,
je demande une suspension de quelques minutes pour que le Groupe de
l'Union Valdôtaine puisse se réunir et voir quelle attitude
prendre.
Presidente La richiesta del Consigliere Perrin viene accolta,
pertanto il Consiglio è sospeso per 5 minuti.
Si dà atto che la seduta è sospesa dalle ore 11,09 alle ore
11,22.
Si dà atto che, dalle ore 11,22, riassume la Presidenza il
Presidente Stévenin.
Presidente Ha chiesto la parola il Consigliere Perrin Joseph
César.
Perrin G.C. (UV) Lorsque, il y a 4 ans, le Conseil avait nommé
ses représentants au sein du Comité, pour ce qui concerne les 3
membres de la majorité le choix avait été déterminé par un accord
entre les forces de la majorité.
Dans l'attente de vérifier cela sur les 3 noms de la majorité,
mais pour ne pas entraver les travaux, l'Union Valdôtaine renonce
provisoirement à l'un des siens.
Nous avons eu la disponibilité de Monsieur Borre à ses
démissions de ce Comité, donc une place se rend libre pour
l'opposition et nous attendons qu'elle nous fasse le nom du membre
qu'elle entend voter.
Presidente Ha chiesto la parola il Vicepresidente Viérin
Marco.
Viérin M. (PpVA) Innanzitutto vorrei ringraziare il Gruppo
dell'Union per la disponibilità data, per la minoranza proponiamo
il Consigliere Chiarello.
Presidente Il Consiglio prende atto della rinuncia del
Consigliere Borre, pongo in votazione la nuova Commissione. Se
tutti i consiglieri sono d'accordo, evitiamo la votazione segreta e
facciamo la votazione palese con i due nuovi nominativi, Rocchio e
Chiarello, che vanno ad integrare la Commissione. I consiglieri
sono invitati a votare:
Presenti: 28
Votanti e favorevoli: 27
Astenuti: 1 (Chiarello)
Il Consiglio approva
Presidente In base all'esito della votazione il Comitato
regionale di coordinamento degli interventi di cooperazione, di
solidarietà e di educazione allo sviluppo risulta così
composto:
Per la maggioranza:
- Bavastro Marco
- Rocchio Sauro
- Squarzino Secondina
Per la minoranza:
- Chiarello Vittorino
- Marguerettaz Rudi
Deliberazione Il Consiglio
Premesso che l'articolo 11 della legge regionale 9 luglio 1990,
n. 44, recante "Interventi di cooperazione e di solidarietà con i
paesi in via di sviluppo", stabilisce, tra l'altro, che è istituito
presso la Presidenza della Giunta regionale il Comitato regionale
di coordinamento degli interventi di cooperazione, di solidarietà e
di educazione allo sviluppo, di cui fanno parte, tra l'altro, 5
membri eletti nel proprio seno dal Consiglio regionale, di cui due
in rappresentanza della minoranza;
Ricordato che il Consiglio regionale, con deliberazioni n. 66/X
in data 26 luglio 1993 e n. 505/X in data 23 febbraio 1994, ha
eletto quali propri rappresentanti in seno al suddetto Comitato i
consiglieri Borre Fedele, Squarzino Secondina e Bich Edoardo e, in
rappresentanza della minoranza i consiglieri Marguerettaz Rudi e
Bavastro Marco;
Considerato che, a seguito del decesso del Consigliere regionale
Bich Edoardo avvenuto il 3 maggio 1997 e alle dimissioni del
Consigliere Borre Fedele, si rende necessario procedere alla
ricostituzione della Commissione;
Preso atto delle dimissioni rassegnate dal Consigliere Borre
Fedele da componente del Comitato regionale di coordinamento degli
interventi di cooperazione, di solidarietà e di educazione allo
sviluppo;
Visto il parere favorevole di legittimità rilasciato dal
Dirigente del Servizio affari generali della Presidenza del
Consiglio, ai sensi dell'articolo 72 della legge regionale 3/1956 e
successive modificazioni e del combinato disposto degli articoli 13
- comma 1 - lett. e) e 59 - comma 2 - della legge regionale n.
45/1995 sulla presente deliberazione;
Richiamata la legge regionale 9 luglio 1990, n. 44;
Delibera
1) di ricostituire il Comitato regionale di coordinamento degli
interventi di cooperazione, di solidarietà e di educazione allo
sviluppo, che risulta così composto:
Per la maggioranza:
- Bavastro Marco
- Rocchio Sauro
- Squarzino Secondina
Per la minoranza:
- Chiarello Vittorino
- Marguerettaz Rudi
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
