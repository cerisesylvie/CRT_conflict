Classificazione
CASA DA GIOCO



Oggetto del Consiglio n. 1386 del 23 marzo 2022 - Resoconto
OGGETTO N. 1386/XVI - Interrogazione: "Servizi di consulenza
della società Casino de la Vallée nell'ambito del piano
concordatario".
Bertin (Presidente) -
Il punto n. 8 verrà affrontato
insieme al punto n. 23. Passiamo al punto n. 9 dell'ordine del
giorno. Risponde l'assessore Caveri.
Caveri (AV-VdA Unie) -
La società ha evidenziato che si
tratta di servizi di consulenza distinti, quelli afferenti alla
cosiddetta "strategia di
marketing
" riguardano in realtà due
incarichi assegnati a T. T. S.n.c. di cui il primo relativo al
rilancio dell'immagine Grand Hotel Billia attraverso una strategia
di
web marketing
, il secondo relativo al rifacimento
parziale del sito web dello stesso Hôtel.
Si tratta quindi non di una generica consulenza di marketing
strategico ma di un supporto tecnico specifico all'attivazione dei
canali cosiddetti "
social
", ovvero al potenziamento del
posizionamento sulla rete
Internet
della presenza di
immagine e comunicazione alla struttura alberghiera. Lei, tra
l'altro, sa che non è un caso dover valorizzare il Billia per la
semplice ragione che esiste una norma che va ascritta ai Cinque
Stelle in Parlamento che ha vietato la pubblicità per la Casa da
gioco, quindi è chiaro che far pubblicità per il Billia assume un
valore di pubblicità indiretta rispetto alla Casa da gioco. Lo
scopo fondamentale è di canalizzare i diversi segmenti di offerta:
albergo, bar e ristorazione verso dei bacini di utenza selezionati,
in particolare nell'area Piemonte-Valle d'Aosta. A tal fine giova
rammentare che il Grand Hotel Billia è oggi, come dicevo, una
struttura ricettiva che opera a servizio della Casa da gioco ma che
deve saturare al meglio i propri spazi e le proprie potenzialità
sul mercato per poter raggiungere il miglior equilibrio possibile
fra costi e ricavi. La società evidenzia come uno dei nodi più
importanti di recupero economico sia legato allo sviluppo
dell'offerta congressuale e per questo motivo Casino de la Vallée
ha pubblicato la manifestazione di interesse di ricerca di un
servizio di promozione e vendita rivolto in modo specifico al
segmento
business
. Le offerte dovrebbero essere presentate
entro la fine del mese.
Per quanto riguarda invece il miglioramento dell'efficienza
operativa dell'area giochi elettronici, si tratta di un incarico
per lo sviluppo di un programma di formazione delle competenze dei
coordinatori che fanno parte dell'area
slot
che è stato
assegnato al signor V. T., persona di lunghissima esperienza sia
presso la società Casino, sia come consulente. Negli ultimi anni
l'organizzazione di giochi elettronici è stata profondamente
rivista e ha comportato l'eliminazione del tecnico
slot
e
dello
slot attendant
con la creazione di un ruolo
polivalente di addetto sala
slot
e cassiere dedicato sia
alle operazioni di pagamento, sia agli interventi tecnici a
soluzione di un cattivo funzionamento delle
slot machine
. Al
tempo stesso il modello organizzativo prevede il potenziamento del
ruolo del supervisore dell'andamento della sala e di contatto e
gestione della clientela. Si tratta in questo caso di un ruolo per
il quale era necessario definire gli obiettivi, allineando e
rafforzando le competenze del personale proveniente da settori
diversi, richiamato oggi a misurarsi con un ambiente di gioco
complesso per le implicazioni contabili, tecniche e commerciali. Il
programma di formazione ormai definito sarà erogato a partire dal
mese di aprile e avrà una durata di novantadue ore e riguarderà
quattordici risorse divise in due gruppi in modo da non creare
criticità nella gestione corrente. Come lei sa, gli importi
peraltro di queste consulenze sono pubblicate sul sito.
Per quanto riguarda il secondo punto, la società ha specificato
che il piano concordatario esige in modo impellente di assicurare
la continuità aziendale e quindi anche la capacità dell'azienda di
difendere e sviluppare il proprio posizionamento competitivo.
Questo naturalmente con una costante attenzione ai costi, non è un
caso che, come lei sa, con periodicità il commissario viene
informato di tutto quello che capita all'interno della Casa da
gioco. I costi assunti dalla società anche in questo caso fanno
parte delle previsioni economiche per il 2022 coerenti dunque con
il piano industriale del concordato. Oltretutto lo stesso decreto
di omologa del concordato, pur non contenendo specifiche
indicazioni operative ma esclusivamente il protocollo che indirizza
il controllo sulla gestione, fa esplicito riferimento a obiettivi
di incrementare la liquidità della società che richiede, per quanto
possibile, quindi nei limiti del buon senso, di allargare la
forbice tra ricavi in aumento e costi in forte controllo ed è in
tale logica che si muove l'amministrazione dell'azienda. Le farò
avere la distinta con gli esatti importi subito dopo la risposta
alla sua interrogazione.
Presidente -
Per la replica, ha chiesto la parola il
consigliere Aggravi a cui passo la parola.
Aggravi (LEGA VDA) -
La ringrazio, Assessore, per queste
specifiche che penso possano essere più che utili a fare un po' di
chiarezza perché sicuramente è vero nella sezione trasparenza - e
grazie a Dio - vengono pubblicati gli incarichi di consulenza, gli
affidi diretti, quelle che sono sostanzialmente le attività che
vengono fatte in ambito consulenziale, e non soltanto, e lo
sappiamo e la conosciamo benissimo. Riguardo alla politica di
marketing
e anche all'indotto beneficio che verrebbe dalla
pubblicità o al rinnovo, diciamo questo
refresh
della
pubblicità del Billia, tanta roba però è bene anche capire
effettivamente poi quanto la spesa sia efficace e sulla parte
marketing
è sicuramente difficile comprenderlo.
Ho visto il bando relativo, e la ringrazio di averlo
specificato, sul turismo congressuale, resto piuttosto perplesso -
lo dico sinceramente - perché, vedendo i chiari di luna che ci sono
e le evoluzioni che questa pandemia ha portato, pensare a
sviluppare nuovamente l'offerta congressuale... sicuramente chi ha
pensato a questo è molto più esperto di me, io mi auguro che la
cosa non resti un esercizio di stile o la volontà di tornare a
vecchi fasti, perché, purtroppo, sappiamo che in quell'area
geografica spesso e volentieri si rimane un po' indietro, si
sognano momenti passati e non si guarda al futuro.
Per quello che riguarda il miglioramento dell'efficienza
operativa delle aree dei giochi elettronici,
nulla quaestio
e nulla voglio dire sull'esperienza e sul professionista incaricato
da questo, ma forse anche rispetto che guardare sempre al passato,
forse si poteva fare un passo in avanti e guardare un po' più al
futuro, però, per carità, se è stato scelto, sarà sicuramente un
soggetto che porterà molta esperienza alle quattordici risorse che
saranno impegnate nel corso di formazione. Come in tutte le
situazioni che riguardano spesa e costi, sicuramente i conti poi si
chiudono al termine dell'esercizio o comunque quando si tirerà la
riga. Sul discorso del piano concordatario è bene che lei abbia
ricordato e ricordiamo che la prima finalità è quella, più che
rispettare, di perseguire l'obiettivo di continuità aziendale.
È bene che questo conseguimento comunque avvenga anche
coerentemente al piano dei pagamenti per evitare che si generino
degli ulteriori fattori di contenzioso o problematiche che poi
finiscano per pesare sulla conduzione e soprattutto sulla
continuità aziendale dell'azienda. Non devo dire altro, chi vuole
intendere intenda. Mi spiego: ci sono degli obblighi, soprattutto
c'è l'obbligo che prevede il rispetto del piano dei pagamenti verso
i creditori, stiamo attenti, anche se stiamo parlando di poche
cifre perché quelle riportate, almeno per adesso, sulla sezione
trasparenza sono poca roba rispetto al monte debitorio, però
cerchiamo di non generare dei contenziosi che nel futuro possano
pesare insieme alle varie consulenze che vengono date, per carità,
sempre per conseguire la continuità aziendale, ma sappiamo che
costo su costo si somma e a fine anno incide sul risultato finale
dell'azienda.
