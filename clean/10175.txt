Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1168 del 18 aprile 1990 - Resoconto
OGGETTO N. 1168/IX - Comunicazioni del Presidente del
Consiglio.
Bich (Presidente del Consiglio) - Do lettura
dell’attività degli organi del Consiglio dopo
l’ultima adunanza del 4 aprile 1990:
Progetti di legge presentati:
Disegno di legge n. 172, presentato dalla Giunta regionale in
data 5 aprile 1990, concernente: "Apposizione di vincolo di
destinazione sugli immobili adibiti ad azienda alberghiera" (IV
Commissione )
Disegno di legge n. 173, presentato dalla Giunta regionale in
data 10 aprile 1990, concernente: "Rifinanziamento per
l’anno 1990 della legge regionale 30 dicembre 1982,
n. 101 e successive modificazioni ed integrazioni, recante
costituzione di fondi di rotazione per
l’artigianato, il commercio e la cooperazione" (III
e I Commissione)
Disegno di legge n. 174, presentato dalla Giunta regionale in
data 10 aprile 1990, concernente: "Rifinanziamento della legge
regionale 17 giugno 1988, n. 53 recante concessione di
finanziamenti a tasso agevolato per la realizzazione di una
struttura alberghiera in località Stafal di Gressoney-La-Trinité"
(IV e I Commissione)
Disegno di legge n. 175, presentato dalla Giunta regionale in
data 10 aprile 1990, concernente: "Rifinanziamento per
l’anno 1990 della legge regionale 8 ottobre 1973, n.
33 e successive modificazioni ed integrazioni recante la
costituzione di fondi regionali di rotazione per la promozione di
iniziative economiche nel territorio della Valle
d’Aosta" (II, IV e I Commissione)
Disegno di legge n. 176, presentato dalla Giunta regionale in
data 10 aprile 1990, concernente: "Rifinanziamento per
l’anno 1990 della legge regionale 28 giugno 1989, n.
16 e successive modificazioni ed integrazioni, recante la
costituzione della società finanziaria regionale per lo sviluppo
economico della Regione Valle d’Aosta" (I
Commissione)
Disegno di legge R. 177, presentato dalla Giunta regionale in
data 10 aprile 1990, concernente: "Rifinanziamento per
l’anno 1990 della legge regionale 29 marzo 1988, n.
17 recante ulteriori modificazioni alla legge regionale 15 luglio
1985, n. 46 e successive modificazioni, concernente la concessione
di incentivi per la realizzazione di impianti di risalita e di
connesse strutture di servizio" (IV e I Commissione)
Disegno di legge n. 178, presentato dalla Giunta regionale in
data 10 aprile 1990, concernente: "Rifinanziamento per
l’anno 1990 della legge regionale 28 dicembre 1984,
n. 76 e successive modificazioni ed integrazioni, recante
costituzione di fondi di rotazione per la ripresa
dell’industria edilizia" (II e I Commissione)
Disegno di legge n. 179, presentato dalla Giunta regionale in
data 17 aprile 1990, concernente: "Rifinanziamento della legge
regionale 15 gennaio 1987, n. 3 e successive modificazioni,
concernente interventi finanziari per il funzionamento di case di
riposo convenzionate per anziani ed inabili gestite da istituzioni
private e da enti morali"
Disegno di legge n. 180, presentato dalla Giunta regionale in
data 17 aprile 1990, concernente: "Aumento della spesa
relativamente all’anno 1990 per applicazione della
legge regionale 28 dicembre 1981, n. 85 e successive modificazioni
concernente l’inserimento nella vita sociale di
portatori di handicap"
Progetti di legge vistati:
Disegno di legge n. 141, concernente: "Testo unificato delle
norme regionali per il personale addetto ai servizi a favore delle
persone anziane ed inabili di cui alla legge regionale 15 dicembre
1982, n. 93"
Disegno di legge n. 154, concernente: "Ruolo regionale degli
ispettori tecnici e norme in materia di reclutamento del personale
direttivo, docente ed educativo delle istituzioni scolastiche
regionali"
Si comunica che il disegno di legge n. 133, approvato dal
Consiglio regionale in data 12 marzo 1990, con provvedimento n.
1095/IX recante: "Riapprovazione, ai sensi
dell’ultimo comma dell’articolo 31
dello Statuto Speciale, della legge regionale: "Norme transitorie
per il rilascio dell’autorizzazione al funzionamento
di presidi residenziali socio assistenziali privati", è divenuto
esecutivo ai sensi dell’ultimo comma
dell’articolo 31 dello Statuto.
Deliberazioni vistate
: 10
Riunioni:
Conferenza dei Capigruppo: 1
Ufficio di Presidenza: 1
I e III Commissione in riunione congiunta: 1
II Commissione: 1
IV Commissione: 1
?-
L’Associazione Nazionale Primari Ospedalieri ha
trasmesso a questa Presidenza un documento contenente
"Considerazioni e controproposte" dell’ANPO
sull’articolo 9 del disegno di legge n. 4227,
riguardante la "riforma della riforma sanitaria", attualmente
all’esame della Commissione Affari Speciali della
Camera.
Il documento è depositato in Segreteria, a disposizione dei
Consiglieri che intendono con-sultarlo.
?-
Il Presidente del Consiglio regionale della Lombardia, con
lettera in data 28 marzo 1990, ha inviato a questa Presidenza la
deliberazione, approvata dall’Assemblea nella seduta
del 15 marzo, con la quale è stato richiesto, ai sensi
dell’articolo 75 della Costituzione, il referendum
per l’abrogazione dell’articolo 3
della legge 26 luglio 1988, n. 291: "Conversione in legge, con
modificazioni, del decreto legge 30 maggio 1988 n. 173 recante
misure urgenti in materia di finanza pubblica per
l’anno 1988. Delega al Governo per la revisione
delle categorie delle minorazioni e malattie invalidanti e dei
relativi benefici", nonchè le successive modificazioni
dell’articolo stesso, e cioè
l’articolo 6 bis della legge 25 gennaio 1990, n. 8:
"Conversione in legge, con modificazioni, del decreto legge 25
novembre 1989 n. 382 recante disposizioni urgenti sulla
partecipazione alla spesa sanitaria e sul ripiano dei disavanzi
delle unità sanitarie locali".
Il Presidente ha informato, inoltre, che sono stati nominati
quali delegati previsti dall’articolo 29 della legge
25 maggio 1970, n. 352 i Consiglieri regionali Prof.Giuseppe TORRI
(titolare) e Avv. Giuseppe GIBILISCO (supplente) ed ha invitato
questa Assemblea ad approvare un analogo provvedimento.
Il provvedimento è depositato in Segretaria a disposizione dei
Consiglieri che intendono consultarlo.
?-
Il Presidente regionale e Consigliere nazionale
dell’Associazione Nazionale Combattenti ha inviato a
questa Presidenza copia della dichiarazione finale del Colloquio
internazionale de "L’Union fédérale Rhone-Alpes des
Anciens Combattants et Victimes de guerre", svoltosi ad Annecy nei
giorni 16 e 17 marzo u.s., sul tema della solidarietà tra le due
Europe.
?-
Sono state presentate nei giorni scorsi al Presidente del
Consiglio, ai sensi dell’articolo 36 del Regolamento
interno per il funzionamento del Consiglio, tre petizioni popolari
sottoscritte da cittadini valdostani, con i seguenti oggetti:
1) Petizione per la promozione di una ricognizione archeo-logica
nell’area sud-est dell’attuale
edificio della Chiesa parrocchiale "San Pietro" di Châtillon
(presentata in data 11 aprile 1990 e sottoscritta da 734
persone);
2) Petizione per la promozione di un’azione di
salvaguardia delle vestigia del ponte romano sul Marmore in Comune
di Châtillon (presentata in data 11 aprile 1990 e sottoscritta da
640 persone);
3) Pétition pour l’élimination de
l’échangeur Aoste-ouest de
l’autoroute du Mont-Blanc (presentée par M.Leonardo
Tamone, au nom du Groupement des Ethnistes Valdôtains, en date du
13 avril 1990).
Ai sensi dell’articolo 36 del Regolamento
interno, le petizioni saranno sottoposte all’Ufficio
di Presidenza per la ricevibilità e per l’avvio
dell’istruttoria.
?-
Permettetemi, Colleghi Consiglieri, di commemorare la scomparsa
di Natalino Sapegno, che senza dubbio ha lasciato un grande vuoto
nel mondo culturale sia nazionale che europeo, privando in
particolar modo la letteratura italiana di uno dei suoi più
significativi esponenti.
L’occasione di questa seduta consiliare, a
distanza di una settimana dalla sua scomparsa, avvenuta
l’11 aprile scorso a Roma, ci consente di ricordare,
per sommi capi, la figura e l’opera di quel grande
critico ed interprete della storia della letteratura italiana che
fu Natalino Sapegno.
E lo ricordiamo fin dalla lontana giovinezza, quando comprese
che la letteratura, per avere valore, doveva necessariamente
ricondursi ai problemi ed ai valori propri della società civile in
un preciso momento storico, onde evitare che si trasformasse in un
puro gioco formale o in mera erudizione fine a se stessa.
Proprio per questo non stupì il fatto che, pur essendo uno
studioso che aveva subito la decisiva influenza crociana alla
vigilia del trionfo della dittatura fascista, fu fra i
collaboratori più assidui della rivista "Baretti" fondata da Piero
Gobetti. Da lì a poco scrisse un saggio, ancora oggi memorabile, su
"Ossi di seppia" di Montale.
Sotto il profilo della indagine critica Sapegno si distinse, fin
dagli anni trenta, per un’analisi attenta del
Trecento, con particolare attenzione alle opere del Petrarca e di
Dante. Soprattutto nei riguardi di quest’ultimo,
dalla necessità di porre al centro dell’analisi
critica il raccordo fra società e letteratura, è nato il commento
alla "Divina Commedia", analizzato tenendo conto della cultura del
tempo e privandolo di facili abbandoni alla sensibilità
soggettiva.
Altre eminenti pagine critiche furono quelle relative al grande
romanzo manzoniano dei "Promessi Sposi", da lui inteso non solo
come sublime espressione di cattolicesimo liberale ma come preciso
punto di raccordo tra le istanze illuministiche e la nuova poetica
romantica.
Ma uno dei punti più alti della sua produzione letteraria fu
quel manuale sul quale si sono formate generazioni di studenti,
quel classico e popolarissimo "Compendio di storia della
letteratura italiana" che mai come allora seppe coniugare il rigore
con la chiarezza espositiva: in esso molti di noi hanno trovato le
ragioni di uno storicismo più complesso ed integrale, giocato sul
filo di una trama densa di valori intellettuali e morali più che
mai sottesi al rigore dell’informazione ed al
distacco critico.
Ecco che proprio a Sapegno - mentre l’Italia era
ormai fatta da decenni e l’italianità della
letteratura (malgrado le riflessioni di De Sanctis) era ancora
tutta da sistematizzare - va il merito di aver saputo affrontare in
modo sommesso e senza clamori questa non facile impresa,
permettendo allo storicismo critico di diffondersi a macchia
d’olio.
Ma vogliamo ricordare Natalino Sapegno anche sotto un aspetto
diverso, legato al momento in cui si fece forte, parallelamente
alla vita accademica, l’esigenza di un impegno
politico e sociale limpido e quotidiano, manifestato con un
perfetto connubio fra studio, anti-fascismo e Resistenza e la
pressante scoperta della libertà.
Politicamente fu un uomo di sinistra e seppe mantenere margini
di "autonomia critica", tanto che significativamente ruppe con il
Partito Comunista dopo i dolorosi fatti d’Ungheria.
E come lui altri intellettuali come Italo Calvino.
Ma oltre alla figura di letterato e di politico non possiamo non
ricordare Natalino Sapegno come semplice uomo, come valdostano
legato alla propria terra natale, che ritrovava regolarmente nel
corso dei periodi estivi. E proprio ad Aosta, sua città natale, ha
trovato definitivo riposo, privando il mondo della cultura della
sua fulgida figura di grande intellettuale nazionale ed europeo, da
sempre ispirato ai valori della democrazia e del processo sociale e
civile.
Vorrei concludere con una frase da lui pronunciata anni fa in
un’aula universitaria che sembra riassumere
contemporaneamente la sua grandezza e la sua umiltà, riflettendo in
essa gli sforzi intrapresi dai critici a lui contemporanei: "Non ci
siamo mai sentiti importanti, non c’è mai passato
per la testa di considerarci dei maestri, tutt’al
più artigiani esperti nel loro mestiere".
E’ quest’immagine che portiamo con
noi, carissima, a ricordo del debito anche umano oltre che
culturale, che ci lega alla figura di Natalino Sa-pegno.
Presidente
- Ha chiesto di parlare sulle Comunicazioni
del Presidente del Consiglio il Consigliere Stévenin, ne ha
facoltà.
Stévenin (UV)
- Avec Natalino Sapegno a disparu
l’une des plus importantes personnalités de la
littérature italienne et de la culture européenne.
Presque tout a été dit et écrit sur lui: professeur,
historicien, critique, académicien.
Nous voulons aujourd’hui rappeler
l’homme, le valdôtain, enraciné dans ce milieu qui
l’a vu naître, ce que beaucoup de monde ignore.
Pour cette raison je veux lire quelques passages
d’un programme qui a été réalisé il y a un an par la
RAI d’Aoste. A la suite d’une
question posée par la réalisatrice de ce programme, M.me Maria
Luisa Di Loreto, concernant l’autonomie de la Vallée
d’Aoste, il avait répondu:
"Quando ero giovane,
ho sentito profondamente il problema del regionalismo
valdostano".
Ayant parlé de son amitié avec Alessandro Passerin
d’Entrèves il devait ajouter:
"Noi abbiamo avuto
un carteggio per un periodo abbastanza lungo di tempo, ci
scrivevamo in francese, perchè così ci pareva di essere più
valdo-stani".
En parlant de son amour pour la Vallée d’Aoste il
devait affirmer:
"Il senso delle autonomie locali portatrici di
civiltà, di cultura, di tradizione, non deve essere spento.
Purtroppo molto si va spegnendo mi pare. Oggi è diverso, in centro
città (di Aosta) non si sente più parlare francese, quando ero
bambino si parlava solamente in francese, tutto era francese, dagli
atti dell’anagrafe ai tribunali. Accanto alla
Regione c’era il Palais de Justice, in chiesa le
prediche erano in francese, tutti parlavano francese o il dialetto.
Parlavano anche l’italiano, forse non parlavano bene
nè l’uno nè l’altro, ma parlavano
entrambe le lingue".
A l’occasion de cette interview il voulait
également lancer un message sur comment faire face à cette
situation:
"Bisogna cercare di difendere il particolarismo della
Valle d’Aosta, portare avanti
l’insegnamento bilingue nella scuola, che sia fatto
bene, estenderlo alle scuole superiori e forse pensare a una
università".
Mais sur ce problème il devait manifester par la
suite quelques perplexités sur les couts trop élevés
d’une université par rapport à une communauté si peu
nombreuse.
Voici donc la pensée du
"Professore",
comme tout le monde
l’appelait, sur les questions politiques et
sociales, vitales pour notre pays, questions et problématiques que
bien des gens hier comme aujourd’hui continuent à
mettre en discussion.
Nous souhaitons que ce message soit recueilli par tous les
valdôtains et que l’on puisse continuer à travailler
dans la direction que Natalino Sapegno lui même a indiquée.
Le Groupe de l’Union Valdôtaine
s’associe aux condoléances exprimées par le
Président du Conseil et les renouvelle à toute sa famille.
Presidente
- Ha chiesto di parlare il Consigliere
Mafrica, ne ha facoltà.
Mafrica (PCI)
- Il Presidente del Consiglio ha ricordato
bene la figura di Natalino Sapegno per la sua attività di critico e
di storico della letteratura; ha ricordato la sua statura di
maestro dello storicismo critico.
Voglio solo sottolineare un po’ di più la parte
di attività di Natalino Sapegno nel politico e nel sociale.
Già è stato detto che si è trattato di un impegno limpido,
quotidiano, modesto ma efficace. Natalino Sapegno si era formato
come giovane intellettuale nella Torino di Gramsci e di Gobetti e
la sua adesione agli orientamenti della sinistra continuò per tutta
la vita.
Negli anni della guerra, negli anni più brutti del fascismo, fu
maestro ed amico di intellettuali comunisti come Mario Alicata,
Carlo Salinari, Paolo Bufalini, amicizia che ha continuato a
mantenere fino alla scomparsa di Alicata e Salinari e che tuttora
manteneva con Bufalini.
Dice Agostino Lombardo:
"Fra le aule e i corridoi della
facoltà di lettere romana lo studio era tutt’uno con
l’antifascismo e la resistenza e la riscoperta della
libertà".
La sua militanza nel Partito Comunista, la sua adesione alla
sinistra, al filone culturale marxista fu sempre critica e lucida;
fin dal 1956 vide la necessità di non scindere i valori
dell’uguaglianza da quelli della democrazia. Quella
lucidità, quella autonomia critica conservò fino alla fine.
Voglio concludere questo breve ricordo esprimendo il rammarico
per la scarsa attenzione che le nostre istituzioni riservano ai
grandi valdostani che pure valorizzano la cultura della
"petite
patrie"
in Italia e nel mondo.
Solo con la loro scomparsa spesso ci accorgiamo di quanto erano
grandi, di quanto avevano dato, di quale stima godessero nel mondo
della cultura.
Credo che si possa dire che Sapegno è tornato alla sua terra, ma
soprattutto è tornato al suo popolo.
***
