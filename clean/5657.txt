Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 80 del 6 ottobre 1983 - Resoconto
OGGETTO N. 80/VIII - DISEGNO DI LEGGE CONCERNENTE:
"INTERVENTO FINANZIARIO IN CAPO ALLA GESTIONE SPECIALE DELLA
SOCIETA' FINANZIARIA REGIONALE VALLE D'AOSTA A FAVORE
DELL'ENEL".
PRESIDENTE:
La parola al Presidente della Giunta, ne ha
facoltà.
ANDRIONE - (U.V.):
Si tratta del famoso prestito all'ENEL
per la costruzione in Châtillon di quei servizi che erano sistemati
fuori della Valle e la cui relativa deliberazione era stata
bocciata dalla Commissione di Coordinamento. Trasformiamo ora
quella deliberazione in una legge regionale di dotazione, affinchè
a FINAOSTA possa procedere al prestito che la Regione non ha potuto
fare perchè la precedente delibera è stata annullata.
PRESIDENTE:
Prima di iniziare la discussione generale,
faccio presente che gli uffici suggeriscono, per motivi di ricerche
e di rubrica, di completare l'oggetto con le parole "a favore
dell'ENEL"
E' aperta la discussione generale sulla legge n. 1.
La parola al Consigliere Mafrica, ne ha facoltà.
MAFRICA - (P.C.I.):
Abbiamo discusso abbastanza
lungamente di questo problema sia nella Commissione energia (tra
l'altro credo che si tratterebbe di valutare se è opportuno
ricostituire quella Commissione che nella passata legislatura aveva
fatto un lavoro utile sia in Consiglio regionale, per cui nel
merito del provvedimento. ci eravamo espressi favorevolmente già in
passate occasioni.
Devo fare una osservazione di carattere formale rispetto al
finanziamento; la volta scorsa - a cosa non è poi stata ritenuta
legittima dal Presidente della Commissione di Coordinamento - si
era ricorsi ad una partita di giro per il finanziamento; questa
volta si finanzia l'opera attraverso la Casa da Gioco di
Saint-Vincent poichè si prevedono maggiori entrate.
L'osservazione è questa: quando, in un nostro progetto di legge,
abbiamo utilizzato entrate note, provenienti dalla casa da gioco di
Saint-Vincent, ci è stato detto che a certezza di quelle nuove
entrate sarebbe stata raggiunta solo quando sarebbe stato valicato
il tetto delle entrate per quell'anno; fino a quel momento, anche
se statisticamente l'andamento era molto superiore, non si poteva
parare di maggiori entrate. Siccome non mi risulta che ancora, fino
a questo momento, le entrate della Casa da Gioco abbiano superato i
2 miliardi e 200 milioni, cioè quanto scritto in bilancio per il
1983, sollevo una questione formale chiedendo che quando, da parte
dei Gruppi consiliari, ci sono proposte di legge che prevedono
entrate così formulate, si usi lo stesso criterio. Non è possibile
che se le proposte di legge vengono dalla Giunta si possa contare
su fondi che effettivamente ci sono, anche se formalmente non sono
ancora entrati tutti nelle casse regionali; quando invece le
proposte di legge sono dei gruppi, si facciano rilievi di carattere
formale per impedirne la regolarità rispetto all'autorizzazione
finanziaria.
La seconda questione che voglio sollevare è di opportunità.
Nella giornata di ieri, in una riunione tempestosa con i lavoratori
della Cogne e con le Organizzazioni Sindacali, si è stabilito di
ritirare il provvedimento relativo alla concessione all'Enel della
centrale di Champagne.
Si è detto che questo rinvio, accettato, anzi proposto dalla
maggioranza, come dicono le forze di maggioranza, doveva favorire
una nuova trattativa che coinvolgesse la Cogne, la Nuova Sias, la
Regione e l'Enel per la soluzione del problema energetico della
Nuova Sias. La richiesta che faccio è se non sia opportuno, visto
che l'argomento a cui le società sono sensibili sembra essere la
questione finanziaria, sospendere questo finanziamento per avere
nella trattativa una carta di effetto rilevante, mettendo in gioco
anche questo intervento finanziario per convincere l'Enel a fare i
passi che è intenzionato e che è necessario che faccia.
Questa è una richiesta che rivolgo alla Giunta.
PRESIDENTE:
La parola all'Assessore Faval, ne ha
facoltà.
FAVAL - (U.V.):
Per quanto riguarda la prima parte delle
richieste del Consigliere Mafrica dirò che, se da un punto di vista
strettamente formale, ha certamente ragione nell'indicare certi
tipi di finanziamento, sta di fatto che dal punto di vista
sostanziale la Giunta regionale ha già incassato più della cifra
che dobbiamo destinare a questo prestito. Di conseguenza da questo
punto di vista siamo assolutamente tranquilli.
Circa l'opportunità (vengo alla seconda parte dell'intervento)
di trasferire in Valle d'Aosta il gruppo impianti, questo Consiglio
si era già espresso all'unanimità in precedenza. Di conseguenza, in
questo caso, è interesse nostro e non dell'Enel che avvenga tale
operazione per cui non vedo in quale modo noi potremmo,
opportunamente rispetto agli altri problemi che ha citato il
Consigliere Mafrica, ritardare questo intervento. Abbiamo noi, per
i motivi che non mi pare sia il caso di ripetere qui, l'interesse
che questo avvenga e al più presto possibile.
PRESIDENTE:
La parola all'Assessore all'Industria,
Commercio, Artigianato e Trasporti Pollicini, ne ha facoltà.
POLLICINI - (Féd. D.P. - U.V.P.):
Per ribadire quanto
abbiamo già comunicato: la maggioranza aveva deciso, e di questo ne
era stata data comunicazione alla direzione generale della Cogne
all'inizio della settimana, che il provvedimento sarebbe stato
sospeso in attesa di una serie di incontri, già in programma, fra
l'Amministratore delegato della Cogne, la Presidenza della Giunta e
l'Enel. Nel corso di tali incontri sarebbe stato esaminato il
problema nel complesso per verificare se vi fosse la possibilità di
trovare un punto di equilibrio tra le esigenze della Cogne, le
esigenze della Regione e i rapporti che abbiamo con l'Enel. Quindi
mi pare che il problema abbia la possibilità di trovare una
soluzione equilibrata e noi cerchiamo di arrivare a questo.
PRESIDENTE:
La parola al Presidente della Giunta, ne ha
facoltà.
ANDRIONE - (U.V.):
Io volevo solo notare che un rinvio
(sul quale siamo d'accordo, perchè speriamo che nel frattempo ci si
informi di quello che è lo stato della legislazione italiana in
materia) non cambia i fatti e che fino a quando lo statuto della
Regione Autonoma Valle d'Aosta comprende gli articoli 7 e 8 e la
legge Fillietroz in vigore, basta che l'Enel faccia un semplice
ricorso al TAR, oppure comunichi un'accusa di omissione di atti
d'ufficio al Presidente della Giunta e per esso al Consiglio, che
questa questione... INTERRUZIONE... per la concessione della
centrale di Hône non ho sentito queste urla.....
Pregherei coloro che sostengono certe tesi di informarsi, di
prendere atto della sentenza del tribunale superiore delle acque
perchè noi non siamo d'accordo che a decidere in nostra vece siano
gli organi giurisdizionali. Troviamo che è nostro dovere applicare
le leggi esistenti e non aspettare che sia una sentenza ad
obbligarci a farlo.
Come seconda cosa non riusciamo a capire per quale motivo, in
presenza di un'istruttoria ormai avanzata, con i lavori che
potrebbero cominciare nell'84 e che porterebbero ad un incremento
di almeno 400 mila Kwh all'anno, ci si opponga alla cessione, in
forza di quali ragionamenti, in difesa di che cosa; contro quello
che è lo Statuto regionale, contro l'interesse comune o contro
quello che semplicemente è lo sfruttamento delle acque.
Evidentemente ci devono essere delle ragioni che sono condivise dal
Consigliere Mafrica, dai manifestanti di ieri e dalla direzione
generale della Cogne... INTERRUZIONE... No, no, la sospendiamo per
darvi tempo, perchè la riportiamo.
Già una volta, forse il Consigliere Mafrica non lo ricorda, è
stata rinviata la concessione di Chavonne perchè c'era qualcuno che
aveva dei dubbi; dopo aver interpellato qualche avvocato, ha dovuto
onestamente riconoscere che non ci potevano essere altre soluzioni,
tanto che a Presidenza della Giunta si era preoccupata di trovare
un accordo bilanciato, energetico; inoltre c'è stata una riunione
ala quale erano presenti ingegneri dell'Enel da una parte,
ingegneri della Nuova Sias dall'altra per arrivare a questo
accordo, che stava per essere firmato quando all'ultimo momento è
giunta da una centrale che si chiama Finsider, che non credo sia
vicina a voi, l'ordine di non fare niente. Tutto questo possiamo
documentarlo tranquillamente.
Sia chiaro che a questione della subconcessione delle acque
riguarda la Regione Autonoma Valle d'Aosta, non riguarda Ia Nuova
Sias. Vi preghiamo di informarvi, dopo di che.....
PRESIDENTE:
Per ragioni di organizzazione del dibattito,
pregherei i Consiglieri che intervengono sull'oggetto n. 22 di
attenersi a questo oggetto e riprendere semmai il dibattito sulla
questione relativa alla concessione della centrale di Champagne
all'oggetto n. 23 nel momento in cui sarà chiesto il rinvio.
La parola al Consigliere Mafrica, ne ha facoltà.
MAFRICA - (P.C.I.):
Credo di dover replicare
all'Assessore all'Industria e al Presidente della Giunta su questo
punto, per fatto personale se occorre al Vice Presidente una
giustificazione formale, perchè non mi sembra il caso che quando si
sta facendo una discussione su un punto si debba interromperà per
poi riprenderla al punto successivo per questioni prettamente
formali.
Detto questo, prima di tutto voglio sostenere che l'Assessore
Pollicini, immediatamente prima del Presidente della Giunta, ha
tenuto a sottolineare che la decisione del rinvio era stata presa
dalla maggioranza prima che pervenissero le richieste da parte
delle organizzazioni sindacali. Questo, secondo me, vuol dire che
le difficoltà erano gia all'interno della maggioranza e quindi,
caro Presidente, le organizzazioni sindacali e l'opposizione, se è
vero quello che dice l'Assessore Pollicini, sono in secondo piano,
sono venute dopo.
Per quello che riguarda la questione delle acque, il nostro
Gruppo conosce perfettamente tutte le norme che riguardano questo
problema, dallo Statuto, alla legge Fillietroz, alla legge 308,
alla legge 529; ha letto la sentenza del Tribunale delle acque ed è
perfettamente cosciente di quali sono i diritti della Regione,
conosce la storia del decreto Donat Cattin, i ricorsi, quindi su
questo noi non abbiamo niente da chiarire, sappiamo tutto.
Il problema invece che è stato posto dalle organizzazioni
sindacali è differente, è in una trattativa che era già stata
avviata, dice il Presidente, e che poi non si è conclusa per
disposizioni provenienti dalla Finsider, tra Enel, Nuova Sias e
Regione; è possibile trovare un accordo che faccia sì che l'Enel
abbia meno subconcessioni a cui ha diritto e che però, al termine
della trattativa, alla Nuova Sias siano consentite condizioni di
costo temporaneo dell'energia elettrica, come previsto in alcuni
casi e per un certo numero di anni, che le consentano di avere un
vantaggio dal punto di vista dei costi energetici?
Io credo che le organizzazioni sindacali e le forze che sono
d'accordo per il rinvio si siano poste questa seconda parte del
problema: se attraverso una trattativa non sia possibile dare una
soluzione positiva alla questione dei costi energetici, che sono
determinanti per l'industria siderurgica valdostana e per la Nuova
Sias.
Noi crediamo che la trattativa possa avere esito positivo e che
quindi il tenere in sospeso per un certo periodo a questione della
subconcessione dell'Enel abbia questo unico fine, non certamente
quello di andare a toccare i diritti statutari della Regione, nè
quello di incunearsi e intrappolarsi in questioni giuridiche che si
trascinano per anni.
E' una questione di tipo politico legata al futuro
dell'occupazione presso la Nuova Sias: se si riesce a contenere i
costi energetici ci sono più possibilità di mantenere quei posti di
lavoro. Se la trattativa viene impostata e condotta con il consenso
delle diverse parti in modo positivo, può darsi che un accordo si
raggiunga; altrimenti, prima o poi, la Regione dovrà fare quello a
cui è tenuta, cioè subconcedere all'Enel le concessioni di
autoproduttori che siano scadute, visto che anche il tribunale
delle acque ha dato ragione alla Valle d'Aosta, salvo che per la
questione della retroattività delle concessioni.
PRESIDENTE:
Se non c'è nessuno iscritto a parlare
possiamo considerare chiusa la discussione generale per cui
passiamo all'esame dell'articolato del disegno di legge n. 1.
Do lettura dell'art. 1.
Art. 1
Il fondo di dotazione della speciale gestione della società
finanziaria regionale Valle d'Aosta, di cui agli articoli 5 e 9
della legge regionale 28 giugno 1982, n. 16, è elevato della somma
di £
2,2
miliardi.
PRESIDENTE:
Metto in votazione l'articolo 1.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 2.
Art. 2
La Finaosta S.p.A. è autorizzata a concedere all'Ente
Nazionale Energia Elettrica un mutuo di £ 2,2 miliardi alle
condizioni che seguono:
-
durata anni 20;
-
tasso di interesse 13% annuo;
-
ammortamento in rate bimestrali costanti
posticipate.
Il prestito è concesso in relazione alla necessità di creare
nuovi livelli occupazionali in Comune di Châtillon in dipendenza
del trasferimento da Ivrea della sede degli uffici della direzione
del Gruppo Impianti Enel.
PRESIDENTE:
Metto in votazione l'articolo 2.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 3.
Art. 3
L'onere di £ 2.200.000.000 derivante dall'applicazione della
presente legge, graverà sul cap. 36400 del bilancio di previsione
della Regione per l'esercizio 1983.
Alla copertura dell'onere di cui al comma precedente si
provvede mediante aumento di pari importo delle entrate derivanti
dai proventi della Casa da Gioco di Saint-Vincent già accertate sul
cap. 00300.
PRESIDENTE:
Metto in votazione l'articolo 3.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 4.
Art. 4
Al bilancio di previsione della Regione per l'esercizio 1983
sono apportate le seguenti variazioni:
PARTE ENTRATA
Variazione in aumento
Cap. 00300 - "Tassa di concessione della Casa da Gioco di
Saint-Vincent" £ 2.200.000.000
PARTE SPESA
Variazione in aumento
Cap. 36400 - "Spese per la costituzione del fondo di
dotazione della Finaosta S.p.A. per gli interventi della gestione
speciale"
L.R. 28.6.1982, n. 16, artt.
5 e 9
L.R. £ 2.200.000.000
PRESIDENTE:
Metto in votazione l'articolo 4.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 5.
Art. 5
La presente legge è dichiarata urgente ai sensi del 3° comma
dell'art. 31 dello Statuto Speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione l'articolo 5.
ESITO DELLA VOTAZIONE
Presenti: 27
Votanti: 27
Maggioranza: 18
Favorevoli: 27
Il Consiglio approva all'unanimità
PRESIDENTE:
E' approvata anche la richiesta di urgenza di
voto.
La parola al Consigliere Mafrica, ne ha facoltà.
MAFRICA - (P.C.I.):
Noi abbiamo votato a favore
dell'articolato, voteremo a favore del provvedimento in coerenza
con quanto avevamo già fatto nelle passate occasioni perchè
riteniamo il provvedimento positivo.
L'osservazione sul finanziamento è preventiva, nel senso che se
capiterà anche a noi di finanziare per entrate di cui si sa già,
provenienti dalla casa da gioco, una determinata legge, si userà la
stessa flessibilità.
La richiesta di rinvio era per avere un pacchetto complessivo;.
poiché a giustificazione data, cioè che questo intervento sia più
di interesse della Regione che non dell'Enel, sembra abbastanza
convincente, votiamo a favore del provvedimento.
PRESIDENTE:
Se nessun altro chiede la parola per
dichiarazione di voto passiamo alla votazione segreta sul complesso
della legge.
VOTAZIONE SEGRETA
ESITO DELLA VOTAZIONE
Presenti: 28
Votanti: 28
Favorevoli: 26
Contrari: 2
Il Consiglio approva
