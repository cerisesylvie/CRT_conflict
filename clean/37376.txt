Classificazione
AGRICOLTURA
Bonifica, miglioramenti e riordino fondiario
UNIONE EUROPEA E RAPPORTI INTERNAZIONALI



Oggetto del Consiglio n. 1166 del 22 aprile 2015 - Resoconto
OGGETTO N. 1166/XIV - Interpellanza: "Situazione dell'esame
della proposta di programma di sviluppo rurale 2014/2020, da parte
dei servizi della Commissione europea".
Presidente
- Per l'illustrazione, chiede la parola il
Consigliere Donzel, ne ha facoltà.
Donzel (PD-SIN.VDA)
- Grazie Presidente.
È semplicemente un atto di cortesia quello di chiedere il
rinvio, perché, essendo l'Assessore, dal nostro punto di vista,
chiamato in causa da quest'interpellanza...come dire? non volevamo
accanirci nel momento in cui non è in ottima forma, ecco, tutto
qui, ma se naturalmente il Presidente può rispondere a
quest'interpellanza, io vedrò di glissare sulle questioni che
magari riguardano direttamente l'Assessore e di concentrarmi sullo
spirito di quest'interpellanza...un grosso lavoro è stato fatto per
redigere il programma di sviluppo rurale. Noi sappiamo che il
programma di sviluppo rurale è fondamentale per lo sviluppo della
nostra agricoltura e in particolare, lo abbiamo ripetuto in questi
anni, nel caso della zootecnia non si tratta solo di sviluppo, ma
si tratta in alcuni casi di vera e propria sopravvivenza, si lotta
per sopravvivere. La natura delle domande di cui si chiede risposta
quindi nasce dal fatto che un grosso lavoro è stato fatto anche
dalle associazioni di settore per contribuire con delle proposte.
Nel momento in cui il piano è stato votato e recepito dal Consiglio
regionale si erano create delle aspettative e poi si sa benissimo
che ci sono delle autorità che devono in qualche modo dare delle
risposte...che si trovano a Bruxelles, però si è come avuta la
sensazione che una parte, diciamo, delle proposte avanzate dalle
categorie fosse già in qualche modo stata bypassata nel momento
della trasmissione degli atti a Bruxelles. In qualche modo si fosse
già detto subito: "eh, ma no, queste cose non vanno bene", prima
ancora che arrivassero a Bruxelles e senza spiegare fino in fondo,
in modo chiaro alle associazioni la partita che si stava giocando.
Le associazioni, soprattutto quelle del settore zootecnico, hanno
cercato, attraverso la proposizione di alcune misure che erano la
mastalgia, la lotta alla mastite e alcune proposte sulla
monticazione, di trovare quelle formulazioni che consentissero di
avere quello che in sintesi si chiama "un sostegno diretto alle
aziende", senza aggirare le normative europee, ma in qualche modo
di garantire delle risorse alle aziende, che naturalmente
correttamente conducono la loro azienda. Questo non deve
scandalizzare nessuno, cioè le grandissime aziende agricole di
tutta Europa, quelle gigantesche, quelle che hanno ettari e ettari
di seminativo, quelle che hanno trecento-quattrocento capi da latte
in una sola azienda ricevono tantissimi aiuti dai fondi comunitari.
Il meccanismo è che si tratta di un'attività quasi industriale, se
non industriale, mentre le nostre piccole realtà, che pure ricevono
questi aiuti, alle volte con questi aiuti non riescono, diciamo, a
reggere la competizione nei territori di montagna.
Il ragionamento quindi è che la costruzione di queste misure è
finalizzata in qualche modo a consentire un'attività in queste
difficili realtà. È chiaro che se durante il percorso del piano di
sviluppo rurale emergono delle criticità come quella che credo sia
emersa, che è relativa alla banda larga, alla necessità di attuare
comunque dei programmi comunitari, che, secondo me, sono
assolutamente importanti, da qualche parte bisogna tirare la
coperta. Io penso che uno dei deficit maggiori che ci sia stato -
ecco perché ribadisco che...l'Assessore non è qui, me ne
dispiaccio, io avrei rinviato -, uno dei limiti maggiori che si
riscontra è questo collegamento tra le decisioni del Governo
regionale - la metto così? - e il lavoro che fanno le associazioni
di categoria, perché, secondo me, ci sono dei passaggi di
costruzione delle misure, dei passaggi per andare a dare le
risposte ad un settore che è naturale, come succede in tutte le
attività, non ci sia coincidenza perfetta tra l'idea che ha un
Governo regionale e le associazioni, ma alle volte non c'è neanche
la comunicazione, alle volte ci sono delle informazioni imprecise,
imperfette. Uno dice: ho fatto un grosso sforzo, un grosso lavoro
in una direzione, dopodiché, se me lo dicevano prima, magari
concentravo le mie energie altrove, oppure non ci siamo capiti fino
in fondo.
Secondo me, quindi si è creato un...diciamo non c'è stato un
dialogo forte che in qualche modo abbia consentito alle categorie
di produrre quelli che sono anche i loro contributi, cioè se
qualcuno diceva: "guarda, è inutile che lavori in quella direzione,
prova a lavorare in quell'altra", uno provava a trovare delle altre
misure. Dalle informazioni che ho io, so che il Governo regionale
adesso sta tentando, per esempio, il sistema della monticazione, di
trovare altre risposte rispetto a quelle proposte dalle categorie.
Bene, vuol dire che siamo nell'idea che, diciamo, delle risposte
vanno comunque cercate e costruite all'interno di questo programma
di sviluppo rurale, così come a titolo di esempio cito questo
problema non indifferente della comunicazione tra categorie e
l'Assessorato...il fatto che, per esempio, si era creato - credo -
un falso allarme rispetto alle misure che riguardavano la
monticazione, diciamo, di quelle...per il fatto che noi aggreghiamo
più aziende, semplicemente perché ci sono problemi relativi a
modelli diversi che vengono usati già nel resto d'Italia per
segnalare questo tipo di attività. Anche qui quindi io credo che
migliorare i rapporti, la comunicazione tra il Governo regionale e
le associazioni molti problemi li risolva, altri invece credo
debbano essere affrontati con un piglio di maggiore tempestività,
perché, mentre io scrivevo quest'interpellanza...che evidentemente
cerca di dare l'informazione nei tempi opportuni alle aziende,
perché il fatto che certe misure ci siano o non ci siano
determinano anche di strutturare in modo diverso l'azienda, non è
la stessa cosa avere un certo numero di capi o non averlo, averne
di più, averne di meno...adesso le nuove norme daranno delle
indicazioni, ma, ahimé, nel momento in cui arriva l'approvazione
del piano, le aziende non è che si ristrutturano dalla mattina alla
sera. Prima quindi si riesce ad avere un certo tipo di informazione
meglio è e soprattutto...non le chiedo di rispondere su questo,
perché assolutamente non era nel piano...ma lo scoprire che a
livello ministeriale si cambiano dei codici nelle indicazioni del
pascolo, che rischiano di mettere a rischio tutto il lavoro fatto
per inquadrare le domande...e quindi, nel momento in cui c'è il via
libera al piano, noi rischiamo in qualche modo di non avere pronte
tutte le domande, perché bisogna andare a correggere tutti i
codici. Su questo, diciamo, al momento o oggi a livello
ministeriale non c'è una risposta precisa...ci impone davvero di
fare grande attenzione, perché in passato ci siamo trascinati
dietro questa storia del verde agricolo infinita...ecco, che non
sia questa volta veramente il Ministero con la storia di un codice
per indicare il tipo di pascolo a far saltare tutte le domande
della Valle d'Aosta, a rimetterci in quel caos in cui faticosamente
in questi cinque anni stiamo cercando di uscire per dare di nuovo
garanzie e solidità alle nostre aziende. Grazie.
Presidente -
Per la risposta, chiede la parola il
Presidente della Regione Rollandin, ne ha facoltà.
Rollandin (UV) -
Sì, grazie.
Ringrazio il collega anche per la sensibilità che aveva nel
rinviare quest'argomento, non è che volevo insistere per
risponderle oggi, era perché, a mio avviso, alcuni dati è
importante darli subito, perché poi su alcune tematiche sicuramente
lei ritornerà con l'Assessore, cioè su alcuni punti che ha voluto
precisare, in particolare il discorso con le associazioni. I
rapporti con le associazioni e come può esserci un rapporto che
permetta di raccogliere le varie suggestioni in tempo utile per
essere propositivi. Ora, credo che gli attori qui purtroppo sono
diversi, perché da una parte c'è almeno Regione e Ministero per
quanto riguarda l'interlocuzione con la Comunità europea, nel senso
che la Regione attraverso gli uffici non solo dell'Agricoltura, ma
degli Affari europei predispone gli atti che vengono inviati come
proposte, perché sono ancora
sub iudice
, tant'è che, come
lei ha ricordato, ci sono dei cambiamenti in corso che non erano
previsti all'inizio della proposta stessa. Il Ministero poi
sicuramente ha le sue problematiche, che hanno inciso negativamente
nei nostri rapporti con gli allevatori, perché il cambiare alcune
regole ha inciso negativamente su questi rapporti e sui tempi dei
pagamenti che abbiamo, come lei ricordava, e che sono alcuni ancora
purtroppo in itinere. Ora nel rapporto che c'è qui oggi...e sulle
domande che giustamente aveva chiesto: "ma cosa sta succedendo
rispetto al punto di partenza? Dove siamo?", ecco, mi sembrava
giusto solo darle alcune risposte in questi termini, lasciando poi
a lei...come dire? approfondire alcuni aspetti, che ha ricordato,
con l'Assessore; solamente mi sembrava corretto darle, tenuto conto
che i tempi hanno una loro logica.
Ora, su questo punto:
"se il piano approvato abbia subito
delle modifiche..."
, rispetto al testo approvato dal Consiglio
regionale, il programma notificato alla Commissione europea in data
22 luglio ha subito degli adeguamenti tecnici per poter essere
caricato e inviato formalmente attraverso il portale informatico
denominato "SFC2014". Se mi permette, poi le darò una copia così
per alcuni spunti. Detto portale infatti impone un limite di
carattere per ogni sezione e capitolo del programma pena la sua
ricevibilità, già questo va nella direzione che lei diceva, questo
è un aspetto che obiettivamente rischia per un fatto formale di
diventare una questione sostanziale, cioè di non ricevere i
programmi stessi. Per questo motivo si è resa necessaria una
sintesi dell'analisi di contesto, della cosiddetta "analisi
swot
" (analisi dei punti di forza, di debolezza, delle
minacce e delle opportunità), nonché la traduzione di dati e
informazioni in tabelle precostituite su SFC2014, tabella
finanziaria, tabella della
performance
e piano degli
indicatori; pertanto né il contenuto delle misure, né il riparto
finanziario approvato dal Consiglio sono stati modificati, quindi
ad oggi questo non è stato modificato.
Per quel che riguarda il secondo punto:
"quali sono le
problematiche emerse dall'esame del piano in sede
comunitaria..."
, si fa presente che, nell'elaborare la proposta
del programma nel luglio 2014, l'Autorità di Gestione (AdG) non ha
potuto considerare le disposizioni applicative del regolamento
sullo sviluppo rurale (regolamento n. 1305 del 2013) in quanto le
stesse sono state approvate e pubblicate dalla Gazzetta ufficiale
dell'Unione europea soltanto a fine luglio. Inoltre, rispetto al
PSR 2007-2013, normato da un solo regolamento istruttivo e uno
applicativo, il nuovo PSR 2014-2020 deve rispondere ad un pacchetto
di regolamenti di attuazione e delegati che, oltre ad essere stati
pubblicati con forte ritardo, non riguardano solo lo sviluppo
rurale, ma anche i premi diretti del primo pilastro della Politica
Agricola Comune (PAC), per i quali è necessario definire gli
aspetti di demarcazione e di complementarietà con quelli di natura
simile previsti dal PSR. Si segnala che le disposizioni nazionali
per l'applicazione dei premi diretti in Italia sono oggetto di due
decreti del Ministero delle politiche agricole, alimentari e
forestali datati 18 novembre 2014 e 26 febbraio 2015.
In merito alle problematiche emerse in sede di primo negoziato
con i servizi comunitari, incontro bilaterale del 12-13 febbraio
2015, si conferma che nessuna misura è stata respinta, ma quasi
tutte le misure richiedono una rivisitazione dal punto di vista
dell'impostazione e in taluni casi una rideterminazione degli
aiuti. In prima battuta quindi è stato rivisto il quadro logico
delle misure, ovvero il riferimento chiaro delle priorità
focus
area, individuate dal regolamento n. 1305 del 2013 e
la descrizione di come le misure rispondono ai fabbisogni del
territorio e del settore agricolo rivelati all'analisi di contesto.
Secondariamente sono state individuate le tipologie di intervento e
di operazione che perseguano con efficacia gli obiettivi di
competitività, di tutela ambientale e di sviluppo dei territori
rurali stabiliti dal regolamento. In ultimo è stata aggiornata la
descrizione della verificabilità e controllabilità degli impegni e
degli obblighi che saranno assunti dai beneficiari. Quest'ultimo
aspetto vede una fitta collaborazione tra Autorità di gestione e
l'organismo pagatore AGEA, che ha predisposto una procedura
informatica UCM per il caricamento dei dati necessari alla verifica
preliminare del sistema di gestione e di controllo degli aiuti.
Si segnala inoltre che recentemente sono intervenute due
importanti novità che hanno determinato profonde modifiche del
piano finanziario del programma: l'inserimento di una nuova misura,
quella che ricordava, della diffusione della banda larga nelle zone
rurali in sinergia con il piano IGT e l'adesione della Regione alla
"Strategia nazionale per le aree interne". Entrambe le misure sono
contemplate dall'accordo di partenariato che la Commissione europea
e l'Italia hanno siglato il 29 ottobre 2014 in merito alla banda
larga. Di recente la Commissione ha confermato che l'assenza
dell'omologa misura nel PSR comporta la mancata approvazione dei
programmi, quindi praticamente ha reso obbligatorio andare ad
inserirsi su questo tema. La "Strategia per le aree interne"
prevede invece un aiuto nazionale e un'uguale contropartita
regionale, quindi una nuova misura, per lo sviluppo di territori
che presentano la marginalità in termini di istruzione, sanità e
mobilità valutate da una Commissione di valutazione del Ministero
per lo sviluppo economico sulla base di specifici indicatori
socio-economici. Ora, si capisce che questo è tutto da definire,
perché questi tre valori che ho ricordato, che verranno visti da
questa Commissione, sono una novità anche questa che assolutamente
non era prevista.
In merito al terzo punto:
"i tempi con cui verranno
ufficializzate le nuove misure al fine di consentire il loro pieno
e proficuo utilizzo"
, in accordo con i servizi della
Commissione europea, l'Autorità di gestione sta procedendo alla
rivisitazione dei capitoli prioritari del programma che la
Commissione stessa approverà informalmente alla fine dell'apertura
dei bandi delle misure urgenti. È il caso del pacchetto delle
misure a superficie, quindi sono le principali indennità
compensative agroambiente, agricola, biologica e benessere
ambientale, quindi praticamente i quattro pilastri di prima, cui i
premi sono la principale fonte di integrazione del reddito degli
agricoltori. Si segnala a tal proposito che la Commissione ha
presentato una proposta di regolamento per prorogare per la
campagna 2015 il termine di presentazione delle domande dal 15
maggio al 15 giugno. Anche questo è un aspetto che dobbiamo
veicolare, perché giustamente anche il problema delle domande aveva
costituito nel tempo uno dei limiti per cui c'era stata tutta una
serie di difficoltà. Più in generale si può sottolineare come
l'approvazione definitiva con decisione CEE del programma è
prevista per i mesi estivi; di conseguenza, si segnala come
l'apertura dei bandi delle misure strutturali sia con gli
investimenti aziendali...potrà essere prevista per fine 2015,
previa definizione ed approvazione delle procedure di gestione e di
controllo delle misure previste: ecco la ragione per cui si è
pensato che era giusto che alcune cose si sapessero perché erano
delle notizie, tenuto conto che lei aveva giustamente posto questi
problemi, che venissero in qualche modo divulgate e fossero di
conoscenza di tutti. Ci sono poi, come lei ha visto, delle
situazioni da approfondire che sicuramente saranno oggetto di altri
incontri. Grazie.
Presidente -
Grazie Presidente. Per la replica, chiede la
parola il Consigliere Donzel, ne ha facoltà.
Donzel (PD-SIN.VDA)
- Grazie Presidente.
Ringrazio naturalmente il Governo regionale per la cortesia che
ha fatto di dare comunque una risposta all'interpellanza, perché
non è una risposta che è rivolta semplicemente al gruppo Partito
Democratico-Sinistra VdA: è una risposta che serve anche a chiarire
la situazione ai responsabili di questo settore, a chi segue con
attenzione le vicende dell'agricoltura, agli allevatori stessi.
Alcuni rilievi rispetto alle sue puntuali risposte: la questione
degli adeguamenti tecnici che ha subito il piano per l'inoltro
attraverso il portale, ecco, questa è una cosa in generale che
rivolgo al Governo regionale. È chiaro che posso anche capire che
la complessità di certe misure non fosse nota prima...poteva non
essere nota prima della presentazione in quest'aula del piano di
sviluppo rurale, però sicuramente, tramite la Commissione, tramite
il Presidente della Commissione, sarebbe potuta essere fornita ai
Consiglieri regionali che avevano votato un determinato piano la
nuova sintesi, le tabelle che in qualche modo erano state
sostituite. Questo lo dico perché, siccome uno pigia un tasto
dopodiché se cambia...non mi scandalizza che per motivi tecnici si
debba correggere, però, siccome una sintesi non è mai esattamente
quello che c'è scritto, comunicarlo mi sembra un dovere essenziale,
tutti ne prendono atto e, diciamo, siamo tutti sereni che quello
che è stato mandato in Europa coincide esattamente con quello che è
stato votato in quest'aula, come prendo atto dalle sue
parole...però se sintesi è stata fatta, è giusto che venga
comunicata. Io lo dico al di là del provvedimento che riguarda il
settore agricolo, quando succedono queste cose, informiamo il
Consiglio regionale, che sa che ha votato una cosa che è stata
modificata per motivi tecnici e quindi sostanzialmente si dice il
grosso delle misure, cioè il nucleo delle misure non è stato
assolutamente modificato, ma poi all'interno le specifiche
qualificazioni con cui vengono erogate le misure cambiano, perché,
in realtà, per fare degli esempi concreti sulla questione che
riguarda la lotta, per esempio, alla questione della mastite, sì,
si dice: "non si cambia la norma", ma, rispetto alla proposta degli
agricoltori, si dice: "no, non ti do gli incentivi aggiuntivi,
ritengo sufficiente quanto già ti ho dato". In realtà, quindi, se
gli agricoltori hanno fatto uno sforzo per portare delle risorse in
quella direzione, si dice: "no, la misura c'è, però non è quella
che tu ti saresti aspettato". Altre misure scompaiono del tutto,
perché, riguardo alla mascalcia, si dice esplicitamente: "è tuo
stesso interesse, allevatore, avere l'animale sano e quindi io non
ti premio se il tuo animale è trattato meglio di altri". È un
approccio che sicuramente obbliga gli allevatori a ripensare il
piano dei cosiddetti "finanziamenti diretti alle aziende". Prendo
atto poi che ufficialmente in quest'aula si comunica...e io ripeto:
il Governo regionale l'avrebbe dovuto comunicare in Commissione
questa questione, per esempio, della banda larga che non è una
scelta del Governo regionale, non è una scelta...ma è
un'imposizione dall'alto. Questa cosa deve esserci nel PSR, però
questa cosa qui non può arrivare così..."ah, l'abbiamo sentito
dire", "ah, è stata poi fatta una riunione", è un modo di lavorare
che, secondo me, non è corretto, cioè queste misure, soprattutto
quando sono così innovative, sono imposte dall'alto, devono essere
comunicate in modo diverso, non che casualmente uno va ad una
riunione convinto di dire una cosa...dice: "ma è venuta fuori
questa cosa qui", che sia tempestivamente comunicato a tutti quelli
che hanno partecipato e lavorato a stendere un progetto, tutti
quelli che in quest'aula hanno lavorato a quella cosa lì devono
esserne informati. Mi fa piacere che ci si stia attivando al più
presto per dare risposte anche di tipo organizzativo, mi permetto
di segnalare questo gravissimo problema di questo nuovo codice per
l'indicazione dei pascoli, che potrebbe, se ho capito bene nella
sua risposta...lei ha detto: "c'è una richiesta di spostare la data
delle domande dal 15 maggio al 15 giugno"...
(interruzione di un Consigliere, fuori microfono)
...esatto. Questa cosa va benissimo, nel contesto però io so che
certe associazioni degli allevatori sono pronte anche a fare lo
sforzo ulteriore per arrivare al 15 maggio, posto che sia chiarita
fino in fondo questa questione del codice, cioè loro si
metterebbero anche a lavorare, i CAA, solo perché sia chiaro,
perché slittiamo di un mese, benissimo, però anche dentro quel mese
ci vuole la chiarezza assoluta che la domanda sia accolta, perché
se viene fuori di nuovo che per un codice salta di nuovo tutto per
aria, cioè torniamo veramente indietro di cinque anni e si riparte
con un piano di sviluppo rurale che sarà una tragedia. Lo sforzo
quindi è quello di migliorare questo collegamento tra Governo e
associazioni e anche con il Consiglio regionale. Grazie.
Presidente -
Grazie. Punto 16 all'ordine del giorno.
