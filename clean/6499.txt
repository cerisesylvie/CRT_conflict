Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 982 del 11 dicembre 1984 - Resoconto
OGGETTO N. 982/VIII - ORDINI DEL GIORNO PRESENTATI IN
OCCASIONE DEL BILANCIO.
(Reiezione).
PRESIDENTE:
Signori Consiglieri, vi sono sei ordini del
giorno che devono essere messi in votazione prima di dar corso alla
discussione articolo per articolo sulla legge del bilancio.
Il primo ordine del giorno è presentato dal Consigliere
Riccarand, ne do lettura:
ORDINE DEL GIORNO
APPRESE LE NOTIZIE sui nuovi provvedimenti dei Magistrati di
Torino nei confronti di dipendenti SAISET;
RILEVATO che la SAISET S.p.A. è attualmente una società composta
al 92% da azionisti che sono in carcere (Franco Chamonal) o agli
arresti domiciliari
(Bruno Masi) o latitanti (Paolo Giovannini) o in libertà
provvisoria (Luigi Vegezzi);
EVIDENZIATO che l'introduzione dei giochi americani presso la
Casa da Gioco di Saint-Vincent e la loro gestione da parte della
SAISET S.p.A. ha determinato una situazione caratterizzata da gravi
irregolarità e da fenomeni di degenerazione su cui da ormai più di
un anno stanno indagando i Magistrati di Torino;
SOTTOLINEATO che le violazioni degli accordi contrattuali
consentono alla Regione di revocare la concessione alla SAISET;
CONSTATATO INFINE che la quota degli introiti dei giochi
americani spettanti alla Regione, pur essendo cospicua, non è
certamente fondamentale per il bilancio della Regione;
Il Consiglio regionale della Valle d'Aosta
DELIBERA
di revocare l'autorizzazione alla SAISET per l'esercizio e la
gestione dei cosiddetti giochi americani presso la Casa da Gioco di
Saint-Vincent;
DA' MANDATO
al Presidente della Giunta regionale di notificare tale
decisione con lettera raccomandata agli Amministratori della
SAISET.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND - (N.S.):
Per illustrare l'ordine del giorno.
Il 29 giugno 1981. il Consiglio regionale con una deliberazione
votata da tutti i Gruppi, eccetto Nuova Sinistra che ha votato
contro, il Gruppo comunista che si è astenuto, insieme ai
Consiglieri Lanivi e Maquignaz, diede l'autorizzazione alla SAISET
di gestire presso il Casinò di Saint-Vincent i cosiddetti giochi
americani. Questa venne allora presentata come una società nuova
che doveva servire a rompere il monopolio che la SITAV esercitava
sulla Casa da Gioco di Saint-Vincent. Con questa ottica venne
presentata al Consiglio, con questa fisionomia venne presentato il
suo ruolo, ed in questo modo si richiese il voto del Consiglio
regionale. Si scoprì in seguito che in realtà la SAISET era
composta da persone inserite all'interno della SITAV, anche con
incarichi di responsabilità. Non solo, ma i principali azionisti
della SAISET stavano in quel periodo acquistando azioni della SITAV
configurando un'operazione SAISET diretta sostanzialmente dalle
stesse persone che stavano assumendo in mano le principali
responsabilità azionarie e amministrative della SITAV.
Quindi tutto il presupposto fondamentale su cui si basarono le
argomentazioni per far digerire al Consiglio quell'operazione
SAISET sono venute a meno, come anche gli impegni formali che
questa società aveva preso in base alla convenzione sottoscritta
con la Regione e con la SITAV. Tanto per ricordare un solo
elemento, all'art. 9 della convenzione si dice esplicitamente che
la SAISET si impegna a svolgere il servizio con il massimo decoro.
Il decoro è stato tale che quasi tutti gli azionisti della società
sono finiti per un periodo più o meno lungo in carcere, che
attualmente gli amministratori della società sono nominati dai
giudici, che l'attività della SAISET e la gestione dei giochi
americani è comparsa su tutti i giornali d'Italia nelle prime
pagine per una serie di scandali che hanno coinvolto questa
società. La regolarità nella gestione dei giochi è stata tale che
la SAISET ha gestito il "punto e banco" anche qui solo per
limitarsi ad alcuni esempi, senza che ci fosse, come era previsto
esplicitamente dalle stesse osservazioni della Commissione di
controllo, nè una deliberazione di Giunta nè una deliberazione di
Consiglio per stabilire quale era la quota forfettaria spettante
alla Regione.
Chamonal e Giovannini, che erano le persone più in evidenza di
queste operazioni, hanno trasferito alla SAISET una serie di
dipendenti di loro fiducia che erano stati in precedenza utilizzati
presso il Casinò di Chamonix. Essi sono stati portati a
Saint-Vincent presso la SAISET per organizzare quella che si è
rivelata una colossale truffa a danno della Regione.
Dati questi presupposti, non solo possiamo esprimere un giudizio
politico totalmente negativo su quella operazione, ma sarebbe anche
irresponsabile proseguire nel mantenimento presso la Casa da Gioco
di Saint-Vincent di questa società. L'ordine del giorno chiede
quindi che si proceda come previsto dalla convenzione alla revoca
dell'autorizzazione concessa alla SAISET per violazione del
contratto, e chiedo al Consiglio di approvarlo.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Brevemente su questo ordine del
giorno, sul quale esprimo fin d'ora il mio voto favorevole. Da un
anno a questa parte il sottoscritto ha presentato altri ordini del
giorno più o meno dello stesso tono, in cui si chiedeva - ed ho
affermato anche questa mia posizione in seno alla Commissione
Affari Generali - la revoca delle concessioni ala SITAV e alla
SAISET. Finalmente siamo riusciti a capire, cosa che non eravamo in
grado di fare circa un anno fa, chi c'era dietro questo ex oggetto
misterioso: in realtà c'era un grosso bidone per la Regione. Come
tutti sanno, abbiamo scoperto che dietro a tutta la faccenda
c'erano i soliti Chamonal, Giovannini, Masi e chissà poi chi. La
Valle d'Aosta è sempre presente su tutti i quotidiani da alcuni
mesi, e non credo che l'immagine della Regione ne possa uscire
limpida. L'elemento di disturbo nell'immagine della Valle d'Aosta è
proprio il Casinò. Non si tratta tanto dell'esistenza della Casa da
Gioco, al mantenimento della quale sono favorevole, ma del modo con
cui viene gestita da uomini che sonò in carcere, da società che
girano at torno e delle quali non si riesce ancora a capire chi
sono i prestanomi; ed ecco che puntualmente è arrivato un nuovo
blitz della Guardia di Finanza. Dèbbo ringraziare i giudici di
Torino per il loro coraggio; qualcuno rimprovera loro che a
distanza di un anno non riescono ancora a chiudere questa
inchiesta, ma come si fa se ogni giorno succedono eventi
straordinari? Non voglio credere alle notizie della stampa, ma si
parla di 3 miliardi al mese che si dividevano alcuni
dipendenti.
Ma chi ci perde alla fine? E' sempre la Regione che ci rimette
dal punto di vista economico. E cosa fa la maggioranza per
modificare questo atteggiamento? Assolutamente niente. Se si vuole
andare avanti su questa strada penso che incontreremo delle enormi
difficoltà.
Esprimo quindi il mio voto favorevole a questo ordine del giorno
e mi auguro, proprio per non ritornare sempre al gioco delle parti,
che la maggioranza, una volta tanto possa condividere la posizione
della minoranza. Infatti una convenzione non la si revoca dall'oggi
al domani, però inizierebbe una prassi che darebbe un po' di smalto
all'immagine di questa maggioranza che accondiscende a tutto quello
che la SITAV e la SAISET continuano a richiedere.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Avevo chiesto ieri mattina la
convocazione dell'apposita Commissione consiliare, devo ringraziare
il Presidente perchè ha colto questo mio invito e mi è giunta la
lettera di convocazione. Conseguentemente alla impostazione che
avevo dato ieri mattina, dico che tutto il problema va riportato
all'interno della Commissione, per cui anche l'eventuale revoca
dell'autorizzazione alla SAISET deve essere esaminata in quella
sede, altrimenti siamo in contraddizione con quello che noi stessi
abbiamo detto. Infatti abbiamo deciso, dando mandato a quella
Commissione, di conseguire l'obiettivo finale di arrivare
innanzitutto a far chiarezza sulle due convenzioni, ma anche di
poter far gestire la Casa da Gioco da un'unica società. Abbiamo
visto infatti soprattutto che una delle due società, cioè la
SAISET, nella gestione dei giochi americani ha inserito degli
elementi che non possono non preoccupare, come quelli evidenziati
dagli ultimi avvenimenti. In effetti al di là di tutta la vicenda
precedente, se si riesce a stabilire, come pare, un filo
conduttore, il discorso nei confronti della SAISET assume degli
elementi di grave preoccupazione.
I giudizi sommari a mio avviso sono sempre pericolosi. Riteniamo
che il discorso vada fatto nella sede istituzionale che il
Consiglio si è dato, e cioè la Commissione. A questo riguardo
chiedo formalmente, l'ho già fatto in via privata e ora lo faccio
ufficialmente, di ascoltare se è possibile nella prossima riunione,
già convocata per lunedì, il Commissario Sanchioli che cesserà dal
suo incarico il giorno dopo. Chiedo ciò per due ordini di motivi:
primo, perchè credo che la Commissione avesse stabilito un certo
tipo di rapporto con il Commissario e quindi nel momento in cui
esso viene rescisso deve essere mantenuto su un piano di assoluta
correttezza (al Commissario Sanchioli dobbiamo dei ringraziamenti,
è bene che la Commissione lo faccia, ma questo è un aspetto
secondario); secondo perchè il Commissario Sanchioli, avendo
vissuto da vicino gli ultimi avvenimenti che hanno coinvolto la
SAISET, potrà essere di aiuto alla Commissione per dare un giudizio
il più obiettivo possibile.
C'è poi un terzo motivo, che inserisco in questo momento, cioè
quello di dare una continuità fra una gestione e l'altra, e quindi
visto che subentrerà un altro Commissario, è bene che questo
rapporto vada mantenuto anche con quello che sostituirà
l'attuale.
Noi pertanto ci asterremo su questo ordine del giorno per i
motivi che ho cercato di spiegare, che noi riteniamo patrimonio del
nostro partito perchè mai abbiamo cercato di esasperare la
situazione sul Casinò, anche se ci rendiamo conto che gli ultimi
avvenimenti hanno presentato una gravità tale che una maggiore
riflessione si impone.
PRESIDENTE:
Ha chiesto di parlare il Consigliere
Maquignaz, ne ha facoltà.
MAQUIGNAZ - (A.D.P.):
Per una volta devo condividere
quanto ha detto il Consigliere Torrione, in sostanza anche noi
abbiamo delle perplessità nel proporre "sic et simpliciter" la
revoca dopo gli ultimi avvenimenti giudiziari.
Fra l'altro crediamo sia prematuro poter dare un giudizio sereno
sulle ultime vicende, anche perchè le cose non sono state
chiarite.
Desideriamo però cogliere l'occasione per ribadire la nostra
posizione su queste vicende: il nostro movimento è favorevole ad
esaminare la possibilità, come ha anche detto il Consigliere
Torrione, di addivenire ad una unica società di gestione dei
giochi. Riteniamo che però questo discorso vada fatto e
approfondito nelle sedi competenti, ed in modo particolare nella
Commissione Affari Generali. Il Consigliere Beneforti ha già
provveduto ieri a convocare tale Commissione, quindi siamo
favorevoli a discutere tutta la questione in quella sede.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Sull'ordine del giorno diamo una
valutazione politica, quindi voteremo a favore perchè crediamo che
il senso vada nella direzione che noi già abbiamo indicato e
precisato in passato. Se alcune settimane fa fosse stata votata la
nostra proposta di legge e ci fosse già stata pronta una società a
maggioranza pubblica, probabilmente alcune difficoltà che
potrebbero esserci per una revoca immediata sarebbero molto minori.
Crediamo comunque che al di là dei fatti che andranno verificati, e
su questo siamo d'accordo, in modo più puntuale nella Commissione,
come giudizio politico su questo modo di gestire la Casa da Gioco,
si debba essere precisi. Per queste ragioni crediamo sia opportuna
una revoca di entrambe le condizioni nelle forme e nei tempi dovuti
per arrivare ad una soluzione diversa. Voteremo perciò a favore di
questo ordine del giorno.
PRESIDENTE:
Ha chiesto di parlare il Consigliere Aloisi,
ne ha facoltà.
ALOISI - (M.S.I.):
Sull'ordine del giorno il Movimento
Sociale Italiano si astiene per le motivazioni che sono già state
illustrate dai colleghi che mi hanno preceduto, e soprattutto
perché c'è una Commissione che sta indagando e quindi deve
approfondire tutti questi risvolti clamorosi e molto delicati della
vicenda Casinò. E' giusto che sia la Commissione ad indagare e a
dare una sua valutazione politica.
Vorrei solo associarmi alla richiesta formulata dal Consigliere
Torrione, di poter avere la possibilità il giorno 17 di consultarci
come Commissione con il Commissario Sanchioli, anche perchè ha
vissuto in prima persona gli ultimi eventi del Casinò e quindi
penso sia in grado di darci una illustrazione corretta e leale di
quello che è successo.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Pour dire qu'on s'abstiendra sur
l'ordre du jour et pour préciser quelques questions. Encore une
fois à ce propos on a malheureusement donné des nouvelles qui
n'étaient pas correctes et je suis d'accord qu'en Commission on
puisse entendre M. Sanchioli, qui pourra lui-même témoigner de ce
qui s'est passé pendant ces mois.
Hier j'avais donné ici la nouvelle en disant qu'il y avait eu
des pourparlers avec le Commissaire à ce sujet; aujourd'hui je
viens de lire dans les journaux que finalement on a découvert ....
n'importe quoi! Je ne sais plus comment me conduire, et même M.
Sanchioli pourra témoigner que lorsqu'à midi je me suis rendu au
Casino à la suite de la question qui se passait là, j'ai appris
qu'on n'était pas à même de trouver ma personne. Pour ces raisons
je partage entièrement le propos d'entendre M. Sanchioli afin qu'il
puisse donner son avis sur ce qui s'est passé pendant ces journées,
pour éviter qu'on fasse un mystère de choses assez simples.
On pourra à cette occasion examiner la correspondance changée
depuis le 6 novembre, et je donne tout de suite la lecture d'une
lettre du Commissaire: "Premesso quanto sopra, dal giorno 29
ottobre 1984 ho disposto che durante l'apertura dei giochi i
controllori regionali presenzino a qualsiasi tipo di operazione
interessante le slots. Mi permetto evidenziare in proposito che
trattasi di un controllo molto oneroso ... e soprattutto di un
controllo che distoglie il personale dalla vigilanza dei controlli
sul gioco. Per il problema delle ore di chiusura dei giochi della
manutenzione delle macchine nelle ore antimeridiane, proporrei di
sensibilizzare immediatamente la società SAISET affinchè proceda
con assoluta urgenza a porre in esso un accorgimento tecnico tale
da garantire l'entità precisa degli introiti di gioco senza
lasciare connessioni promiscue incontrollabili".
Trois jours après il a envoyé une autre lettre qui disait:
"Facendo seguito alla lettera del 6 novembre, comunico che nella
giornata di ieri, unitamente ai dirigenti SITAV e SAISET ed al
tecnico delle macchine in argomento abbiamo affrontato il noto
problema, e riteniamo di aver trovato una soluzione soddisfacente.
Praticamente le vaschette delle slots verranno chiuse con la
lamiera a lucchetto (impedendone quindi l'agibilità) le cui chiavi
saranno in possesso del controllo regionale e del controllo
amministrazione SITAV e potranno essere aperte solo durante
l'orario dei giochi per eventuali integrazioni o interventi
tecnici".
A la suite de ces lettres j'ai pensé que s'agissait d'un
problème technique. Je dois dire qu'on s'abstient sur l'ordre du
jour parce que, à ce que nous connaissons, les derniers événements
sont liés à des vols de la part de certains employés, et ce n'est
pas une question concernant les représentants de la société même,
qui est en train de se constituer partie civile vis-à-vis des
contrôleurs.
A notre avis cet ordre du jour n'est pas justifié, mais il est
clair que la Commission devra reprendre son travail et analyser les
différentes hypothèses pour la solution de la convention avec la
SAISET.
PRESIDENTE:
Metto in approvazione l'ordine del giorno
presentato dal Consigliere Riccarand:
ESITO DELLA VOTAZIONE
Presenti 30
Votanti 7
Favorevoli 7
Astenuti 23 (Aloisi, Beneforti, Berti, Bondaz, Borbey, Chabod,
De Grandis, Fosson, Lanièce, Lanivi, Maquignaz, Marcoz, Martin,
Pascale, Perrin, Pollicini, Ricco, Rolando, Rollandin, Stévenin,
Tamone, Torrione e Voyat)
Il Consiglio non approva
PRESIDENTE:
Do lettura dell'ordine del giorno n. 2
presentato dal Consigliere Millet:
ORDINE DEL GIORNO
Considerato che un ruolo più incisivo del settore agricolo
nell'economia della Regione potrà essere svolto soltanto a
condizione che:
1) la proprietà contadina non continui ad essere
eccessivamente frammentata;
2) sia completata rapidamente ed efficacemente la bonifica
sanitaria del bestiame;
3) trovino adeguati spazi commerciali i prodotti tipici
valdostani.
IL CONSIGLIO REGIONALE
DELLA VALLE D 'AOSTA
Impegna
la Giunta regionale, in collaborazione con le Commissioni
consiliari competenti, a presentare rapidamente al Consiglio
regionale:
1)
provvedimenti legislativi e finanziari atti a
favorire l'accorpamento fondiario al fine di consentire la
creazione di aziende agricole di dimensioni ottimali;
2)
un programma di interventi che tendano ad eliminare
le cause che protraggono nel tempo una negativa situazione
sanitaria del bestiame;
3)
proposte organiche per il controllo, la
valorizzazione e la commercializzazione dei prodotti tipici
valdostani in Italia e all'estero.
PRESIDENTE:
Ha chiesto di illustrare l'ordine del giorno
il Consigliere Millet, ne ha facoltà.
MILLET - (P.C.I.):
Illustrerò brevemente gli ordini del
giorno n. 2 e 4.
Questi due ordine del giorno vogliono fare porre l'attenzione ed
impegnare la Giunta ad affrontare tre questioni nel settore
agricolo ed in quello del gas metano.
Sull'aspetto agricolo si pone la questione dell'arrotondamento
della proprietà, su cui riteniamo sarebbe opportuno approfondire il
problema. In secondo luogo si chiede di individuare meglio le cause
che portano alla situazione del risanamento del bestiame e infine
di approfondire la questione dei prodotti tipici, che si potrebbe
allargare anche a quelli non agricoli, in modo da attuare anche
quei propositi a cui il Presidente della Giunta na accennato in
questo Consiglio.
Per quanto riguarda il metano, dopo le dichiarazioni fatte,
penso non ci dovrebbero essere problemi. Vogliamo che la Giunta nel
corso dell'anno apporti quelle variazioni in bilancio per
affrontare questo problema.
PRESIDENTE:
Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN - (U.V.):
Sur l'ordre du jour n° 2, j'ai déjà eu
l'occasion de dire dans ce même Conseil, au nom du Gouvernement,
que dans le futur il nous faudra étudier deux de ces problèmes.
Nous sommes d'accord qu'il faut essayer d'enlever une de ces
situations dramatiques de l'agriculture valdôtaine, qui est
l'amorcellement de la propriété foncière, et nous agirons pendant
l'année 1985 dans ce secteur parce qu'il faut arriver là à produire
une loi valable, qui ne soit pas en contraste avec les lois de
l'Etat qui posent des gros problèmes à ce sujet.
Egalement il faudra arriver à un label de qualité de la Vallée
d'Aoste, et je me réfère au-delà des produits agricoles à d'autres
types de produits artisanaux. Donc, s'agissant des problèmes que le
Gouvernement régional est en train d'envisager, nous ne voyons pas
la nécessité de l'engager à cet égard, et donc nous nous
abstiendrons sur cet ordre du jour.
PRESIDENTE:
Pongo in approvazione l'ordine del giorno n.
2:
ESITO DELLA VOTAZIONE
Presenti 30
Votanti 11
Favorevoli 11
Astenuti 19
(
Beneforti, Bondaz, Borbey, Chabod, De
Grandis, Faval, Fosson, Lanièce, Lanivi, Maquignaz, Martin, Perrin,
Pollicini, Ricco, Rolando, Rollandin, Stévenin, Tamone e Voyat)
Il Consiglio non approva
PRESIDENTE:
Do lettura dell'ordine del giorno n. 3
presentato dal Consigliere Tonino:
ORDINE DEL GIORNO
CONSIDERATO che negli anni passati la Regione ha stanziato
notevoli risorse per l'acquisto e la successiva cessione al Comune
di Aosta del Quartiere Cogne;
AL FINE di evitare che il processo di recupero e risanamento del
Quartiere si protragga per molti anni;
IL CONSIGLIO REGIONALE
DELLA VALLE D 'AOSTA
Impegna
la Giunta regionale a presentare entro pochi mesi al Consiglio
un provvedimento legislativo per un massiccio intervento
finanziario della Regione nelle spese per il recupero del Quartiere
Cogne di Aosta.
PRESIDENTE:
Metto in approvazione l'ordine del giorno n.
3:
ESITO DELLA VOTAZIONE
Presenti 31
Votanti 11
Favorevoli 11
Astenuti 20 (Beneforti, Bondaz, Borbey, Chabod, De Grandis,
Faval, Fosson, Lanièce, Lanivi, Maquignaz, Marcoz, Martin, Perrin,
Pollicini, Ricco, Rolando, Rollandin, Stévenin, Tamone e Voyat)
Il Consiglio non approva
PRESIDENTE:
Do lettura dell'ordine del giorno n. 4,
presentato dal Consigliere Millet:
ORDINE DEL GIORNO
RICORDATO che la Regione ha contribuito con ingenti
finanziamenti alla scelta di costruire la condotta principale del
metanodotto Ivrea-Aosta;
CONSIDERATO che saranno ancora elevate le spese da affrontare
per la realizzazione delle reti di distribuzione del metano per usi
civili;
ALLO SCOPO di alleviare i costi per gli utenti, che sarebbero
particolarmente onerosi soprattutto nei comuni meno popolati;
IL CONSIGLIO REGIONALE
DELLA VALLE D 'AOSTA
Impegna
la Giunta regionale a presentare urgentemente in Consiglio,
previo parere della Commissione competente, una variazione di
bilancio che istituisca un nuovo capitolo, con adeguati
stanziamenti, destinati a contribuire alla costruzione della rete
di distribuzione del metano nei Comuni valdostani.
PRESIDENTE:
Metto in approvazione l'ordine del giorno n.
4:
ESITO DELLA VOTAZIONE
Presenti 31
Votanti 11
Favorevoli 11
Astenuti 20 (Beneforti, Bondaz, Borbey, Chabod, De Grandis,
Faval, Fos-son, Lanièce, Lanivi, Maquignaz, Marcoz, Martin, Perrin,
Pollicini, Ricco, Rolando, Rollandin, Stévenin, Tamone e Voyat)
Il Consiglio non approva
PRESIDENTE:
Do lettura dell'ordine del giorno n. 5
presentato dal Consigliere Mafrica:
ORDINE DEL GIORNO
CONSIDERATO che la presentazione del bilancio di cassa,
contestualmente a quella del bilancio di competenza, oltre che
soddisfare al disposto della legge 468 del 1978 sulla contabilità
pubblica, consentirebbe una più agevole e puntuale verifica della
situazione finanziaria della Regione;
IL CONSIGLIO REGIONALE
DELLA VALLE D 'AOSTA
Impegna
La Giunta regionale ad allegare ai documenti contabili dei
bilanci di previsione per gli esercizi futuri anche copia del
bilancio di cassa.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Credo che avere accanto al bilancio
di competenza il bilancio di cassa non sia solo una necessità per
rispettare una legge che esiste, ma sia anche una cosa opportuna
sia per la minoranza che per la maggioranza.
Dalla lettura del bilancio di cassa la minoranza può controllare
in modo più efficace quali sono gli effettivi movimenti finanziari
del bilancio regionale e quindi può fare dei riscontri più
puntuali. La maggioranza stessa, dal fatto di essere sottoposta a
questo controllo, viene beneficiata in quanto può dimostrare in
modo più chiaro quali sono i suoi effettivi interventi e può
sostenere le tesi, se ci sono, di un suo operare. Chiedo quindi che
il Consiglio voti questo ordine del giorno.
PRESIDENTE:
Ha chiesto di parlare l'Assessore alle
Finanze Martin, ne ha facoltà.
MARTIN - (A.D.P.):
Al di là delle considerazioni che già
abbiamo fatto altre volte in Commissione sulla inopportunità di
avere questo bilancio di cassa, voglio solo far presente che in
quanto a dati, certamente questi non mancano. Quando il Consigliere
Mafrica, come qualunque altro Consigliere, chiede i dati alla
Giunta o all'Assessore alle Finanze, non c'è nessun problema per
farglieli vedere. Ho l'impressione che se ne diano perfino troppi,
per cui a volte si fa confusione.
PRESIDENTE:
Metto in approvazione l'ordine del giorno n.
5:
ESITO DELLA VOTAZIONE
Presenti 31
Votanti 11
Favorevoli 11
Astenuti 20 (Beneforti, Bondaz, Borbey, Chabod, De Grandis,
Faval, Fosson, Lanièce, Lanivi, Maquignaz, Marcoz, Martin, Perrin,
Pollicini, Ricco, Rolando, Rollandin, Stévenin, Tamone e Voyat)
Il Consiglio non approva.
PRESIDENTE:
Do lettura dell'ordine del giorno n. 6
presentato dal Consigliere Mafrica:
ORDINE DEL GIORNOCONSTATATO che le disposizioni contenute
nella legge n. 720 del 29.10.1984, concernente l'istituzione di un
sistema di tesoreria unica per gli enti pubblici, sono gravemente
lesive dell'autonomia finanziaria della Regione, così come
configurata dagli artt. 2, 12, 14 e 50 dello Statuto Speciale della
Valle d'Aosta
IMPEGNA
la Giunta regionale a promuovere tutte le iniziative
politiche e legislative atte ad ottenerne l'esclusione della
Regione Valle d'Aosta dalla tabella B della legge 720 del
1984.
PRESIDENTE:
Ha chiesto di parlare il Consigliere Mafrica
per illustrare l'ordine del giorno, ne ha facoltà.
MAFRICA - (P.C.I.):
L'ordine del giorno parte da un esame
di un problema di rilevante importanza per la nostra Regione che è
già stato illustrato nella relazione dell'Assessore alle Finanze
Martin. La Regione è costretta a depositare su un conto
infruttifero delle somme che eccedono una determinata giacenza di
cassa, molto bassa. Riteniamo che questo provvedimento che consiste
nella legge n. 720 del 1984, sia lesivo dell'autonomia finanziaria
della Regione. La Giunta ha già fatto ricorso, però l'ordine del
giorno non parla di iniziative legali, quanto di iniziative
politiche e legislative, che sono due cose diverse. L'iniziativa
politica corrisponde a questo punto della legge 720: "poichè il
Presidente del Consiglio dei Ministri ed il Ministro del Tesoro
possono modificare con loro decreti la tabella (in cui si trova
anche la Valle d'Aosta)..."; e devo dire che in questa ultima
versione della legge, dopo tutti i ripetuti passaggi si trovano
anche le province autonome di Trento e Bolzano che in precedenza
erano state escluse. Crediamo quindi che sia possibile l'iniziativa
politica nei confronti del Capo del Governo e del Ministro del
Tesoro, perché con loro decreti escludano da questa tabella la
Valle d'Aosta.
Chiediamo anche che ci sia una iniziativa legislativa della
Regione per proporre l'esclusione della Valle d'Aosta da questa
tecnica che è lesiva degli artt. 2, 12, 14, 50 del nostro Statuto
Speciale.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND - (N.S.):
Voterò a favore di questo ordine del
giorno perchè si tratta di un provvedimento che tende a
condizionare le entrate della Regione. La critica di fondo che io
mantengo riguarda tutta la filosofia che è nell'ordinamento
finanziario, che è iniquo rispetto ai rapporti fra Regione e Stato,
e rispetto ai rapporti fra la nostra Regione e le altre Regioni.
Questo però non significa che una volta che ci sono certe entrate
che sono garantite dalla Regione, non ci debba essere una politica
dei rubinetti che si aprono e si chiudono. In questo senso sono
contrario a questo provvedimento sulla tesoreria unica e pertanto
voterò l'ordine del giorno in oggetto.
PRESIDENTE:
Ha chiesto di parlare l'Assessore alle
Finanze Martin, ne ha facoltà.
MARTIN - (A.D.P.):
Non siamo contrari allo spirito di
questo ordine del giorno tant'è che abbiamo più volte già fatto
delle azioni sia come governo regionale che a livello di
parlamentari. Ci sembra che il problema non esista e che sia
superato, perchè tutto quello che è scritto nell'ordine del giorno
già lo abbiamo fatto e certamente continueremo a fare tutto quello
che sarà nelle nostre possibilità. Dunque non vediamo la necessità
di approvare questo ordine del giorno che non ha senso.
PRESIDENTE:
Metto in approvazione l'ordine del giorno n.
6:
ESITO DELLA VOTAZIONE
Presenti 30
Votanti 9
Favorevoli 9
Astenuti 21 (Aloisi, Beneforti, Bondaz, Borbey, Chabod, De
Grandis, Faval, Fosson, Lanièce, Lanivi, Maquignaz, Marcoz, Martin,
Perrin, Pollicini, Ricco, Rolando, Rollandin, Stévenin, Tamone e
Voyat)
Il Consiglio non approva
PRESIDENTE:
I lavori sono terminati e riprenderanno alle
ore 16.
La seduta è tolta.
La seduta termina alle ore 12,50.
