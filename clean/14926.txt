Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 1391 del 14 giugno 1995 - Resoconto
SEDUTA POMERIDIANA DEL 14 GIUGNO 1995.
OGGETTO N. 1391/X Acquisto di terreni e di un fabbricato siti in
comune di Aosta, località Tzamberlet, da destinare alla
realizzazione di infrastrutture ricreativo-sportive. Approvazione
ed impegno di spesa. Delega alla giunta.
Deliberazione Il Consiglio
Considerato che ai fini dell'attuazione del Programma di
interventi per la realizzazione di infrastrutture
ricreativo-sportive, previsto dalla legge regionale 7 agosto 1986,
n. 45, approvato con deliberazione del Consiglio regionale n. 2641
/VIII in data 26 febbraio 1987 e aggiornato, per l'anno 1993, con
deliberazione del Consiglio regionale n. 4196/IX in data 16
febbraio 1993, la Regione Valle d'Aosta si è impegnata, con
l'accordo di programma tra Regione e Comune di Aosta, approvato con
deliberazione del Consiglio n. 4450/IX in data 6 aprile 1993, a
reperire ed acquisire le aree per la realizzazione delle opere di
livello regionale, tra cui figurano un palazzetto dello sport e un
complesso tennistico da costruire in Aosta, località
Tzamberlet;
Preso atto che il Consiglio regionale, con deliberazioni n.
3601/IX del 9 luglio 1992 e n. 340/X del 13 dicembre 1993, ha già
approvato l'acquisto di una parte dell'area, sita in Comune di
Aosta, località Tzamberlet, di proprietà di ditte varie, da
destinare alla realizzazione delle infrastrutture
sopraindicate;
Atteso che rimane da acquisire la restante area per la quale
sono state recentemente definite le trattative di acquisto con i
proprietari, i quali si sono dichiarati disposti a cedere
all'Amministrazione regionale i terreni di loro proprietà, siti in
Comune di Aosta, località Tzamberlet, distinti al N.C.T. al Foglio
32 con i nn. 37 (mq. 2130), 150 (mq. 3272), e 151 (mq. 1674) per il
prezzo di Lire 120.000 al metro quadrato, già corrisposto alle
altre ditte per l'acquisto di terreni facenti parte della stessa
area interessata dal Programma, oltre ad un fabbricato rurale ad un
piano fuori terra, distinto al N.C.T. al Foglio 32 con il n. 102
(mq. 305), per il prezzo a corpo di lire 54.240.000, valori
determinati con perizia di stima dell'ufficio patrimoniale
dell'Assessorato del Bilancio e delle Finanze in data 28 marzo
1995;
Atteso inoltre che la costruzione del fabbricato è antecedente
al 1° settembre 1967 e che non è stata presentata alcuna domanda di
condono;
Preso atto che gli immobili oggetto di acquisizione sono liberi
da pesi e vincoli di qualsiasi sorta, contratti di affitto,
iscrizioni e trascrizioni pregiudizievoli, salvo i terreni sui
quali sono attualmente depositati alcune tettoie, macchinari,
legname, materiale ferroso, mattoni, tegole ed altro materiale di
costruzione, oltre ad uno chalet in legno, di proprietà dei
venditori ed in parte di terzi;
Rilevato che i terzi occupano le aree senza alcun contratto di
affitto e che i venditori si sono impegnati a liberare le suddette
aree prima della stipula dell'atto notarile di trasferimento;
Visto il parere favorevole rilasciato dal Dirigente del Servizio
Affari generali e legali della Presidenza della Giunta, ai sensi
dei combinato disposto dell'articolo 72 della Legge regionale n.
3/1956 e successive modificazioni, e dell'articolo 21 della Legge
regionale n. 18/1980 e successive modificazioni, in ordine alla
legittimità della presente deliberazione;
Richiamata la legge regionale 7 agosto 1986, n. 45;
Visto il parere della II Commissione consiliare permanente;
Delibera
1) di approvare l'acquisto, per il prezzo complessivo di Lire
939.960.000= (novecentotrentanovemilioninovecentosessantamila)
oltre I.V.A. di Lire 48.564.000 (F. 32 n. 37), degli immobili siti
in Comune di Aosta, località Tzamberlet, da destinare alla
realizzazione di infrastrutture ricreativo-sportive, distinti al
Catasto Terreni del Comune di Aosta come segue:
- F. 32n. 37mq. 2130 prato prezzo a corpo di lire 255.600.000,
oltre I.V.A. al 19 percento pari a lire 48.564.000 Ditta: NOVISPORT
S.R.L. in liquidazione, con sede in Aosta (C.F. e P. IVA 001
53630074)
- F. 32 n. 150 mq. 3272 prato irriguo prezzo a corpo di lire
392.640.000 Ditta: Monte Grivola Società Semplice, con sede in
Aosta, via Boson 9 (C.F. 91019250074)
- F. 32 n. 102 mq. 305 fabbricato rurale composto da un solo
piano fuori terra
- F. 32 n. 151 mq. 1674 prato irriguo prezzo a corpo di lire
291.720.000 Ditta: Verta Sandro, nato a Belvedere Marittimo il 15
agosto 1948 (C.F. VRT SDR 48Ml5 A773H), proprietario per 1/2 Vacher
Pierino, nato ad Aosta il 9 luglio 1942 (C.F. VCH PRN 42L09 A326U),
proprietario per 1/2
2) di approvare ed impegnare la spesa complessiva di lire
988.524.000=
(novecentottantottomilionicinquecentoventiquattromila), da imputare
al capitolo 35060 del bilancio di previsione della Regione per
l'anno finanziario l995 ("Spese per l'acquisto di beni
patrimoniali") che presenta la necessaria disponibilità;
3) di stabilire che l'atto di compravendita dovrà essere
stipulato solo ad avvenuto sgombero di tutti i macchinari, tettoie,
legname, materiale terroso, mattoni, tegole ed altro materiale di
costruzione, chalet in legno, roulotte, eccetera che sono
depositati sulle aree da acquisire di cui al punto 1) e che queste
ultime dovranno comunque essere libere da persone o cose;
4) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di trasferimento degli immobili di cui si tratta
e, in particolare, per la designazione del Notaio rogante, per la
liquidazione delle relative spese, nonché per gli accertamenti
circa la consistenza, l'intestazione catastale e l'esatta
superficie degli immobili da acquisire;
5) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8, lettera d) del decreto legislativo 22
aprile 1994,
n. 320.
Presidente Ha chiesto la parola il Consigliere Marguerettaz.
Marguerettaz (PpVA) Solo per chiedere di quale fabbricato si
tratta.
Presidente Ha chiesto la parola l'Assessore al turismo, sport e
beni culturali, Agnesod.
Agnesod (UV) Si tratta del terreno che serve per la sistemazione
dell'area ed è in funzione di quell'accordo che era stato fatto fra
comune di Aosta e la regione; è il completamento di quell'area ed è
una sistemazione andando verso quelle che erano le previsioni della
convenzione, per completare l'area.
Dunque: trattasi di un fabbricato rurale in muratura ad un solo
piano, adibito in parte ad abitazione, sfitto, ed in parte ad
officina del proprietario; la superficie è di 125 mq. Sui lati nord
e sud del fabbricato sono stati aggiunti due corpi in muratura, per
una superficie totale di mq 9,90, quindi nell'area circoscritta da
Via Grandey da nord e da Via Tzamberlet da sud, i terreni, il
fabbricato e questo.
Presidente Pongo in votazione la delibera in oggetto:
Presenti: 28
Votanti e favorevoli: 27
Astenuti: 1 (Chiarello)
Il Consiglio approva
