Classificazione
CONSIGLIO REGIONALE
Costituzione e funzionamento degli organi consiliari


Resoconto integrale del dibattito dell'aula
Oggetto del Consiglio n. 1842 del 7 febbraio 2001 - Resoconto
OGGETTO N. 1842/XI Ridefinizione negli organi consiliari dei
rapporti tra maggioranza e opposizione a seguito della costituzione
del gruppo consiliare "Stella Alpina". (Reiezione di
mozione)
Mozione Ricordato che a fine novembre è stata annunciata la
costituzione di un nuovo gruppo consiliare, denominato "Stella
Alpina", formato dalla fusione dei gruppi degli "Autonomisti
– Autonomistes" e della "Fédération
Autonomiste";
Ricordato altresì, che per ragioni prevalentemente burocratiche,
tale gruppo è stato formalizzato solo all’inizio
dell’anno 2001;
Osservato che il nuovo gruppo consiliare esprime i due
Vice-Presidenti del Consiglio, l’uno eletto dalla
maggioranza, l’altro eletto con i voti delle
opposizioni;
Preso atto che, la maggioranza, per difficoltà interne, non si è
ancora "riperimetrata" e non è stata quindi chiarita la posizione
della "Stella Alpina", che gravita in un limbo sospeso fra
maggioranza e opposizione;
Evidenziato che non si è conseguentemente voluto e/o potuto
procedere alla ricostituzione delle Commissioni consiliari, sebbene
tale punto sia stato messo all’ordine del giorno per
ben due volte;
Rilevato che dalla situazione di attuale stallo derivano
anomalie politiche che screditano le istituzioni e condizionano lo
svolgimento della dialettica politica;
Ritenuto che sia opportuno ristabilire la correttezza delle
"regole del gioco" e garantire lo svolgimento
dell’attività istituzionale nel rispetto dei ruoli e
delle regole democratiche;
Ritenuto inoltre di invitare il Gruppo della "Stella Alpina" a
prendere atto dell’anomalia costituita
dall’avere due rappresentanti
nell’ufficio di Presidenza e, conseguentemente, a
far dimettere almeno uno dei due Vice-Presidenti del Consiglio;
il Consiglio regionale
Si impegna
a procedere alla ricostituzione delle Commissioni consiliari,
sulla base dei nuovi rapporti politici instauratisi tra maggioranza
e minoranza.
F.to: Curtaz - Squarzino Secondina - Beneforti
PrésidentLa parole au Conseiller Curtaz.
Curtaz (PVA-cU)
Con la mozione in esame ci ponevamo
essenzialmente tre obiettivi: il primo obiettivo è quello di
portare il dibattito e il confronto su questo tema in aula dopo che
il confronto è stato impedito in due occasioni dalla maggioranza
che, attraverso voti di rinvii del punto all’ordine
del giorno, non ha consentito che si entrasse sul merito della
questione, quindi per noi è l’occasione di
riproporre questo dibattito e verificheremo in
quest’aula se gli altri gruppi accetteranno o meno
il confronto sul tema.
Il secondo scopo era quello di ottenere le dimissioni dei
Vicepresidenti del Consiglio, scopo che è stato raggiunto, atteso
che questa mattina il Presidente ha dato atto della presentazione
delle dimissioni da parte dei Consiglieri La Torre e Marco
Viérin.
Il terzo scopo della mozione è quello di dibattere in questo
Consiglio sulla perimetrazione della nuova maggioranza, sul
difficile accordo fra le forze che intenderebbero costituire la
nuova maggioranza e sul conseguente impegno di ridefinire le
commissioni consiliari.
Qualcuno forse un po' troppo ottimista questa mattina ha voluto
leggere nelle dimissioni dei vicepresidenti un segnale di accordo
all’interno delle forze che dovrebbero costituire la
nuova maggioranza. È questa la domanda in definitiva che noi ci
poniamo, che poniamo soprattutto ai tre gruppi interessati.
Chiediamo agli amici della Stella Alpina se da oggi sono
finalmente in maggioranza avendo provveduto a far dimettere i loro
due Consiglieri Vicepresidenti.
Chiediamo ai colleghi Capigruppo se stanno ancora discutendo o
se hanno deciso; chiediamo se il punto di disaccordo è
programmatico, sembrerebbe un disaccordo profondo se non si è
riusciti dopo così tanto tempo a trovare un punto comune. Ricordo
che la "Giunta Viérin" si è insediata con un programma di
legislatura dopo una discussione di una dozzina di giorni, ora sono
passati dei mesi e questo aggiornamento del programma mi sembra
alquanto faticoso.
Chiedo sempre ai colleghi Capigruppo, se non è il disaccordo sul
programma che li frena, se è per caso l’organigramma
della Giunta o di qualche altro organo istituzionale o se per caso
non sono le imminenti elezioni politiche.
Chiediamo infine al Presidente della Giunta, che è il garante
della sua maggioranza e dell’accordo di legislatura,
se la nuova maggioranza si è ridefinita. Gli chiediamo in
definitiva chi farà parte della compagine che lo seguirà nella
seconda parte della legislatura. A me sembrano delle domande molto
semplici sulle quali mi auguro che ci sia una risposta. Del resto,
se tutto è già definito, come le avvisaglie di questa mattina
lascerebbero intendere, credo che non avrete problemi a votare la
nostra mozione. Se invece avrete ancora bisogno di tempo, tempo che
evidentemente finora non è bastato, vorrà dire che questa mozione
non la voterete e vorrà dire che questa telenovela di una
maggioranza, che un po' fa ostruzione e un po' non riesce a
definire sé stessa, avrà altre puntate.
Président
La discussion est ouverte.
La parole au Conseiller Martin.
Martin (SA)
Non so se posso dare le risposte in
sostituzione del mio Capogruppo visto che il collega Curtaz ha
chiamato in causa espressamente i Capigruppo della Stella Alpina,
dell’Union Valdôtaine e dei Democratici di Sinistra.
Proverò a dare qualche risposta a questa mozione.
Voglio ricordare intanto che il 17 novembre 2000 veniva
presentato agli organi di informazione il progetto politico della
Stella Alpina. All’inizio dell’anno
in corso la nuova formazione politica provvedeva a sciogliere i due
gruppi consiliari degli Autonomisti e della Fédération e nel
contempo a costituire il nuovo gruppo della Stella Alpina.
Contemporaneamente, sulla base di un mutato quadro politico,
iniziavano gli incontri con l’Union Valdôtaine, i
Democratici di Sinistra e la Stella Alpina per addivenire a una
puntualizzazione programmatica necessaria per dare corpo al nuovo
assetto di maggioranza e per assicurare stabilità ed efficienza
alla seconda parte della legislatura in corso.
Come tutti sanno, complice il momento che stiamo vivendo, ossia
l’avvicinarsi delle elezioni politiche, il confronto
per una chiarezza di fondo e per assicurare un accordo completo,
franco e duraturo ha dovuto essere allargato e ha dovuto
comprendere anche questo scenario.
Certamente i tempi sono più lunghi di quanto probabilmente noi
stessi immaginavamo, ma sono più lunghi perché il momento è
importante e perché si vuole addivenire a un accordo serio ed
efficace e a un quadro politico consolidato anche alla luce dei
lusinghieri risultati delle ultime competizioni elettorali sia a
livello locale che a livello europeo.
Non dubiti, quindi, il collega Curtaz sul fatto che quanto prima
in quest’aula si dibatterà e si affronteranno quelli
che lui ha chiamato i tre obiettivi della sua mozione. Se ci
prendiamo la responsabilità di non avere ancora messo la parola
fine al confronto in atto, rifiutiamo categoricamente
l’affermazione secondo la quale questa situazione
avrebbe portato ad anomalie politiche che screditano le istituzioni
e condizionano lo svolgimento della dialettica politica.
Questa è un'affermazione che non trova riscontro alcuno nei
lavori di questa Assemblea, la quale come sta facendo si riunisce
puntualmente, dibatte come sempre di tutti i problemi che ritiene
utile dibattere con la presentazione di interpellanze e di mozioni.
All’Esecutivo è naturalmente permesso di governare
questa Regione così come all'opposizione è garantito il potere
ispettivo e di controllo dell’Esecutivo.
In quanto alla dialettica politica mi pare di poter dire che mai
come in questo frangente questa sia stata così attiva e così
frizzante e questo anche per il grande interesse degli organi di
informazione.
Ecco i motivi per i quali riteniamo legittimo e sensato
respingere la mozione del gruppo Valle d’Aosta con
l’Ulivo, convinti che l’impegno preso
da questa Assemblea nella seduta del 24 gennaio, concernente la
ricostituzione delle commissioni non appena il quadro politico sarà
chiaro e definito, non violi le regole del gioco e permetta,
contrariamente a quanto sostenuto dai presentatori della mozione,
un regolare svolgimento dell’attività istituzionale
nel rispetto dei ruoli e delle regole democratiche.
Président
La parole au Président de la Région, Viérin
Dino.
Viérin D. (UV)
Je sais gré au collègue Curtaz pour
l’attention qu’il prête au
Gouvernement et à la majorité et je ne voudrais donc pas le
décevoir mais je voudrais préciser que, contrairement à ce
qu’il affirme, il ne s’agit pas
d’une nouvelle majorité, il s’agit de
l'élargissement d’une majorité qui existe. Et donc
une majorité existe, cette majorité à l’heure
actuelle permet au Gouvernement de remplir efficacement ses
fonctions.
Il faudra sur la base de cet élargissement donner suite aux
changements nécessaires pour ce qui est des organes institutionnels
de cette Assemblée.
Je crois qu’il y a à cet égard une attention de
la part de tous pour que ces changements
s’effectuent dans les délais les meilleurs. Mais
quant au Gouvernement, je veux bien le rassurer: ce Gouvernement
dispose bel et bien d’une majorité.
Président
La parole au Conseiller Curtaz.
Curtaz (PVA-cU)
Il dibattito non è stato dei più accesi.
Prendo atto degli interventi anche cortesi del Consigliere Martin e
del Presidente Viérin.
Martin peraltro ha eluso quella che era la mia domanda
principale rivolta alla Stella Alpina, cioè se la Stella Alpina è
in maggioranza o all’opposizione, che poi era
l’unica cosa che mi interessava sapere.
È vero che il Consiglio ha continuato a funzionare regolarmente
e che non ci sono stati degli effetti traumatici rispetto alle
istituzioni da questa situazione di stallo, ma credo che le nostre
parole nella presentazione della mozione non fossero esagerate per
due ordini di motivi. Perché lei, Consigliere Martin, ha detto che
il Consiglio ha continuato a dibattere come sempre, io le ricordo
che ci è stato impedito di dibattere per due volte, attraverso
delle legittime richieste di rinvio di dibattere questo problema e
anche oggi c’è una sorta di clima al silenzio
rispetto a questa vicenda.
Le ricordo infine che i nostri appunti di carattere
istituzionale non erano tanto rivolti all’attività
generale del Consiglio, sulla quale non abbiamo mai avuto nulla di
specifico da ridire, ma si riferivano allo stato
dell’Ufficio di Presidenza e conseguentemente poi
delle commissioni, ma il problema dell’Ufficio di
Presidenza è stato rimosso solo questa mattina dopo un paio di mesi
e dopo delle nostre rimostranze e aggiungo dopo che è stata
depositata questa mozione perché io ritengo, sarà un atteggiamento
un po' altezzoso, che se non fosse stata presentata questa mozione,
le dimissioni dei vicepresidenti oggi non ci sarebbero ancora e
questa mozione è stata presentata anche perché, a differenza di
quello che ha scritto qualcuno, la minoranza o le minoranze in
questa sede non buttano il sasso e nascondono la mano, ma le
minoranze buttano il sasso e fanno vedere la mano, denunciando un
problema istituzionale.
Il Presidente Viérin ha chiarito che la maggioranza esiste e su
questo non avevamo dubbi, che non esiste una nuova maggioranza, ma
esiste un allargamento della maggioranza, ma se questo fosse vero,
non capisco perché si eviterà per la terza volta di formalizzare la
richiesta di rinnovo delle commissioni perché mi dispiace, ma
questa è una contraddizione che non trova giustificazione se non
nel fatto di una formazione in itinere di una maggioranza allargata
comporta dei problemi politici.
Prendiamo atto che c’è questa situazione di
impasse, speriamo per il confronto politico, che deve essere a mio
giudizio il più sano e trasparente possibile, che questa impasse si
risolva un po' in fretta.
D’altronde, vedete, abbiamo la fortuna di avere
un termine perché pare che le elezioni politiche vengano fissate il
6 maggio e questo significa presentazione delle candidature ai
primi di aprile; penso che entro metà aprile avrete risolto questo
problema e si sarà composta la nuova maggioranza.
Ci saranno voluti per la formalizzazione di questo élargissement
quei cinque mesi che mi sembra un tempo ragionevole per mettere
d’accordo una maggioranza formata da 29 consiglieri
su 35. Faremo i complimenti.
Président
Je soumets au vote la motion:
Conseillers présents: 33
Votants: 7
Pour: 7
Abstentions: 26 (Agnesod, Bionaz, Cerise, Charles Teresa, Comé,
Cottino, Cuc, Ferraris, Fiou, Lanièce, Lavoyer, Louvin,
Marguerettaz, Martin, Nicco, Ottoz, Pastoret, Perrin, Perron,
Piccolo, Praduroux, Rini, Vallet, Vicquéry, Viérin D., Viérin
M.)
Le Conseil n’approuve pas.
Collègues conseillers, ayant épuisé l’ordre du
jour, la séance est levée.
La réunion se termine à 20 heures 55.
