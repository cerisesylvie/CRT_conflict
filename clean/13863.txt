Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 353 del 13 dicembre 1993 - Resoconto
OGGETTO N. 353/X - Concessione di un contributo di lire
20.000.000 a favore della Comunità montana Monte Cervino nelle
spese so­stenute per l'organizzazione della 7° edizione del
Super­roll Cervino svoltosi il 25 luglio 1993 (legge regionale
31/92) - Approvazione e liquidazione di spesa.
Deliberazione - Il Consiglio
Considerato che:
La Comunità montana Monte Cervino ha presentato all'Asses­sorato
regionale del turismo, sport e beni culturali una richie­sta
tendente ad ottenere un contributo nelle spese sostenute per
l'organizzazione della settima edizione del "Superroll Cer­vino",
gara internazionale di skiroll, svoltasi il 25 luglio 1993;
Alla gara, il cui percorso tradizionalmente si snoda da
Saint-Vincent a Breuil-Cervinia su una lunghezza di circa 30 km.,
hanno partecipato i più noti e quotati atleti dello sci di fondo a
livello internazionale, oltre agli atleti azzurri nazionali tra cui
i campioni olimpionici Marco Albarello, Maurilio De Zolt e
Ste­fania Belmondo. La notorietà e il prestigio degli atleti
parteci­panti hanno garantito alla competizione un alto livello
agoni­stico e di spettacolarità richiamando sulla manifestazione
l'in­teresse della Rai e dei più importanti quotidiani e riviste
spe­cializzate del settore;
La Comunità montana Monte Cervino ha presentato il consun­tivo
delle spese sostenute per l'organizzazione della manifesta­zione in
questione che ammonta a complessive Lire 58.765.762, così
dettagliate:
- stampa locandine, opuscoli, eccetera Lire 2.879.800
- spese di cronometraggio Lire 474.050
- acquisto dei pettorali di gara Lire 707.700
- assicurazione gara Lire 450.000
- ospitalità atleti Lire 3.633.000
- personale vario Lire 6.202.806
- realizzazione e riproduzione video Lire 2.160.493
- servizio fotografico Lire 362.000
- premiazione Lire 4.250.000
- rimborso spese viaggi e premi partecipazione atleti Lire
34.904.000
- spese affissione manifesti, postali e telefoniche Lire
1.085.913
- spese varie Lire 1.656.000
--------------------------
Totale spese Lire 58.765.762
In considerazione dell'interessante risvolto promozionale
tu­ri­stico-sportivo della manifestazione, la Giunta regionale
propo­ne di aderire alla richiesta mediante la concessione alla
Co­munità montana Monte Cervino di un contributo di Lire
20.000.000, pari al 34 percento circa delle spese sostenute, ai
sensi della legge regionale 24 giugno 1992, n. 31;
Visto il parere dell'Ufficio regionale per il turismo in data 2
di­cembre 1993;
Visto il parere favorevole rilasciato dal Dirigente dell'Ufficio
regionale per il turismo, ai sensi del combinato disposto
dell'articolo 72 della legge regionale n. 3/1956 e successive
mo­dificazioni, e dell'articolo 21 della legge regionale 18/1980 e
successive modificazioni, in ordine alla legittimità della
presen­te deliberazione;
delibera
1) di approvare, ai sensi della legge regionale 24 giugno 1992,
n. 31, la concessione di un contributo di lire 20.000.000
(ventimilioni) alla Comunità montana Monte Cervino, con sede in
Châtillon, Via Chanoux, 11, partita IVA n. 00193840071, nelle spese
sostenute per l'organizzazione della settima edizio­ne del
"Superroll Cervino", gara internazionale di skiroll, svol­tasi il
25 luglio 1993;
2) di approvare la spesa di lire 20.000.000 (ventimilioni) con
imputazione sul capitolo 62520 del bilancio preventivo della
Regione per l'anno 1993 ("Contributi e sussidi ad enti locali per
attività nel settore del turismo e del tempo libero"), che
presen­ta la necessaria disponibilità;
3) di ordinare, ai sensi dell'articolo 59 della legge regionale
27 dicembre 1989, n. 90, l'emissione del relativo mandato di
pa­gamento per un importo di lire 20.000.000 a favore della
Co­munità montana Monte Cervino, con quietanza del sig. Saverio
Bois, Presidente;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 1 del
decreto legislativo 13 febbraio 1993, n. 40, come corretto dal
successivo decreto legislativo 10 novembre 1993, n. 479, e di darne
esecuzione.
Presidente -
Se nessuno chiede la parola, pongo in
votazione la deliberazio­ne in oggetto e per la quale è pervenuto
il parere favorevole dell'Ufficio regionale del turismo.
Presenti, votanti e favorevoli: 23
Il Consiglio approva all'unanimità.
