Classificazione
AMBIENTE
Inquinamento
TRASPORTI E VIABILITÀ
Viabilità
Autostrade e trafori alpini


Resoconto integrale del dibattito dell'aula
Oggetto del Consiglio n. 629 del 13 maggio 1999 - Resoconto
SÉANCE DU 13 MAI 1999 (APRÈS-MIDI)
OGGETTO N. 629/XI Coinvolgimento dei rappresentanti della
Regione nella SAV per sollecitare interventi di contenimento
dell'inquinamento acustico sull'arteria autostradale Torino-Aosta.
(Approvazione di risoluzione e ritiro di mozione)
Mozione Venuto a conoscenza delle lamentele degli abitanti di
Verrès che dimorano nei pressi dell'autostrada Torino-Aosta,
preoccupati per i rischi d'inquinamento acustico derivanti dal
persistente rumore del traffico autostradale;
Considerato che lo stesso Consiglio comunale di Verrès ha
inviato una lettera ai dirigenti della SAV per sollecitare il
rispetto degli accordi presi per la costruzione delle barriere
antirumore;
Tenuto conto altresì che proprio in questi giorni sono stati
nominati i rappresentanti regionali in seno al consiglio di
amministrazione della SAV;
Il Consiglio regionale
Impegna
la Giunta regionale a dare mandato ai propri rappresentanti in
seno al consiglio di amministrazione della SAV affinché si facciano
portavoce, presso i dirigenti della Società, delle pressanti
esigenze lamentate dagli abitanti di Verrès e dai loro
rappresentanti comunali.
F.to: Lanièce - Marguerettaz
Président La parole au Conseiller Lanièce.
Lanièce (Aut) Con questa mozione abbiamo voluto portare in aula
un problema sentito in modo particolare nel Comune di Verrès, ma
che è valido per tutti i comuni le cui abitazioni costeggiano il
tratto autostradale ed è il problema delle barriere antirumore.
Facendo riferimento al caso specifico, al Comune di Verrès,
sappiamo che è in corso una petizione da parte di cittadini, i
quali fanno riferimento a degli esami eseguiti dall'USL con una
perizia fonometrica del 24 dicembre 1996 che documentava l'elevata
rumorosità in alcune zone, in particolare nelle zone della
stazione, Case popolari, Primo Maggio, Rivarola e Torille, con il
superamento dei limiti massimi di rumorosità sia all'interno che
all'esterno delle case situate nelle predette zone.
Tenuto conto che il Consiglio comunale di Verrès aveva già
rivolto diverse volte, in modo particolare a fine 1997 con una
propria lettera indirizzata al Presidente e alla Dirigenza della
SAV, una richiesta di attuare gli impegni assunti precedentemente
per quanto riguarda le barriere antirumore e che purtroppo alla
data odierna non sono state ancora poste in essere; tenuto conto
che dalla lettera inviata ai responsabili della SAV è passato circa
un anno e mezzo, quasi due anni; tenuto conto della petizione in
corso nel Comune di Verrès effettuata proprio per ribadire le
preoccupazioni in merito all'inquinamento sonoro e acustico,
abbiamo ritenuto opportuno presentare in aula questa richiesta
visto anche che una decina di giorni fa sono stati nominati i nuovi
rappresentanti del Consiglio regionale in seno al Consiglio di
amministrazione della SAV.
Lo scopo della mozione è, come tutti sapete, quello di far sì
che venga accettata dalla maggioranza del Consiglio e proprio in
questa direzione, tenuto conto delle osservazioni che l'assessore
ha fatto, siamo disposti a ritirare la mozione e a presentare una
risoluzione firmata dall'assessore, dai firmatari e dai Capigruppo
della maggioranza di cui do lettura:
Risoluzione
Il Consiglio regionale
Vista la petizione sottoscritta da cittadini del Comune di
Verrès per l'immediata installazione delle barriere antirumore nel
tratto urbano dell'autostrada;
Rammentato che l'Amministrazione regionale si è più volte
attivata in merito alla problematica evidenziata dai firmatari
della petizione avendo già in data 20 gennaio 1997 trasmesso alla
Società Autostrade Valdostane il rapporto sulla campagna di
misurazione fonometriche predisposto dall'ARPA;
Sottolineato che in tale nota si invitava la SAV a predisporre
tutte le misure atte a diminuire l'intensità dell'inquinamento
sonoro mediante la realizzazione di barriere fonoassorbenti con la
precisa indicazione della scala di priorità;
Visti gli impegni assunti dalla SAV di provvedere in tal senso
sia nell'incontro pubblico del 19 maggio 1997 nonché in sede di
incontri tecnici con l'ARPA;
Precisato che dai rilievi fatti dall'ARPA nel comune di Verrès
risulta che i limiti di rumorosità in ambiente esterno sono
superati soprattutto in zona stazione FF.SS. anche al di fuori
dell'ampiezza prevista delle fasce di pertinenza
Impegna
i rappresentanti regionali in seno al Consiglio di
amministrazione della SAV affinché celermente si facciano portavoce
dell'assoluta indifferibilità di provvedere alla realizzazione
delle barriere acustiche in comune di Verrès e negli altri Comuni
valdostani in cui risulti accertato un disagio acustico provocato
dal percorso autostradale.
F.to: Lanièce - Cottino - Fiou - Marguerettaz - Piccolo
Questo per collegare la situazione di Verrès con quella di
eventuali altri comuni che potrebbero richiedere degli interventi
in merito a queste barriere; visto che c'era questa mozione che si
riferiva solo al Comune di Verrès ma, visto che comunque il tratto
autostradale riguarda anche altri comuni, è giusto approfittarne e
inserire l'eventualità che ci sia bisogno in altri comuni di
installare queste barriere antirumore.
Président La parole à l'Assesseur à la santé, au bien-être et
aux politiques sociales, Vicquéry.
Vicquéry (UV) Su quest'ultimo aspetto degli altri comuni
valdostani interessati al disagio acustico provocato dal percorso
autostradale, mi permetto di fare delle distinzioni perché, per
quanto concerne il Comune di Verrès, ci sono rilevazioni
fonometriche precise, mentre per altri non ci sono.
Mi risulta che l'ARPA stia facendo delle rilevazioni, per
esempio, proprio in queste settimane nel Comune di Châtillon che è
uno dei punti più delicati e che nel Comune di Hône alcuni
interventi siano già stati fatti, quindi occorre distinguere perché
c'è un po' di contraddizione fra le premesse della risoluzione e il
deliberato in quanto la premessa fa riferimento ai rilievi fatti
nel Comune di Verrès e nel deliberato va bene che ci aggiungiamo
gli altri comuni, ma potremmo modificare in questo senso: di
provvedere alla realizzazione delle barriere acustiche nel Comune
di Verrès e di attivarsi per la rilevazione fonometrica anche negli
altri comuni interessati dall'attraversamento autostradale perché
sono due cose distinte. Se ritenete che così si possa modificare,
altrimenti dovremmo modificare le premesse della risoluzione.
Président La parole au Conseiller Praduroux.
Praduroux (UV) Quest'aggiunta per quanto riguarda tutti i comuni
interessati la trovo pertinente e giusta perché ci sono: Donnas,
Hône, Verrès e poi Champdepraz. Volevo solo dire che i rilievi
fonometrici ad esempio in Comune di Hône sono stati fatti 7-8 anni
fa dallo Studio Uno di Torino e pagati dall'Amministrazione
regionale, quindi si possono anche ripetere, ma sono già
esistenti.
È una precisazione che mi pare giusto fare perché a Hône hanno
fatto una parte di barriere, devono essere fatte dall'altra parte;
i rilievi esistono già sia in Comune di Hône sia presso
l'Assessorato della sanità, basta leggerli, quindi non è il caso di
ripeterli. Se poi vogliamo ripeterli, lo possiamo fare.
Président Je crois que le point de discussion concerne le fait
si dans les autres communes il "disagio acustico" a été certifié ou
pas. Est-ce que l'engagement peut être ainsi modifié: "Impegna i
rappresentanti regionali…" eccetera
"… in comune di Verrès e negli altri
comuni valdostani in cui risulti accertato il disagio acustico,
provocato dal percorso autostradale."
La parole au Conseiller Cottino.
Cottino (UV) Tout simplement pour, d'un côté remercier le
Conseiller Lanièce d'avoir bien voulu retirer sa motion et accepter
de présenter une résolution conjointe avec toutes les forces
politiques, de l'autre côté je crois que la proposition qui vient
d'être faite par l'assesseur peut être acceptée.
Collègue Lanièce, à mon avis la modification demandée de la part
de l'assesseur peut être acceptée, mais il faudra aussi tenir
compte de l'affirmation qui vient d'être faite par le collègue
Praduroux, c'est-à-dire qu'il y a déjà des résultats à propos de ce
problème, donc c'est important de faire ces deux distinctions dans
le sens que les travaux pourraient bien être commencés, autrement
si on attend d'avoir fait tout dans toutes les communes, on risque
que rien ne se bouge et à ce moment-là on aura de la part des
habitants de Verrès des plaintes pas indifférentes.
A mon avis je suis pour accepter la modification qui a été
proposée en tenant compte des déclarations du collègue
Praduroux.
Président Je rappelle que la motion a été retirée. Je soumets au
vote la résolution telle qu'elle a été amendée dans la dernière
phrase en précisant qu'il s'agit seulement des communes où le
niveau acoustique est dûment certifié:
Risoluzione Il Consiglio regionale
Vista la petizione sottoscritta da cittadini del Comune di
Verrès per l'immediata installazione delle barriere antirumore nel
tratto urbano dell'autostrada;
Rammentato che l'Amministrazione regionale si è più volte
attivata in merito alla problematica evidenziata dai firmatari
della petizione avendo già in data 20 gennaio 1997 trasmesso alla
Società Autostrade Valdostane il rapporto sulla campagna di
misurazione fonometriche predisposto dall'ARPA;
Sottolineato che in tale nota si invitava la SAV a predisporre
tutte le misure atte a diminuire l'intensità dell'inquinamento
sonoro mediante la realizzazione di barriere fonoassorbenti con la
precisa indicazione della scala di priorità;
Visti gli impegni assunti dalla SAV di provvedere in tal senso
sia nell'incontro pubblico del 19 maggio 1997 nonché in sede di
incontri tecnici con l'ARPA;
Precisato che dai rilievi fatti dall'ARPA nel comune di Verrès
risulta che i limiti di rumorosità in ambiente esterno sono
superati soprattutto in zona stazione FF.SS. anche al di fuori
dell'ampiezza prevista delle fasce di pertinenza
Impegna
i rappresentanti regionali in seno al Consiglio di
amministrazione della SAV affinché celermente si facciano portavoce
dell'assoluta indifferibilità di provvedere alla realizzazione
delle barriere acustiche in comune di Verrès e negli altri comuni
valdostani in cui risulti accertato un disagio acustico, provocato
dal percorso autostradale.
Conseillers présents et votants: 27
Pour: 27
Le Conseil approuve à l'unanimité.
