Classificazione
ISTRUZIONE PUBBLICA



Oggetto del Consiglio n. 2555 del 7 marzo 2007 - Resoconto
OGGETTO N. 2555/XII - Approvazione della mozione:
"Accertamento delle condizioni igieniche e di pulizia nelle scuole
dell'infanzia e primaria della Regione".
Mozione
Venuti a conoscenza di rilievi scritti da parte di personale
docente e genitori di allievi di scuole materne sulla scarsa
qualità dei servizi di pulizia degli ambienti scolastici
frequentati da bambini di età compresa tra i tre e i sei
anni;
Evidenziato come da tali rilievi emerga non solo lo scarso
numero di personale impiegato nell'attività di pulizia da parte
delle società affidatarie del servizio, ma anche l'inadeguatezza
delle procedure di appalto che prevedono capitolati molto limitati
nelle prestazioni, in particolare per quanto riguarda lo
sfruttamento dei periodi di chiusura durante le festività natalizie
e pasquali, nonché nei periodi precedenti l'inizio o seguenti il
termine delle lezioni, per effettuare le indispensabili grandi
pulizie;
Constatato che molto spesso non è possibile richiedere al
personale non docente di poter integrare tali attività di pulizia,
in quanto in tali qualifiche spesso sono occupati lavoratori con
rilevanti percentuali di invalidità;
Sottolineato come, anche in questo caso, l'esternalizzazione
sia un processo che alla fine comporti risultati negativi sia per
la qualità del lavoro svolto, sia per la qualità e la quantità
dell'occupazione impiegata;
Ricordato come a fronte di importanti finanziamenti
regionali, nel settore delle scuole materne ci si aspetta un
altrettanto importante impegno da parte degli enti locali, sia
nella relazione dei capitolati d'appalto, sia nel controllo della
loro attuazione;
Il Consiglio regionale della Valle d'Aosta
Impegna
Il Governo regionale a:
1) richiamare le istituzioni scolastiche e gli enti locali ad
una puntuale verifica delle condizioni igieniche e di pulizia delle
scuole materne;
2) richiamare le stesse istituzioni alla verifica puntuale e
continuativa dei capitolati di appalto dei servizi di pulizia, sia
nella fase di redazione, sia nella fase di attuazione;
3) richiamare tutti gli enti preposti al controllo del lavoro
affinché verifichino la correttezza delle condizioni di assunzione
e di lavoro degli operatori delle imprese di pulizia che abbiano in
corso appalti con la Pubblica amministrazione e ad attuare un
monitoraggio per evidenziarne i livelli retributivi, anche in
rapporto con i livelli retributivi previsti nelle procedure
d'appalto;
4) predisporre in collaborazione con l'Azienda sanitaria
locale gli opportuni accertamenti igienico-sanitari su tutti i
locali sedi di scuole materne nel territorio regionale.
F.to: Sandri - Fontana Carmela
Presidente
- È stato consegnato alla Presidenza un nuovo
testo della mozione, firmato dal collega Sandri e dall'Assessore
Viérin Laurent; do lettura di tale testo, che stanno
distribuendo:
Mozione
Visto l'articolo 8 della L.R. n. 22 del 3 agosto 1972 che
demanda le spese di manutenzione e gestione degli edifici delle
scuole dell'infanzia a carico dei Comuni ove hanno sede le
scuole;
Visti i continui rilievi relativi alla qualità dei servizi di
pulizia degli ambienti scolastici frequentati da bambini di età
compresa tra i tre e i sei anni;
Evidenziato come da tali rilievi emerga la necessità di
particolare attenzione alla qualità delle prestazioni sia
ordinarie, sia straordinarie nei periodi di sospensione
dell'attività didattica;
Sottolineata l'importanza dell'impegno da parte degli enti
locali, sia nella relazione dei capitolati d'appalto sia nel
controllo della loro attuazione;
Il Consiglio regionale della Valle d'Aosta
Impegna
Il Governo regionale a:
1) sollecitare, per il tramite del CELVA, gli enti locali,
nelle componenti amministrative e gestionali, a vigilare
permanentemente sull'igiene e la pulizia degli ambienti scolastici
di loro competenza attraverso la verifica puntuale e continuativa
dei capitolati d'appalto dei servizi di pulizia, sia nella fase di
redazione, sia nella fase di attuazione;
2) comunicare alle istituzioni scolastiche e agli enti locali
il contenuto della mozione.
F.to: Viérin Laurent - Sandri
La parola al Consigliere Sandri.
Sandri (GV-DS-PSE)
- La mozione era stata presentata
insieme con la collega Fontana nello scorso Consiglio, poi, proprio
per la disponibilità dell'Assessore Viérin a valutare insieme un
testo di mozione su cui si potesse concordare, abbiamo deciso il
rinvio ad oggi. Nel nuovo testo abbiamo raccolto le idee principali
della precedente mozione che sono le seguenti. La responsabilità
della manutenzione e della gestione degli edifici delle scuole
dell'infanzia è a carico dei Comuni, dove hanno sede le scuole:
questo è il primo dato fondamentale ed è quello che corrisponde
alle osservazioni che avevamo fatto, ossia abbiamo percepito da una
serie di rilievi la non particolare qualità dei servizi di pulizia.
Questo perché è mancata un'attenzione particolare da parte degli
enti locali sia da parte degli amministratori eletti, sia da parte
dei dirigenti nella predisposizione dei capitolati di appalto e nel
loro controllo, poiché questi risultati, che non sono ottimali e
che suscitano sia negli insegnanti e nei genitori che nei dirigenti
scolastici delle preoccupazioni, sono in parte dovuti a dei
capitolati di appalto che non garantiscono ad esempio le pulizie,
come viene detto bene nel testo della mozione, pulizie che sono
importanti, sia quelle ordinarie che quelle straordinarie nei
periodi di sospensione dell'attività didattica, per cui non
prevedono che durante l'estate o le vacanze natalizie si facciano
delle operazioni di pulizia. È capitato più di un caso che le
insegnanti abbiano dovuto il giorno prima dell'apertura delle
scuole materne andarsi a pulire loro le classi che erano
indecorose, ossia erano esattamente come erano state lasciate a
giugno: questo non è accettabile, come non è accettabile che i
capitolati di appalto siano fatti su degli "standard" nazionali che
non tengono conto delle realtà locali e della volontà locale,
perché vogliamo che i nostri figli possano vivere in ambienti
puliti e pretendiamo che vi siano delle garanzie su tutta una serie
di passaggi. Il che significa che non si trovi la polvere sotto i
mobili, perché i mobili non si spostano mai... e sotto i mobili di
tali scuole si trova di tutto di più... che vi sia una sola persona
che viene mandata in una scuola e che deve fare in poche ore una
cosa che dovrebbe essere sbrigata da 2 o 3 persone... e questo
oltretutto con problemi di qualità del lavoro, perché in questi
appalti che vengono fatti non sono previste garanzie sulla qualità
del lavoro e sul numero dei lavoratori... e questa non va bene per
gli "standard" che pretendiamo. Si prende atto dei continui
rilievi, che le autorità scolastiche hanno evidenziato più volte di
questa cosa, per cui riteniamo che un richiamo tramite il CELVA
degli enti locali sia il primo passo per dare una sterzata in tale
direzione. Ho l'impressione che questo comporti una riflessione
grossa da parte degli enti locali, che hanno una serie di
competenze importanti, ma che devono anche svolgerle sulla base di
un quadro di riferimento regionale. Le scuole sono un punto
essenziale, la loro igiene lo è ancora di più ed è importante non
solo fare l'appalto, poi vada come vada, ma anche vigilare che
l'appalto sia costantemente seguito.
Abbiamo visto che dal nostro intervento vi sono state delle
verifiche sul campo da parte di alcuni amministratori comunali:
questo ci fa molto piacere per quanto riguarda la città di Aosta,
ci fa meno piacere constatare che dopo tali interventi non sia
cambiato molto; un richiamo quindi da parte del Consiglio regionale
di comunicare alle istituzioni scolastiche e agli enti locali il
contenuto di tale mozione... questa volontà del Consiglio regionale
credo sia un dato positivo.
Rimane un fatto, che non c'entra con la mozione, ma che portiamo
alla valutazione di tutti, ossia l'esternalizzazione di una serie
di servizi di questo genere porta a delle situazioni assurde, che
magari c'è la cooperativa di Napoli che gestisce la scuola materna
di Viale della Pace. Diventa poco comprensibile capire come una
ditta che ha una sede a 8-900 km. da qui possa reggere
economicamente un appalto se non tagliando sulla qualità del lavoro
e sul lavoro. Una certa politica di esternalizzazione che abbiamo
fatto in passato e che abbiamo suggerito di fare agli enti locali
in passato secondo me dovrebbe essere rivista, perché a fronte di
questo abbiamo che, laddove la pulizia nelle scuole è fatta da
personale regionale, gli "standard" di qualità sono imparagonabili
e questo va sottolineato.
Presidente
- Dichiaro aperta la discussione generale.
La parola al Consigliere Salzone.
Salzone (SA)
- Non è il tipo di mozione che mi appassiona
particolarmente, ma, siccome riguarda una questione di igiene nel
mondo della scuola e soprattutto dove ci sono i bambini, ho voluto
approfondire questo tema, e volevo suggerire al Consigliere Sandri,
che ha proposto tale mozione di integrarla visto che anche
l'Assessore è d'accordo. Questo problema circoscritto alle sole
scuole materne è riduttivo, perché ho visto che anche nelle scuole
primarie la situazione non è migliore. Sposo in pieno le cose che
ha detto il Consigliere Sandri, perché il problema di questo
malessere deriva da 2 fatti: il primo è che tali ditte che vengono
quasi sempre da fuori hanno delle condizioni di basso costo che
consentono di lavorare, ma sono sottodotate per quanto riguarda il
discorso del personale e quindi il servizio è negativo. Faccio un
esempio: il personale viene pagato 5 euro l'ora, l'ho accertato
personalmente, e di solito in una scuola elementare ci sono 2
persone che fanno le pulizie 2 ore al giorno; praticamente coprono
4 ore in una scuola dove ci sono 3 piani, 2 grandi androni,
corridoi e 8 bagni. L'altro aspetto negativo riguarda i capitolati,
io ne ho uno davanti ed è, quanto meno, imbarazzante. Le persone
che vi lavorano tutti i giorni tolgono la polvere dai banchi,
scopano per terra e puliscono i bagni. Le prestazioni da
effettuarsi: ne cito una, a cadenza semestrale è la pulizia delle
scarpiere, degli armadi e degli scaffali. Tra l'altro se un bambino
fa la pipì a scuola, sono sempre le insegnanti che intervengono e
posso comunque dire che il personale che vi lavora fa anche più di
quanto è previsto dal capitolato, ve lo posso assicurare, perché ho
chiesto alle maestre e queste ultime fanno anche quello che non è
di loro competenza. Questo è il problema vero, allora non ho
approfondito se è il CELVA che si deve occupare di tali cose, o se
sono i dirigenti scolastici che devono verificarle, ma una cosa è
certa però: bisogna verificarle, dopodiché bisogna trovare una
soluzione che sia compatibile con un minimo di decoro che tutte le
scuole devono avere. Sono disponibile a far vedere all'Assessore
questo capitolato, ma qui le finestre le puliscono una volta
l'anno. Vediamo:
"prestazioni da effettuarsi con cadenza
annuale: spolveratura di arredi, pareti, arredi scaffalature,
segnaletica interna e spolveratura in umido di arredi..."
,
voglio dire, una volta l'anno, mentre le scuole sono luoghi dove la
pulizia deve essere accurata, perché ci sono bambini piccoli. Credo
quindi che il problema vero sia questo tipo di appalto, che non va
bene, senza contare che c'è addirittura uno "sfruttamento" del
personale: 5 euro l'ora, e mettere solo 2 persone... mi pare una
cosa esagerata. Su questo credo occorra intervenire e ritengo che
sarà necessario andare a verificarlo di persona, perché penso sia
un problema particolarmente sentito anche dai genitori.
Presidente
- La parola alla Consigliera Squarzino
Secondina.
Squarzino (Arc-VA)
- Solo due parole velocemente.
Condividiamo l'impostazione della mozione come condividevamo anche
il testo precedente, questo mi sembra più lineare e va bene. Forse
è vero, si poteva pensare ad altre scuole, ma nulla vieta che la
stessa attenzione vada rivolta anche se non è scritto qui, oppure
si potrebbe ancora modificare visto che non è chiusa la discussione
generale.
Il mio intervento è solo finalizzato a ricordare un impegno che
è stato preso in questa aula per quanto riguarda il problema degli
appalti. Di tutto il problema degli appalti, che sono
esternalizzati, più volte ne abbiamo parlato e una delle ultime
volte il Presidente e l'Assessore Marguerettaz hanno detto che
erano disposti a fare un tavolo di lavoro interassessorile in cui
inserire le varie strutture per affrontare questo problema. La mia
proposta è che tale tavolo di lavoro si faccia in fretta, anche se
non viene scritto nella mozione, e non solo l'Assessorato del
bilancio e della sanità, come mi sembrava fosse previsto nella
prima ipotesi, ma anche l'Assessorato dell'istruzione e il CELVA.
Ripeto: al di là di tale mozione, che ha una finalità esplicita
relativamente alle scuole materne o anche primarie, lo vedono poi i
proponenti... va ricordato questo impegno informale, ma che ritengo
sostanziale assunto dalla Giunta.
Presidente
- La parola all'Assessore all'istruzione e
cultura, Viérin Laurent.
Viérin L. (UV)
- J'interviens dans la phase de discussion
générale pour demander une minute de suspension pour tenir compte
des observations qui ont été effectuées par M. Salzone, qui me
semblent correctes. On pourrait intégrer la motion avec aussi, à
part l'école de base, les écoles élémentaires.
Presidente
- Il Consiglio è sospeso per 5 minuti.
Si dà atto che la seduta è sospesa dalle ore 19,40 alle ore
19,48.
Presidente
- Riprendiamo i lavori, la pausa è stata
fruttuosa, è stato siglato un emendamento congiunto fra l'Assessore
Viérin Laurent e i Consiglieri Sandri e Salzone che viene
distribuito; ne do lettura:
Emendamento
Al punto 1 del dispositivo, dopo le parole "ambienti
scolastici", sono aggiunte le parole "delle scuole dell'infanzia e
primaria" e le parole "di loro competenza" sono soppresse.
Se nessuno chiede di parlare, dichiaro chiusa la discussione
generale.
La parola all'Assessore all'istruzione e cultura, Viérin
Laurent.
Viérin L. (UV)
- Je remercie le collègue Sandri qui a
présenté cette initiative et les réflexions que je partage, comme
je partage la réflexion des collègues Salzone et Squarzino. C'est
un thème délicat qui doit être affronté dans son ensemble, déjà
avec l'Assesseur Marguerettaz il y a eu des discussions au Conseil
et les problèmes soulevés pour le nettoyage dans le Palais de
l'Administration régionale sont semblables à ceux qu'on peut noter
dans les écoles.
Je veux rappeler des passages. La législation italienne et la
loi n° 142/1990 prévoient que l'entretien ordinaire et
extraordinaire, les différentes affaires relatives à
l'administration, l'ameublement, la consommation d'énergie et
d'eau, le chauffage des bâtiments accueillant des écoles
maternelles, primaires et secondaires du 1
er
degré sont
à la charge des Communes sur le territoire dans lequel se trouvent
ces bâtiments et qu'il revient à la Province - ici en Vallée
d'Aoste la Province n'existe pas, donc à la Région - de pourvoir
aux besoins des établissements secondaires de 2
e
degré
et des collèges. A plusieurs reprises le Conseil d'Etat a souligné
les compétences des Communes ou des Provinces en précisant que le
service de nettoyage comprend tant les dépenses relatives au
personnel que l'achat du matériel nécessaire ou du nettoyage.
Autre problème est celui soulevé par M. Salzone: là aussi il
faudra faire une réflexion, car même sur les appels d'offres il
faut que chacun remplisse son rôle. En Vallée d'Aoste c'est la
Région qui assume les fonctions de nettoyer et de penser aux écoles
de 2
e
degré, mais, en ce qui concerne l'école
maternelle, je rappelle que la loi de 1972, qui a porté la création
des écoles maternelles dans la Région, prévoit que les frais
d'entretien et de gestion des immeubles accueillant les écoles
maternelles sont à la charge des Communes. Nous essayons donc de
rappeler à travers cette motion un engagement, que nous demandons
aux collectivités locales. La loi n° 21/2000 précise que le
Gouvernement régional doit définir chaque année, conformément à la
planification triennale et aux dispositions en matière de relations
avec les syndicats, le nombre total des personnels ATAR de
catégorie "A", qui sont ceux qui s'occupent de l'entretien, ainsi
que de la répartition à la fois par établissement scolaire et par
profil professionnel, donc il faut que l'on retourne dans ce
sillon. Le cas échéant, les dirigeants scolaires signalent aux
services compétents de la Région les problèmes relatifs au
personnel régional et la manière dont ce dernier exécute les tâches
qui lui sont confiées et s'adressent à la Commune pour ce qui est
des carences des services communaux, donc ce sont les Communes qui
devront essayer de faire un peu de clarté.
En ce qui me concerne, j'ai eu l'occasion d'aller à
l'inauguration d'une école à Saint-Martin de Corléans et j'ai pu
vérifier qu'il existe des problèmes de nettoyage et aussi des
problèmes dans le choix des matériels, car souvent on essaie de
planifier les travaux avec le Directeur des travaux et les
dirigeants scolaires, mais pas toujours on est attentif au choix
des matériels et on se trouve dans la situation qui est celle -
déjà à l'inauguration de l'école - que le sol du bâtiment scolaire
était sale. C'est donc aux fonctionnaires de la Commune de
vérifier, sollicités par les dirigeants scolaires, et c'est à nous
de solliciter les collectivités locales afin que cette ceci soit
vérifié.
Presidente
- Pongo in votazione il nuovo testo
comprensivo dell'emendamento presentato dall'Assessore Viérin
Laurent e dai Consiglieri Sandri e Salzone:
Consiglieri presenti, votanti e favorevoli: 26
Il Consiglio approva all'unanimità.
Presidente
- Vista l'ora, dichiaro conclusi i lavori
dell'odierna adunanza del Consiglio regionale, i lavori
riprenderanno domani mattina alle ore 9,00 con la discussione del
punto n. 29.1.
La seduta è tolta.
---
La séance se termine à 19 heures 53.
