Classificazione
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Calamità naturali


Resoconto integrale del dibattito dell'aula
Oggetto del Consiglio n. 1661 del 16 novembre 2000 - Resoconto
OGGETTO N. 1661/XI Richiesta al Governo italiano
dell'adozione di ulteriori disposizioni urgenti e straordinarie ad
integrazione del D.M. del 16 ottobre 2000 e dell'ordinanza n. 3090
del 18 ottobre 2000, in materia di interventi a seguito
dell'alluvione. (Ritiro di mozione)
Mozione Visto il gravissimo evento alluvionale che ha colpito
la Valle d’Aosta nei giorni scorsi, causando morte e
distruzioni;
Rilevato che la situazione è stata oggetto di un primo e
parziale provvedimento da parte del Consiglio dei Ministri, che in
particolare ha stabilito: contributi finanziari per il rientro
nelle abitazioni e per la ripresa delle attività produttive; cassa
integrazione straordinaria sino al 30/11/2000 estesa a tutti i
settori; sospensione generale dei termini dei procedimenti
amministrativi e giurisdizionali in materia fiscale sino al
31/12/2001; sospensione generale dei termini per i versamenti di
natura tributaria (IRPEF, IVA, ecc?) e previdenziale sino al
31/10/2000; sospensione, limitatamente ai soggetti residenti o
aventi sede operativa in immobili dichiarati inagibili, dei termini
per i versamenti previdenziali e patrimoniali sino al
31/12/2001;
Ritenuta l’urgente necessità che vengano
adottati, al fine di alleviare le sofferenze e i disagi causati
dalla calamità naturale, provvedimenti ulteriori destinati a
congelare gli oneri e a rinviare gli adempimenti inerenti
l’ordinaria burocrazia, affinché tempi e risorse
possano essere utilmente destinati alla difficile normalizzazione
delle attività private ed economiche;
il Consiglio regionale della Valle d'Aosta
Chiede
al Governo italiano, in considerazione di quanto esposto in
premessa, che siano adottate, ad integrazione del D.M. del
16/10/2000 e dell’ordinanza n° 3090 del 18/10/2000,
ulteriori disposizioni urgenti e straordinarie con efficacia
generale sull’intero territorio regionale in materia
di termini e di servizio di leva, - analogamente a quanto già
stabilito in situazioni simili - e, fatti salvi i provvedimenti già
adottati, in particolare:
1) sospensione di sei mesi dei termini di prescrizione, di
quelli perentori, legali e convenzionali, sostanziali e
processuali, comportanti decadenze da qualsiasi diritto, azione ed
eccezione, in scadenza dalla data di lunedì 16 ottobre 2000;
2) sospensione per lo stesso periodo di tutti i termini relativi
ai processi esecutivi, mobiliari e immobiliari, nonché di ogni
titolo di credito con forza esecutiva oltre alle rate dei mutui di
qualsiasi genere, oltre agli adempimenti fiscali e previdenziali in
scadenza nel medesimo periodo;
3) licenza illimitata, in attesa di congedo, per i residenti in
Valle d’Aosta in servizio di leva che ne facciano
richiesta;
4) dispensa, a domanda, per i residenti in Valle
d’Aosta non ancora chiamati al servizio di leva,
relativamente agli anni 2000 e 2001;
5) estensione della cassa integrazione straordinaria a tutti i
settori – sino al 15/03/2001 – per i
datori di lavoro aventi dipendenti sospesi o lavoranti a orario
ridotto.
F.to: Frassy - Tibaldi - Lattanzi
Président
La parole au Conseiller Tibaldi.
Tibaldi (FI) La risoluzione approvata dal Consiglio regionale
nella scorsa seduta e votata anche dal gruppo di Forza Italia ha
riassunto in buona parte le istanze contenute in questa mozione,
istanze che poi sono state tradotte nella legge di conversione del
"decreto Soverato", pertanto questa mozione oggi appare superata
dagli eventi. Per queste ragioni ne proponiamo il ritiro.
Il Consiglio prende atto.
Président
Nous avons achevé l'examen de l'ordre du
jour.
La séance est levée.
