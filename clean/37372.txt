Classificazione
DEMANIO E PATRIMONIO REGIONALE



Oggetto del Consiglio n. 1162 del 22 aprile 2015 - Resoconto
OGGETTO N. 1162/XIV - Interpellanza: "Situazione del piano di
valorizzazione/alienazione dei beni immobili di proprietà
regionale".
Presidente -
Per l'illustrazione, la parola al
Consigliere Guichardaz.
Guichardaz (PD-SIN.VDA)
- Grazie Presidente.
Ci sono argomenti che non diventano mai vecchi sia perché di
attualità, sia perché faticano a trovare una soluzione concreta. Il
riproporli regolarmente può apparire una mancanza di
argomentazioni, ma sarebbe forse più grave per noi Consiglieri di
opposizione, che proponiamo e che utilizziamo nella nostra azione
politica principalmente i cosiddetti "atti di sindacato ispettivo",
non seguire l'iter delle nostre iniziative accontentandoci delle
risposte date
una tantum
dai singoli Assessori,
rassicurazioni spesso vaghe, spesso costruite in modo da apparire
tranquillizzanti: "ci impegniamo...", "predisporremo...",
"valuteremo...". Quante volte abbiamo sentito questi impegni.
Dicevo che spesso riceviamo risposte rassicuranti alle nostre
iniziative, risposte che però non sono quasi mai risolutive. La
premessa è d'obbligo proprio perché si eviti di dire che la
questione della valorizzazione del patrimonio immobiliare regionale
è una roba trita e ritrita, quasi una fisima di alcuni Consiglieri.
Credo, tra l'altro, di essere in buona compagnia su questo tema: il
collega Chatrian, insomma, si è occupato molto anche lui di
patrimonio pubblico. Effettivamente potrebbe sembrare una cosa
trita e ritrita, ma di soluzioni concrete, di vere e proprie
rivoluzioni in questo senso non se ne vedono e non se ne sono viste
né in questa legislatura, né nelle precedenti. Tra l'altro, siamo
in attesa da un sacco di tempo di questo benedetto "piano di
alienazione", che non si vede neppure all'orizzonte. Parrebbe quasi
che non vi sia un reale - e ribadisco: reale - interesse da parte
dell'Esecutivo di affrontare quest'importantissima e dirimente
discussione sul patrimonio pubblico regionale, eppure, colleghi,
questo è uno di quei problemi che non può essere rinviato a data da
destinarsi, non lo si può mettere in coda all'elenco delle
priorità, perché siamo convinti che questa sia una delle principali
priorità. Lo dico adesso e l'ho detto nel corso delle precedenti
discussioni che sono state fatte in quest'aula, colleghi, anche le
iniziative sull'ex Maternità, sul Palazzo Cogne, sulla
Centrale
laitière
, sul Villaggio dei minatori di Cogne rientrano a pieno
titolo in questa discussione...dicevo che abbiamo più volte
ribadito in quest'aula che il patrimonio immobiliare regionale non
è cosa di cui ci si può disinteressare, anche perché l'immensa
dotazione di edifici, di terreni, le numerose infrastrutture che
possediamo sono proprietà collettiva, cioè appartengono a tutti gli
abitanti di questa regione.
Il paradosso è che, al posto di essere una risorsa, questo
patrimonio rischia di diventare un problema a causa degli enormi
costi di gestione e di manutenzione. Colleghi, tenere lì a fare la
muffa decine o addirittura centinaia - perché gli elenchi sono
lunghissimi - di strutture e di terreni non è che non costi nulla
ai cittadini! I quali, non dimentichiamolo mai, sono i proprietari
legittimi del patrimonio pubblico! Vi è un costo per la gestione
tecnico-amministrativa di questi immobili, per la messa in
sicurezza degli immobili e delle aree circostanti, anche se è
minima, anche se non è funzionale all'utilizzo del bene, è comunque
obbligatoria: penso alle installazioni per evitare possibili
intrusioni di persone non autorizzate, messe a protezione degli
immobili, a volte diroccati e in rovina e perciò pericolosi per
l'incolumità pubblica. Non è che non costino queste opere di
contenimento, vi è un costo per la manutenzione. Anche un immobile
inutilizzato presuppone un programma di manutenzione, a volte
minimale, ma comunque necessario, ma soprattutto, colleghi, vi è un
costo dovuto al mancato impiego del bene. È un concetto quello del
costo per il mancato utilizzo non di immediata comprensione, perché
di fatto il mancato utilizzo non presuppone un esborso
quantificabile in denaro, ma comporta un non introito. Certo, anche
sul piano dei costi poi vi sono comunque le tasse di proprietà che
in ogni caso vanno pagate. Magari qualche bene è stato acquistato
dalla Regione facendo prestiti, mediante mutui e magari vi sono
ancora delle rate o quote di ammortamenti più o meno riconoscibili
nel
mare magnum
del bilancio regionale. Ci sono proprietà
che sono state acquistate dalla Regione direttamente da privati,
per le quali sono stati accesi dei mutui e per le quali è stato
predisposto un piano di ammortamento pluriennale. Mi viene in
mente, ad esempio - ne parlavamo l'altra volta -, il Villaggio
Cogne, che fu acquistato in blocco negli anni '90, mi sembra per
oltre 11 miliardi delle vecchie lire. Il costo fu diluito proprio
in più anni, quindi gli acquisti comportano comunque anche degli
impegni futuri. Dicevo che vi è un costo dovuto anche alla mancata
valorizzazione del bene immobile; bene che, se fosse ben
indirizzato, colleghi, potrebbe originare degli introiti - che ne
so? - sotto forma di canone di locazione, o come corrispettivo in
caso di alienazione, in caso di vendita. E che dire di quegli
edifici che rimessi nel circuito produttivo potrebbero innescare
processi virtuosi per imprese, associazioni, privati cittadini, con
conseguenti ricadute positive sull'Erario, colleghi! Perché poi non
è solo l'imprenditore o il privato, a cui viene ceduto magari in
comodato o gli viene dato in affitto, se si innesca un processo
virtuoso anche l'Erario, i cittadini e l'economia locale hanno
comunque delle ricadute vantaggiose. Insomma, tenere un patrimonio
inattivo, improduttivo ha dei costi che invece potrebbero essere
compensati dagli introiti generati dall'affitto, costi addirittura
annullati in caso di vendita. In più, producendo PIL dovuto agli
effetti del riutilizzo del bene è all'indotto che genera ogni
attività connessa al bene stesso... Non dico che è un crimine,
colleghi, lasciare infruttuoso un patrimonio potenzialmente
fruttuoso, non mi va di usare termini così ultimativi, di sicuro è
una grossa responsabilità politica non fare il possibile per
valorizzare questo patrimonio e queste considerazioni noi le
abbiamo espresse più volte in questa sede, sono state ribadite da
molti colleghi anche nelle precedenti legislature.
La nostra interpellanza quindi va proprio nella direzione di
accelerare la necessaria presa in carico di un problema che
potrebbe trasformarsi appunto, Assessore, da problema a risorsa e
poiché, come dicevo all'inizio, la nostra attenzione si è
concentrata soprattutto su alcuni luoghi simbolo quali l'ultimo
piano dell'ex Maternità, l'ex
Centrale laitière
, il palazzo
dove attualmente ha sede il CRAL Cogne, il Villaggio Cogne...su
ciascuno di questi edifici, di questi blocchi di edifici abbiamo
presentato e discusso iniziative: sull'ex Maternità
un'interrogazione discussa il 15 gennaio 2014, sull'ex
Centrale
laitière
il 28 luglio scorso, sul Villaggio Cogne
l'11
febbraio del 2015, sul tema generale della valorizzazione del
patrimonio immobiliare e, in particolare, del Palazzo Cogne il 24
settembre 2014. Varie iniziative hanno ripreso il tema del
patrimonio, per esempio: le iniziative relative alle sedi della NUV
e della COUP, le iniziative relative alla vendita dei beni della
Pila S.p.A. e via dicendo. Dicevo, poiché ci siamo concentrati nel
corso di questa legislatura su alcuni luoghi simbolo presi un po' a
pretesto e con l'obiettivo comunque di affrontare in modo concreto
il tema della valorizzazione del patrimonio pubblico, Assessore,
con la nostra interpellanza, oltre alle altre domande che le
poniamo, le chiediamo di aggiornarci rispetto a questi siti, di
dirci se si sta facendo qualcosa per metterli a reddito o per
dargli comunque una destinazione visto che molti di questi edifici
sono abbandonati a sé stessi e producono costi e nessun beneficio
per la collettività. Grazie.
Presidente
- Grazie. Per la risposta da parte del
Governo, la parola all'Assessore Perron.
Perron (UV)
- Grazie Signor Presidente.
Collega, io credo non sia necessario neanche presentare le cose
in modo grave quando si hanno comunque visioni simili e
atteggiamenti costruttivi. Non mi pare che né il sottoscritto, né
il Governo regionale abbia mai detto che questo tema è trito e
ritrito, anzi noi siamo disponibili. L'ho affermato e lo riconfermo
che su quest'argomento, quando ci sono delle soluzioni, delle idee,
le affrontiamo in uno spirito
bipartisan
in modo molto
corretto e molto volentieri. Non ultimo, quando si è trattato di
accogliere una risoluzione che, se non ricordo male, il collega
Chatrian aveva proposto, il Governo regionale l'ha votata molto
volentieri assumendo su di sé quest'impegno a lavorare su una
materia, lo riconosco, che giace lì da molto tempo, che è robusta,
che è corposa e che adesso, provando a risponderle, vado un po' a
declinare. Allo stato attuale quindi il piano di valorizzazione che
lei citava, al quale corrisponderà anche un piano parallelo di
alienazione immobiliare, non è stato completato, ci stiamo
lavorando. Gli uffici stanno facendo a questo proposito un robusto
lavoro; terminando, peraltro, tutta una serie di adempimenti che
sono necessari. Quest'attività è iniziata con un esame robusto
delle proprietà, è stata fatta una ricognizione, un relativo
aggiornamento dei dati catastali e della situazione urbanistica in
generale. Si è lavorato per creare, cosa che non c'era, una banca
dati elettronica raccogliendo, per tutti i singoli immobili:
fotografie, planimetrie, mappe catastali, prescrizioni
urbanistiche, andando a cercare, laddove ci sono, dei vincoli che
rispondono alla legge n. 11 del 1998, cioè la legge urbanistica.
Voglio ricordarle che, mio malgrado, mi sono ritrovato a verificare
che tutto ciò non c'era. Voglio far presente che, per raccogliere
questa documentazione, che è una documentazione comunque
indispensabile per fare qualunque tipo di ragionamento, sono stati
necessari dei sopralluoghi, delle richieste specifiche di
documentazione presso gli Enti locali che sono competenti per
territorio. Tralascio il dettaglio di ciò che è stato fatto, poi,
se vuole, dopo lo approfondiamo, perché mi porterebbe via tempo
nella risposta. A fianco di questo è stata avviata una fase...come
dire? di analisi delle proprietà, al fine di valutare tutte quelle
che sono le possibili utilizzazioni: da una parte dirette della
Regione, dall'altra andando ad immaginare quali sono gli immobili
che sono passibili di procedura di valorizzazione da parte di
privati o addirittura di alienazione. Voglio solo dirle che in
alcuni casi l'utilizzo diretto da parte della Regione non esclude a
priori il coinvolgimento del privato. Alcuni contratti tra
partnership
che sono innovativi, prevedono che vi sia una
partnership
tra pubblico e privato in modo che sia l'ente
sia il privato possano trarre da questo ragionamento dei reciproci
vantaggi. In queste situazioni noi possiamo immaginare che ci
possano essere, per quello che riguarda la Regione, anche
collaborazioni tra diversi Assessorati: penso, ad esempio, al
bilancio con i lavori pubblici e con l'istruzione e cultura.
Un'altra valutazione che è stata fatta è quella in relazione al
mercato immobiliare odierno e le possibili risposte che dallo
stesso possono giungere. Come lei sa - lo diceva poc'anzi
correttamente nell'illustrazione, e condivido -, il mercato sta
attraversando un momento di stallo, quindi anche i ragionamenti che
si possono fare sulle previsioni di vendita non sono molto
positivi. Si sta riflettendo - e approfondiremo in Commissione -
anche di cedere in uso ai privati per recuperare e qualificare,
quindi consentire l'utilizzo di tutta una serie di immobili. Gli
uffici hanno provveduto a redigere un piano che contiene tutti gli
immobili che si intendono avviare alla valorizzazione; fra questi
alcuni sono già inseriti nel piano dismissioni che è stato
approvato nel 2010, per il quale alcune valutazioni possono anche
nel frattempo essere variate. Si è lavorato, cosa che non c'era, a
predisporre una scheda-tipo per manifestare l'interesse dei privati
per avviare dei percorsi e dei ragionamenti in tal senso.
Per quello che riguarda le attività finalizzate alla
valorizzazione, si è di recente coinvolto anche il CELVA questo al
fine di immaginare dei percorsi condivisi sia per quello che
riguarda le proprietà regionali che sono dislocate nei vari comuni,
sia per fare dei ragionamenti anche su quelle che sono le proprietà
dei Comuni stessi sulle quali spesso esiste purtroppo lo stesso
progetto. Io ritengo che una condivisione, laddove è possibile, con
i Comuni per gli immobili sia regionali sia comunali sia
importante, non dico indispensabile, ma rilevante per comprendere
se ci sono sul territorio delle esigenze specifiche sulle quali
basare dei progetti di valorizzazione. In questo mese
quest'attività di raccordo con il CELVA è momentaneamente sospesa
per ovvi motivi di elezioni comunali. Dal nostro punto di vista,
immaginiamo, appena i Comuni avranno le nuove Amministrazioni
comunali, di intraprendere al più presto nuovamente questo percorso
di confronto.
Sul punto 2 ovviamente immagino che i risultati di
quest'attività...vengano presentati in Commissione... A tal punto
avevo già anticipato due settimane fa al collega La Torre - credo
sia quella la Commissione competente - una disponibilità, non
appena saremo in grado con gli uffici di fare la fotografia
dettagliata, ad essere presenti in Commissione e ad illustrare
tutto quello che è stato fatto, cercando ovviamente di rispettare i
tempi previsti nella risoluzione approvata in questo Consiglio l'11
dicembre scorso.
Sintetizzo un po', mi riservo quindi di approfondire
dettagliatamente in Commissione anche sugli immobili che lei citava
al punto 3. In sintesi: per il Palazzo Cogne è stata presa in
considerazione, ma approfondiremo, la possibilità di avviare un
partenariato pubblico-privato, attraverso la ristrutturazione del
palazzo da destinare in parte alla Regione, in parte a privati,
oppure ancora con la ristrutturazione interamente dedicata alla
Regione offrendo per contro al privato investitore la proprietà di
un altro immobile regionale. Sono state qui formulate tre ipotesi,
che prevedono diversi livelli di occupazione dello stabile da parte
della Regione e che comporterebbero un risparmio sulle locazioni
attualmente in essere e quindi un miglioramento della logistica
dell'amministrazione. Mi riservo di approfondire in modo molto più
chiaro e dettagliato in Commissione.
Sull'ex Centrale del latte riprendo quello che le avevo detto
già in risposta all'interpellanza, nel senso che era in corso
l'affidamento per l'esecuzione delle indagini e delle analisi
necessarie per la caratterizzazione dei terreni: questo è stato
fatto in sinergia anche con l'Assessorato dell'ambiente. A febbraio
sono stati depositati i risultati di quest'analisi c'era un
problema di contaminazione di falda, si è ripartiti con il
procedimento che è già in corso con la società Depo-Dora che era
confinante e a marzo è stata approvata la chiusura del procedimento
di bonifica. Detto questo - ma approfondiremo -, abbiamo su
quest'immobile un quadro abbastanza completo perlomeno di
informazioni che ci permetteranno di fare tutto un ventaglio di
ipotesi di riutilizzo, anche in accordo con il Comune di Aosta.
Sull'ultimo immobile, l'ex Maternità, voglio solo renderle noto
che, in data 1° aprile, l'ASL ha chiesto alcuni locali in comodato
al fine di ampliare il Reparto di Psichiatria. Ora, a noi pare
opportuno riconfermare su quest'immobile una vocazione
prioritariamente socio-sanitaria, procedendo nel tempo a
delocalizzare in un'altra sede gli uffici regionali presenti, al
fine di consentire una razionalizzazione degli spazi da destinare
ad area sanitaria. Una porzione di questo complesso ex Maternità è
ancora da ultimare e per farlo è necessario che almeno il piano
sottostante, se non i due sottostanti siano svuotati. Si è
immaginata - anche qui presenterò in Commissione in modo
dettagliato - una ristrutturazione. I costi sono alti perché pur
immaginando una ristrutturazione minima, le valutazioni che sono
state fatte si aggirano intorno agli 800 euro al metro, l'ultimo
piano supera circa i 1.000 metri, parliamo di 800.000 euro, quindi
su questo stiamo facendo delle valutazioni. Su quest'immobile in
via prioritaria rimane la nostra intenzione di non distanziarsi
molto dalla destinazione a fini socio-sanitari, però su questo
stiamo ancora ragionando.
Chiedo scusa per la lunghezza, ma le domande erano molte.
Riaffermo la nostra disponibilità a ragionare su quest'argomento in
una logica assolutamente costruttiva e non di contrapposizione, non
vedendo questo come un problema, ma anzi come un'opportunità.
Ribadisco quindi la nostra disponibilità in tempi ragionevolmente
brevi, rispettando i tempi dell'iniziativa, ad andare in
Commissione per un ragionamento molto più dettagliato e molto più
approfondito, per fare una valutazione e darsi anche congiuntamente
un percorso di valorizzazione, come lei correttamente evidenziava
nell'illustrazione. Chiedo scusa, Presidente, per...
Presidente
- Grazie Assessore. Per la replica, la parola
al Consigliere Guichardaz.
Guichardaz (PD-SIN.VDA)
- Per la risposta poi se ha da
consegnare magari una relazione, io archivio nelle pratiche. Beh,
la questione del "trito e ritrito"
non era per lei, perché
noi ci confrontiamo anche su questi temi, lei a volte mi aggiorna e
ci aggiorna: è un problema più che altro di comunicazione esterna,
perché sembra che poi ci siano delle persone che hanno delle fisse
su determinati argomenti... Io sono convinto che questa fissa non
sia una fisima, ma anzi sia una necessaria ed auspicabile
sollecitazione nel senso di risolvere il problema del patrimonio
per... Lei conosce benissimo i dati, ma questo è l'elenco minimo
del patrimonio, sono una cinquantina di pagine, abbiamo terreni,
alpeggi, fabbricati: questo è l'elenco del patrimonio immobiliare
non utilizzato/parzialmente utilizzato, cioè noi siamo ricchissimi!
La Valle d'Aosta ha accumulato nel corso degli anni, vuoi per
eredità, vuoi perché vi sono stati degli acquisti anche
consistenti...io citavo prima il Villaggio Cogne: beh, 12 miliardi
di lire nel 1997 non è che fosse propriamente una cifra...diciamo
che all'epoca magari che c'erano più soldi era una cifra che poteva
spaventare un po' meno, oggi è una cifra che rimane lì come una
pietra tombale su un progetto che invece avrebbe potuto svilupparsi
in questi ultimi vent'anni e che, per fortuna, comincia a
smuoversi...non so se per sollecitazione nostra o per chissà che
cosa, comunque vedo che qualcosa nel frattempo si è mosso. È stata
messa, mi sembra, a bando la gestione della caffetteria
dell'ostello del Villaggio Cogne...insomma, noi torniamo a
risollecitare la riflessione sulla problematica del patrimonio
immobiliare. Tra l'altro, c'è una risoluzione, appunto, che porta e
porterà in Commissione la problematica, perché, secondo noi, questo
è un tema che va affrontato.
Lei in più di un'occasione...nella sua risposta ha detto:
"è
una questione che giace lì, è una questione che, mio malgrado, mi
sono ritrovata...",
eccetera, vuol dire che c'è stata in questi
ultimi anni evidentemente una sorta quasi di disinteresse, magari
l'interesse e le energie sono state concentrate altrove. Beh, oggi
non siamo più in grado di concentrare altrove le energie,
soprattutto di concentrare le energie magari su capitoli di
acquisto, ma oggi dobbiamo far fruttare quello che abbiamo! Perché
è una cosa paradossale, abbiamo un sacco di roba, un sacco di beni,
un sacco di terreni e di edifici, eccetera, che sono un debito! Il
bilancio di VdA Structure è emblematico di questa cosa. Quando uno
ha delle cose, dovrebbe essere contento perché queste cose qua
dovrebbero portare reddito, invece a noi portano solo problemi. Si
arriva addirittura a pensare che forse è meglio dismettere, dare in
comodato, cedere, perché altrimenti queste robe qua, vuoi tra la
messa in sicurezza, tra le manutenzioni minime e altro, diventano
un debito enorme.
Guardavo l'elenco dei beni: per esempio, la famosa Casa
dell'orologio
di Cogne, che in parte è ancora della Regione,
è lì bloccata, è lì ferma; non si capisce bene se va avanti...è un
problema, in centro a Cogne un monumento storico che sta lì,
staziona, non è fruibile...diventa un problema perché qualcuno
comunque deve andare, ci deve mettere le mani, deve preoccuparsi
della messa in sicurezza, ogni tanto qualcuno si infila lì dentro,
tra l'altro, c'è anche il pericolo che possano accadere delle
cose.
L'ultimo piano dell'ex Maternità. Io ho sollecitato nella mia
interrogazione, forse una delle prime interrogazioni: "andiamo a
dargli un'occhiata". Sono più di mille metri, non è solo l'ultimo
piano, perché c'è ancora una porzione del secondo piano dove ci
sono addirittura delle scrivanie messe lì, i pavimenti sono
ancora...cioè noi abbiamo in centro ad Aosta un patrimonio... Tra
l'altro, io l'ho fatto vedere ad un ingegnere, perché ci si può
intrufolare lì dentro eh! Non c'è nessuno che ti dice nulla. Ho
portato un ingegnere che mi ha detto: "ma sono bellissimi questi
locali, sono asciutti"
.
Il tetto è stato sollevato, tra
l'altro, oltre i 3 metri e 80...non so cosa...cioè abbiamo un
patrimonio che non è solo diroccato, o diciamo al peggio in rovina,
ma abbiamo dei patrimoni in centro ad Aosta in zone strategiche che
è bene che vengano...poi benissimo che si parli con il CELVA,
benissimo che si faccia un ragionamento. Io so che gli uffici
stanno lavorando nella direzione di creare, per fortuna, delle
partnership
con persone che siano interessate alla
valorizzazione. Non mi stanco mai di raccomandare, ovviamente, che
queste
partnership
puntino alla valorizzazione dei nostri
beni, perché sono proprietà collettive, che non diventi poi magari
un sistema per svendere o per cartolarizzare dei beni che invece
potrebbero essere utilizzati e potrebbero avere dei ritorni anche a
beneficio. So - e concludo - che il mercato immobiliare oggi non è
un mercato propriamente...cioè non è un momento allegro per
vendere; ci sono tante altre formule: dal comodato, appunto, alla
valorizzazione pubblico-privata. Lei parlava del Palazzo Cogne.
Benissimo, penso che questa sia la direzione auspicabile.
Grazie.
Presidente
- Punto 12 all'ordine del giorno.
