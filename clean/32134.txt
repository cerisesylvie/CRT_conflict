Classificazione
CONSIGLIO REGIONALE
Attività consiliare d'aula
ORDINE PUBBLICO - FORZE ARMATE
Pubblica sicurezza



Oggetto del Consiglio n. 952 del 17 dicembre 2009 - Resoconto
OGGETTO N. 952/XIII - Approvazione di risoluzione:
"Considerazioni in relazione all'aggressione subita dal Presidente
del Consiglio dei ministri".
Risoluzione
Il Consiglio regionale della Valle d'Aosta
Premesso che la democrazia si fonda sul confronto dialettico,
anche duro, tra le varie posizioni, il quale non può e non deve
trascendere in disprezzo, odio, insulto o violenza fisica nei
confronti dell'avversario;
Deplora
la pesante aggressione subita dal Presidente
del Consiglio Silvio Berlusconi a margine di una manifestazione
politica svoltasi a Milano il 13 dicembre scorso;
Esprime l'augurio di pronta guarigione al premier;
Invita
i protagonisti e i diversi esponenti della
politica italiana a moderare il linguaggio e i toni espressi,
evitando di alimentare quel clima di violenza verbale e concettuale
che rischia - com'e accaduto - di degenerare in violenza di fatto e
di scardinare i principi di civile convivenza che reggono il nostro
ordinamento democratico.
F.to: Lattanzi - Tibaldi - Zucchi - Benin
Président
- La parole au Conseiller Lattanzi.
Lattanzi (PdL)
- Grazie, Presidente. I recenti fatti che
hanno colpito il Presidente del Consiglio domenica scorsa, al di là
del merito, hanno certamente avuto il pregio di sollevare una
questione molto importante: quella del clima che non si vive solo
nella politica, ma nella vita sociale di questo Paese. Abbiamo
quindi sentito il dovere di presentare una risoluzione che
permettesse a questo Consiglio di esprimere, come si dice in questi
giorni, senza "se" e senza "ma" un "no" alla violenza, tanto più se
questa violenza scaturisce dalle contrapposizioni politiche o dal
dibattito che dovrebbe essere esclusivamente di tipo verbale.
Annuncio che abbiamo trovato un'intesa con tutti i gruppi
consiliari, che voglio ringraziare per la sensibilità, devo
riconoscere la volontà di essere su questo...
(interruzione di un consigliere, fuori microfono)
...sta arrivando... solo che mi ha chiamato il Presidente e
dovevo annunciare il ritiro della nostra risoluzione e la
sostituzione... con alcuni contributi dati dai gruppi che l'hanno
sottoscritta. Il nuovo testo ha la volontà di esprimere un unico
sentimento e un unico valore su questo tema, che non sia di parte,
ma che sia a favore di un dibattito sereno.
Président
- Nous attendons le nouveau texte pour pouvoir
le distribuer.
La parole au Conseiller Lattanzi.
Lattanzi (PdL)
- Per ribadire il ringraziamento a tutti i
gruppi consiliari e per ribadire che questa non è una risoluzione
che ha delle motivazioni di parte, ma condivide un valore che è la
necessità di abbassare i toni in questo momento, ma per sempre
possibilmente e, se volete, in un certo senso impegna anzitutto
noi, ma vorremmo che il Presidente del Consiglio si facesse latore
di questa nostra posizione ai due Presidenti di Camera e Senato,
non lo abbiamo scritto, perché è stata costruita in tempo reale
questa risoluzione. Chiederemmo quindi al Presidente del Consiglio
se può farsi latore di questa posizione, in cui il Consiglio
regionale della Valle d'Aosta esprime un netto dissenso dall'odio
espresso sia a parole che con fatti, sia nella vita politica che in
quella sociale.
Président
- La parole au Conseiller Donzel.
Donzel (PD)
- Votiamo convintamente questa risoluzione,
ringraziamo anche noi i colleghi consiglieri degli altri gruppi,
che hanno consentito di accogliere quelle piccole modifiche
emendative che andavano nella direzione di ribadire che il rispetto
della Costituzione e delle istituzioni, degli uomini che lavorano e
svolgono attività politica è una questione prioritaria e che nessun
tipo di violenza può intimorire le istituzioni e deve essere
consentito a tutti, singoli o gruppi, di esprimersi liberamente
nelle pubbliche piazze. Grazie.
Président
- La parole au Président de la Région,
Rollandin.
Rollandin (UV)
- Brevissimamente per dire che su queste
posizioni a livello nazionale, come a livello di tutte le altre
Regioni, di tutte le forze politiche, con qualche eccezione nelle
tonalità, credo vi sia stata una giusta sottolineatura del fatto
che, indipendentemente che oggi sia stata vittima la figura del
Presidente del Consiglio, il problema è che deve esserci una giusta
attenzione al clima, a cosa si sta creando nel Paese nei confronti
di quella che dovrebbe essere una normale convivenza. Qui invece
c'è un clima di odio che è molto pericoloso, i fatti lo dicono. In
modo chiaro e nel contempo così sobrio, nel senso che non si
vogliono fare delle accentuazioni che hanno riguardato altre
assemblee, dando adito ad una serie di inutili
querelles
,
credo sia giusto sottolineare l'indirizzo con cui questo Consiglio
vuole esprimersi nei confronti di un fatto esecrabile.
Président
- La parole au Conseiller Louvin.
Louvin (VdAV-R)
- Non sarà certamente in dissenso o in
diversità dai toni e dai contenuti degli interventi precedenti.
Anche il nostro gruppo consiliare è senza "se" e senza "ma" contro
ogni forma di violenza, di intimidazione e contro l'aggravarsi del
clima che c'è stato nel corso di questi ultimi anni. Auspichiamo
vivamente, al di là di ciò che è indicato come augurio personale
alla vittima della violenza nella persona del Presidente del
Consiglio dei ministri, che ci possa essere nell'ambito del
dibattito politico a qualsiasi livello, dal livello comunale fino
ai più alti livelli della politica e delle istituzioni, sempre un
civile, fermo, pacato confronto e il rigetto comune, corale,
collettivo di ogni forma di violenza.
Presidente
- Prima di mettere ai voti la proposta di
risoluzione, vi leggo quale dovrebbe essere la frase conclusiva:
"Dà mandato al Presidente del Consiglio regionale di trasmettere
la presente risoluzione ai Presidenti della Camera dei deputati e
del Senato della Repubblica"
.
Je soumets au vote le nouveau texte qui récite:
Risoluzione
Il Consiglio regionale della Valle d'Aosta/Vallée
d'Aoste
Premesso che la democrazia si fonda sul confronto dialettico,
anche duro, tra le varie posizioni, il quale non può e non deve
trascendere in disprezzo, odio, insulto o violenza fisica nei
confronti dell'avversario, ma presuppone la tolleranza reciproca e
il rispetto del dettato Costituzionale e delle istituzioni;
Deplora
la grave aggressione subita dal Presidente del Consiglio
Silvio Berlusconi a margine di una manifestazione politica svoltasi
a Milano il 13 dicembre scorso;
Ribadisce
che nessuna violenza ad opera di singoli o di gruppi, sia
essa di natura fisica o verbale, può intimorire le istituzioni e
determinare la limitazione delle libertà individuali e collettive
di espressione e manifestazione;
Esprime
l'augurio di pronta guarigione al Presidente del
Consiglio;
Invita
tutti i protagonisti e i diversi esponenti della vita
politica e sociale, a tutti i livelli e al di là degli schieramenti
di appartenenza, a moderare il linguaggio e i toni espressi,
evitando di alimentare quel clima di violenza verbale e concettuale
che rischia - com'è accaduto - di degenerare in violenza di fatto e
di scardinare i principi di civile convivenza che reggono il nostro
ordinamento democratico;
Dà mandato
al Presidente del Consiglio regionale di trasmettere la
presente risoluzione ai Presidenti della Camera dei deputati e del
Senato della Repubblica.
F.to:
Lattanzi - Salzone - Donzel - La Torre - Rosset
- Louvin
Conseillers présents et votants: 28
Pour: 28
Le Conseil approuve à l'unanimité.
