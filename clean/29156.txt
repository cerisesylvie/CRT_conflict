Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 299 del 13 novembre 1967 - Resoconto
OGGETTO N. 299/67 - Rinnovo, con modificazioni, del contratto
per l'esercizio del servizio di ricevitoria e di cassa regionali,
per il decennio di proroga 1964/1973. Parziale modificazione della
deliberazione consiliare n. 132 del 15 giugno 1964.
Bordon (D.C.)
- Io vorrei non ricadere nell'errore
dell'altra volta, Avv. Marcoz, dicendo che l'allegato è
sufficientemente chiaro, poi abbiamo visto quello che ne è venuto
fuori.
Ad ogni modo a me pare che qui sia essenziale innanzitutto
ricordare una cosa: che il 15 giugno 1964, alla scadenza del
contratto con la Cassa di Risparmio, fra altre cose riteneste voi
opportuno di modificare l'art. 6 e di inserire nello stipulando
nuovo contratto  - mi sia concesso leggere quello che c'è qui,
perché non ne posso mica inventare un altro - una modifica del
seguente tenore:
"il ricevitore si obbliga a fare anticipazioni
all'Amministrazione della Regione sulle rate di imposta camerale,
addizionali sovrimposte di competenza della Regione per un importo
non superiore all'ammontare delle prime due rate di più prossima
scadenza, sulle quali sarà applicato il tasso del 6% previsto
dall'articolo 70 del testo unico della legge...  La Cassa di
Risparmio si impegna inoltre di fare anticipazioni di cassa fino
alla concorrenza di quattro mensilità di proventi spettanti alla
Regione ai sensi dell'art. 2 del 1955",
che è quello del
riparto.
In esecuzione della soprarichiamata deliberazione consiliare del
1964 la Giunta regionale, con provvedimento in data 25 novembre
1964, approvava il precitato schema di nuovo contratto sottoscritto
dai rappresentanti della Regione della Cassa di Risparmio il 30
luglio 1965. Detto contratto veniva successivamente trasmesso per
gli ulteriori adempimenti ed i prescritti controlli al competente
Ministero della Finanza, il quale, con nota 41797 in data 18 marzo
1967, ha comunicato quanto segue: cioè ha finito per dire Signori,
- in parole povere, le mie povere - la Corte dei Conti, in sede di
registrazione del contratto di appalto per i servizi della locale
Ricevitoria regionale ha rilevato che la clausola di cui
all'articolo 6 del contratto medesimo, che prevede anticipazioni in
misura superiore consentita dall'articolo 70 del Testo Unico del
1963, produce la decadenza delle agevolazioni fiscali.
Che cosa accade? Tradotti in cifre per noi qui, noi abbiamo
chiesto attraverso questo contratto a chi allora ebbe a rogare, a
concordare questo contratto, e a conoscenza meglio di quanto possa
fare io, noi, con questa clausola - dico in questo contratto, con
queste richieste - noi potevamo arrivare ad una anticipazione che,
attraverso quanto è detto qui fra le sovrimposte, le non
sovrimposte, e le quote fisse e variabili, le quote fisse penso,
dell'articolo 2, noi potevamo arrivare fino a un plafond di un
miliardo. Cosa accade? Per una legge in campo nazionale si dice che
le tesorerie, le tesorerie possono, le ricevitorie possono
anticipare agli enti pubblici, coi quali hanno preso accordo, delle
somme, che però per noi non dovrebbero superare i duecento milioni.
Quindi tutto quello che supera in più, no, per tutto quello che
supera in più, noi dovremmo pagare una tassa di registrazione, che
voi capite, andando per esempio dai duecento milioni al miliardo di
cui si parla invece in questo, si tratterebbe di una tassa di
registrazione sull'importo di 700-800 milioni per cui sono milioni
che noi dovremmo pagare.
Ma il bello è questo, che questa tassa di registrazione la si
pagherebbe in unica soluzione, non sul fatto che io se arrivo fino
a 500 milioni, cioè fino a 200, a 300, io ho l'esenzione per i
primi duecento, ma si pagherebbe su tutta questa differenza. Allora
che cosa si è fatto? Io penso già forse prima si era trattato, ma
se non prima, si tratta adesso, si è parlato con la Cassa di
Risparmio, e abbiamo chiesto alla Cassa di Risparmio se era
d'accordo di far figurare sul contratto solo l'anticipazione che è
permessa da quella legge e che riguarderebbe proprio le sovrimposte
di competenza, l'imposta camerale, l'addizionale, ecc., cioè la
prima parte, non l'articolo 2; se erano d'accordo di anticiparci
ugualmente questi denari fino a un miliardo se ne avessimo bisogno.
E qui in un punto dell'allegato, la Cassa di Risparmio gentilmente,
in fondo, dice: io sono d'accordo con voi anche se non figura sul
contratto l'impegno di darvi questa anticipazione, quindi con un
impegno extra-contrattuale, che mi sembra sia già stato firmato,
per la differenza che non è consentita dalla legge, per cui noi per
quella differenza lì, avremmo ugualmente l'eventuale necessità di
anticipazioni e non avremmo la tassa di registro.
Signori, io vi sottopongo questo, ditemi che cosa volete che noi
si faccia.
Germano (P.C.I.)
- Qui si potrebbe fare, rifare tutto il
discorso del bilancio. Ritengo però che non sia il caso di rifarlo;
il fatto è che qui dimostrate proprio che delle anticipazioni ne
avete bisogno, ne avete bisogno e d' urgenza, perché quindi quei
tanti miliardi che arrivano, non vi bastano per coprirvi le spalle;
c'è bisogno di questo, c'è bisogno di questo. Quindi io lascio
perdere tutte le considerazioni. Praticamente direi che questo era
già in atto, era già in atto con la Cassa di Risparmio, perché le
anticipazioni che avete richiesto sono state date senza che noi
pagassimo al fisco l'1,50% che dobbiamo pagare. Però avete bisogno
con una delibera di mettervi a posto in questo periodo difficile,
di essere sicuri che non ci siano contestazioni da parte di
nessuno.
Fate bene a farlo, fate bene a farlo, però è la dimostrazione
della situazione finanziaria. E non dico di più.
Bordon (D.C.)
-  Voglio proprio evitare una polemica
perché sarebbe fuori luogo. Voglio soltanto dire al Consigliere
Germano che quanto dice è inesatto; potrebbe essere giusto per le
anticipazioni di cui abbiamo o avremo bisogno, ma questo se l'avete
sentito necessario nel 1964, non l'abbiamo mica messo noi nel '64.
Se nel '64 l'avete messo, l'avevate messo così en passant, e fatelo
en passant anche questa volta.
Fillietroz (U.V.)
- Veramente il vantaggio della Regione
sarebbe di applicare il 157 del Testo Unico, cioè di incassare i
900 milioni o 800 quali sono di imposta, diciamo di versare, dato
che noi incassiamo i 9/10 ad ogni modo è logico che non si può far
pagare quello alla Cassa di Risparmio, ma se no la Regione ne
avrebbe un vantaggio, perché dell'imposta di registro noi i 9/10 li
incassiamo di nuovo...
(voce)...
no, in ogni caso, in ogni
caso... no, il 50%; il 50% la Cassa di Risparmio, 50% la Regione...
Per la registrazione, il 50% dovrebbe pagare la Regione, per il 50%
la Cassa di Risparmio... lasciamo perdere.
Montesano (P.S.D.I.)
- Metto ai voti la delibera n. 13.
Chi è favorevole alzi la mano. Contrari? Astenuti? Adesso bisogna
che io faccia un po'...
Il Consiglio approva con 27 voti.
Si passa all'esame dell'oggetto n. 14.
