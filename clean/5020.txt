Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 32 del 13 gennaio 1983 - Resoconto
OGGETTO N. 32/VII - DISEGNO DI LEGGE CONCERNENTE: "FORMAZIONE
DELL'ANAGRAFE DELL'U TENZA E DEL CONSIMENTO DEGLI ALLOGGI DI
PROPRIETA' PUBBLICA".
PRESIDENTE:
Relaziona il Presidente della Giunta che ha
la parola. Ne ha facoltà.
ANDRIONE - (U.V.):
Si tratta di dare attuazione ad una
legge dello Stato per stabilire l'anagrafe degli alloggi che, in un
modo o nell'altro, sono stati finanziati con fondi pubblici, al
fine - è detto dalla legge - di consentire la verificazione del
possesso, formulare i programmi di manutenzione - soprattutto
sottolineare questo punto - attivare il principio della mobilità
dell'utenza che è uno di quelli che permetterebbe di risolvere, in
maniera meno caotica, il problema della casa. Per questo tipo di
legge lo Stato ha concesso alla Regione 48 milioni di lire. Anche
se questo finanziamento è giunto in ritardo, noi predisponiamo la
legge relativa.
PRESIDENTE:
E' aperta la discussione. Faccio presente che
oltre al parere della II
-
Commissione, allegato ai
documenti trasmessi con l'ordine del giorno la I
-
Commissione consiliare in data 11 gennaio, presenti il Consigliere
Martin e i componenti Mafrica e Tamone, giustificati Lustrissy e
Nebbia, ha preso in esame il sopraccitato disegno di legge.
Ha sentito l'illustrazione del Sig. Pignatelli, funzionario
dell'Assessorato dei Lavori Pubblici, ed ha espresso unanime parere
favorevole alla sua approvazione nel testo predisposto dalla Giunta
regionale. Ho letto il parere in quanto, essendo una decisione di
ieri, non è stata fotocopiata nè allegata agli altri documenti
all'ordine del giorno.
Siamo in sede di discussione generale; qualcuno chiede la
parola? Possiamo considerare allora superata questa parte e passare
all'esame dell'articolato.
Do lettura dell'articolo 1:
Art. 1
In attuazione dell'articolo 4 lettera f) della legge 5 agosto
1978, n. 457, la Regione provvede a formare e gestire:
a)
l'anagrafe degli assegnatari in locazione semplice
degli alloggi di proprietà di enti pubblici realizzati, risanati e
acquisiti per le finalità sociali proprie dell'edilizia
residenziale pubblica;
b)
il censimento del patrimonio abitativo individuato alla
precedente lettera
a);
c)
l'anagrafe dei beneficiari d'alloggi in edilizia
residenziale pubblica assegnati a riscatto o in proprietà;
d)
l'anagrafe dei beneficiari di agevolazioni finanziarie
pubbliche ottenute per costruire, risanare o
acquistare alloggi
destinati ad essere goduti in proprietà privata".
PRESIDENTE:
Metto in approvazione l'articolo 1 testè
letto:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Do lettura dell'articolo 2:
Art. 2
"Per la realizzazione degli adempimenti di cui al precedente
art. 1, lettere a) e b), la Regione, avvalendosi degli enti
proprietari o di gestione degli alloggi pubblici di cui al citato
art. 1 lettera a), cura l'acquisizione degli elementi conoscitivi
necessari per:
a)
il controllo volto ad evitare la duplicazione di
assegnazioni di alloggi pubblici;
b)
la verifica della legittimità dello stato d'uso
degli alloggi pubblici e la corretta gestione del patrimonio
residenziale pubblico ai sensi dell'art. 26 della legge 8 agosto
1977, n. 513;
c)
la formazione di programmi di manutenzione,
risanamento e ristrutturazione del patrimonio residenziale
pubblico;
d)
la promozione di interventi atti a realizzare il
pieno e razionale utilizzo della capacità ricettiva degli alloggi,
anche mediante la mobilità dell'utenza all'interno del patrimonio
edilizio".
PRESIDENTE:
Metto in approvazione l'articolo 2 testè
letto:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Do lettura dell'articolo 3:
Art. 3
"Le anagrafi di cui al precedente art. 1 lettere c) e d) sono
finalizzate ad evitare la duplicazione di agevolazioni pubbliche a
favore del medesimo beneficiario nonché a fornire allo Stato, alla
Regione, ai Comuni e agli Enti gestori una precisa conoscenza dei
dati relativi alle caratteristiche sia dei beneficiari che delle
agevolazioni concesse".
PRESIDENTE:
Metto in approvazione l'articolo 3 testè
letto:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Do lettura dell'articolo 4:
Art. 4
"La rilevazione dei dati necessari per la formazione
dell'anagrafe degli assegnatari e del censimento del patrimonio di
cui al precedente art. 1 lettere a), b) e c) viene effettuata a
cura della Regione con la collaborazione di tutti gli Enti
interessati (IACP - Comuni - Istituti Assicurativi - Poste - FF.
SS. - ecc.) che dovranno mettere a disposizione tutti i dati
tecnici e anagrafici in loro possesso.
La Regione istituisce il centro di coordinamento e di
controllo che stabilisce gli indirizzi operativi, gli strumenti e
le modalità per la realizzazione dell'anagrafe regionale,
sovraintende all'unificazione a livello regionale dei dati
raccolti, alla loro elaborazione ed aggiornamento".
PRESIDENTE:
Metto in approvazione l'articolo 4 testè
letto:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Do lettura dell'articolo 5:
Art. 5
"Ai fini dell'attuazione dell'anagrafe di cui al precedente
art. 1 lettera d) la Regione provvede, avvalendosi del centro di
coordinamento e di controllo alla tenuta degli elenchi nominativi
dei beneficiari dei mutui agevolati di ammortamento, nonché al loro
aggiornamento.
A tal fine si provvederà a richiedere ai beneficiari di
agevolazioni pubbliche le informazioni e la documentazione
necessaria al perseguimento delle finalità di cui al precedente
art. 3".
PRESIDENTE:
Metto in approvazione l'articolo 5 testè
letto:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Do lettura dell'articolo 6:
Art. 6
"Vengono delegati all'attuale Commissione regionale per
l'edilizia residenziale pubblica i compiti consultivi per la
formazione dell'anagrafe dell'utenza e del censimento degli
alloggi, di cui al precedente art. 1.
Tale Commissione è integrata dalla rappresentanza degli istituti
di credito e delle organizzazioni degli assegnatari".
PRESIDENTE:
Metto in approvazione l'articolo 6 testè
letto:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Do lettura dell'articolo 7:
Art. 7
"Qualora gli assegnatari ed i beneficiarti di cui al precedente
art. 1 non producano la documentazione richiesta dalla Regione o
dall'ente da essa delegato per la realizzazione degli adempimenti
di cui al citato art. 1 e non consentano l'accesso nel proprio
alloggio agli incaricati della rilevazione, si applicano le
disposizioni di cui all'art. 23 della legge 8 agosto 1977, n. 513,
secondo comma, nonché le disposizioni previste dalle vigenti
leggi".
PRESIDENTE:
Metto in approvazione l'articolo 7 testè
letto:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Do lettura dell'articolo 8:
Art. 8
"Gli enti proprietari o di gestione degli alloggi interessati
dal censimento di cui al precedente art. 1 nonché gli altri enti
pubblici e gli organi dell'Amministrazione dello Stato sono tenuti,
attuazione dell'art. 23 della legge 9 agosto 1977, n. 513, a
fornire alla Regione o all'ente da essa delegato, le informazioni e
le documentazioni in loro possesso, utili alla realizzazione delle
anagrafi".
PRESIDENTE:
Metto in approvazione l'articolo 8 testè
letto:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Do lettura dell'articolo 9:
Art. 9
"Alla copertura degli oneri derivanti dall'attuazione della
presente legge si provvede con i finanziamenti assegnati dal CER
alla Regione ai sensi dell'art. 3 lettera i) della legge 5 agosto
1978, n. 457.
All'iscrizione dei fondi nel bilancio regionale si provvederà
con le modalità previste dall'art. 42 della legge regionale 7
dicembre 1979, n. 68.
La presente legge sarà pubblicata nel Bollettino Ufficiale
della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta".
PRESIDENTE:
Metto in approvazione l'articolo 9 testè
letto:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Colleghi Consiglieri, vi sono dichiarazioni
di voto? Non ve ne sono. Il Consiglio è chiamato a pronunciarsi per
votazione segreta sul complesso della legge.
ESITO DELLA VOTAZIONE
Risultato dell'oggetto n. 32, disegno di legge n. 449:
Presenti, votanti e favorevoli: 24 Il Consiglio approva
all'unanimità
OGGETTO N. 33/VII
- PIANO DI RIPARTO DEI FINANZIAMENTI
DA ASSEGNARE AI COMUNI PER L'ANNO 1983, IN APPLICAZIONE DELLA LEGGE
REGIONALE 15.12.1982, N. 93 ("TESTO UNICO DELLE NORME REGIONALI IN
MATERIA DI PROMOZIONE DI SERVIZI A FAVORE DELLE PERSONE ANZIANE ED
INABILI") NONCHE' DELLA LEGGE REGIONALE 29.1.1980, N. 6
("PROVVEDIMENTI PER LE INFERMERIE DI COGNE E DI LA
THUILE").
PRESIDENTE:
La parola all'Assessore alla Sanità ed
Assistenza Sociale Rollandin. Ne ha facoltà.
ROLLANDIN - (U.V.):
Già in occasione del dibattito in
Commissione si è cercato di evidenziare quale è stato lo sforzo
portato avanti in questi anni per migliorare l'assistenza alle
persone anziane. Penso che uno sforzo non indifferente sia stato
fatto nel momento in cui è stato predisposto un nuovo disegno di
legge, approvato in Consiglio, che riguarda le modifiche della
legge 47, riprendendo alcuni concetti e modificando le parti che
l'evidenza stessa e soprattutto l'applicazione, in questi tre anni,
aveva di fatto superato. Nella relazione esplicativa si è cercato
di fare un quadro della situazione in Valle, evidenziando le
difficoltà di avvio di questi servizi negli anni 79-80-81 e 82 e in
effetti, in precedenti occasioni, discutendo di questo argomento in
Consiglio, si è fatto rilevare come sia difficile far partecipare i
Comuni a questo tipo di discorso. In effetti, questo è un tipico
esempio di decentramento, in quanto i fondi sono gestiti
direttamente dai Comuni, e riguarda un campo molto delicato, molto
ampio, dove un problema si inserisce con tutta evidenza: è quello
della mancanza di una riforma specifica nel campo sociale a livello
di normative statali e questo complica ad esempio, il problema del
personale a disposizione per questo tipo di servizio.
A questo proposito, a livello regionale e in accordo con i
Comuni, sono già stati fatti dei corsi per l'assistenza
domiciliare, corsi che hanno avuto un buon successo soprattutto
nell'evidenziare come sia indispensabile ed importante preparare
personale che sappia adeguatamente presentarsi con la persona
"anziana", comunque con la persona che ha determinate necessità in
particolari momenti. Un aspetto, sottolineato dagli operatori
sociali e sanitari, è stato in molti casi il rifiuto da parte di
persone, soprattutto nelle zone periferiche, nel vedersi avvicinare
da una persona estranea per determinati servizi. Quindi è stata
necessaria un'opera di sensibilizzazione per fare accettare questo
servizio in quanto dovuto e non come un regalo o qualcosa di
estraneo. Va tenuto conto della discussione che si sta portando
avanti a livello nazionale ed internazionale. Non dimentichiamo che
l'ONU ha avviato un discorso proprio nell'anno appena ultimato,
sulla figura dell'anziano. Non ultima va ricordata la Carta per la
terza età, predisposta nell'ultima riunione di Vienna, dove si è
sottolineato l'aspetto determinante del problema dell'anziano. Tra
l'altro, sempre in questa occasione, è stato evidenziato come ci
sia stato uno scarso interesse da parte degli organi di
informazione per un problema di questo tipo, quindi una scarsa
sensibilizzazione a questi problemi.
Il punto determinante, che io ritengo qualificante, emerso in
questi dibattiti a livello internazionale è stato quello di
verificare come sia indispensabile trovare, anche per la persona di
una certa età, un interesse che dia ancora uno scopo all'esistenza
e conseguentemente dia la possibilità di sentirsi attivo. A questo
proposito vanno sottolineati i vari problemi che si inseriscono in
quest'ottica qual è quella di abbassare sempre di più il limite del
pensionamento. La giustificazione ufficiale è quella di poter
permettere un maggiore inserimento dell'elemento giovanile
disoccupato e questo non sempre corrisponde a verità, pertanto è
necessario considerare con attenzione del tutto particolare questo
problema.
Teniamo conto che secondo i dati emersi a livello di queste
riunioni in Italia la popolazione totale supera i 56 milioni, con
un incremento annuo che è passato come popolazione attiva del 6,4%,
nel decennio 51/61, al 3,8% in questi ultimi dieci anni. Il nostro
paese, attorno al 2000 avrà il 22,1% di popolazione superiore ai 60
anni e il 6,6% di persone superiore ai 65 anni. Ora non
necessariamente queste percentuali sono significative in toto,
perché ci sono dei casi in cui l'età non è sinonimo di necessità,
però senz'altro la problematica si amplia e ci sono tutta una serie
di predisposizioni che, a livello regionale, devono essere attuate.
In questo quadro si inserisce il programma degli adeguamenti
finanziari che, a livello regionale, sono stati predisposti per
attivare una rete di servizi che venga incontro alle esigenze della
popolazione della terza età nella nostra Regione.
Nell'analisi dei programmi per il 1983, allegata alla relazione
si fa rilevare come ci sia stata una crescita progressiva di Comuni
che hanno predisposto piani per i servizi, tant'è che i piani che
stiamo esaminando riguardano ben 53 Comuni. Siamo partiti da una
situazione di 21 piani nel '79, 30 nell'80, 31 nell'81, 43 nell'82
e 53 nell'83, con in più una proporzione di persone interessate che
ormai abbraccia il 75%. Teniamo conto inoltre che di questi Comuni
molti hanno fatto rilevare come al di là di una struttura che
riesca a superare determinati problemi di frazionamento del
territorio, degli insediamenti abitativi non si potrà arrivare.
Tant'è vero che a questo proposito sono state studiate, predisposte
e finanziate una serie di iniziative di strutture a livello di
distretto, approvate dal Consiglio, che vedranno la loro
realizzazione nel-1'83.
Va ancora sottolineato come, malgrado tutte le attenzioni, i
richiami portati avanti, il termine previsto dalla legge il 31
maggio di ogni anno solare, termine utile in cui i Comuni possono
presentare i programmi, non è stato rispettato. Era stata
predisposta questa norma onde poter fare un'analisi approfondita da
una parte e, contemporaneamente, poter svolgere un esame comparato
con quella che è l'attività in corso ma soprattutto dare la
possibilità alle varie associazioni, in particolare la Consulta dei
pensionati, di attivare solo quei sistemi di analisi disponibili.
Tutto ciò ancora non è stato possibile, tant'è che nella relazione
sono stati citati i diversi solleciti fatti ai Comuni, perché
infatti si arrivava al paradosso che i Comuni con servizi attuati
non avevano presentato i piani entro i termini, per cui, a rigore
si doveva escluderli dai finanziamenti per il 1983.
A seguito di queste riunioni con la Consulta dei pensionati e
con l'Associazione Sindaci - questo programma e gli allegati sono
stati discussi con gli organismi sopraccitati ed anche con i
sindacati - si è giunti alla determinazione che per l'analisi del
programma dell'84 si dia come scadenza inderogabile il 31 maggio
1983 onde evitare ulteriori difficoltà programmatorie.
Va evidenziato inoltre che mettiamo a disposizione per 1'83 una
somma rilevante: infatti abbiamo a disposizione 2 miliardi 108
milioni e 990 mila lire per quello che si riferisce all'assistenza,
più 100 milioni che ancora riguardano questa legge e che entrano in
conto capitale. A questo proposito, proprio per il conto capitale,
rileviamo che c'è una legge appena approvata concernente interventi
di settore, mirati sulle strutture per anziani, per un imputo di 5
miliardi ancora nel triennio. Ritengo che rispetto ad altre Regioni
la somma a nostra disposizione sia dalle tre alle dodici volte
superiore a quella in percentuale concessa nelle altre Regioni
italiane. Questo basti ad indicare qual è stato l'impegno della
Giunta verso questi problemi specifici.
Un altro aspetto importante evidenziato nella relazione è come
sia estremamente difficile esaminare i piani presentati dai Comuni
tant'è che, malgrado uno schema tipo inviato a tutti i Comuni e che
doveva rendere leggibili i piani, non vi è stata sufficiente
attenzione nella loro compilazione, quindi vi sono state difficoltà
di interpretazione circa le intenzioni dei Comuni. Si è poi cercato
di dare dei criteri validi, pur con delle riserve, nella
compilazione, quindi nella predisposizione dell'esame della
proposta che oggi viene presentata in Consiglio e qui sono
riportati alcuni dei criteri: gli oneri di una assistenza
domiciliare ammontano a 16 milioni annui, l'onorario di una
infermiera professionale è stato calcolato 7000 lire l'ora,
l'intervento per ogni pasto caldo (3000 lire) e poi un indirizzo
nel verificare, con larga approssimazione - perché non è stato
l'unico criterio a cui ci si è attenuti - i possibili utenti tra la
popolazione residente.
Benché siano stati elencati in altre occasioni, vorrei ricordare
ancora i diversi servizi, che vanno dall'assistenza domiciliare
(che vede interessati 51 Comuni) alle microcomunità (che vede
interessati 9 Comuni come punti di distretto, e quindi non solo
come
Comune singolo), ai centri di ogni assistenza (che interessano
11 Comuni) ai centri di incontro (15 Comuni), ai soggiorni termali
(9 Comuni che sono interessati a questo tipo di attività).
Tutto questo vede differenziati i singoli momenti di attività
perché in effetti mentre i Comuni a maggiore aggregazione
demografica hanno la possibilità di attivare dei sistemi di
assistenza validi, in quei Comuni che hanno un elevato numero di
frazioni molto distanziate, diventa estremamente problematico
predisporre un valido servizio di assistenza domiciliare. In questi
casi estremi diventa indispensabile fare ricorso ad un processo di
microcomunità qual è quello che già è stato previsto ed approvato
dallo stesso Consiglio.
Agendo dunque su queste due forme, che sono il tipo di attività
indispensabili per attivare un corretto sistema di assistenza, si
potranno ottenere risultati validi onde evitare l'ospedalizzazione
dell'anziano, che è il punto fondamentale.
Un altro punto fondamentale di questo tipo di intervento è
quello di vedere sempre il momento sociale inserito e integrato con
il momento sanitario, in modo da non creare mai una barriera tra le
due attività, perché di fatto sarebbe una barriera fittizia e
controproducente. Teniamo conto che quando si parla della persona
anziana, in difficoltà, dobbiamo tener presente anche
l'handicappato e il dimesso dall'ospedale psichiatrico, poiché non
va dimenticato che proprio nei punti prima ricordati delle
strutture vi è la possibilità di recupero di queste persone.
Ritengo che, pur con certe modifiche che saranno possibili, questo
sia già un passo avanti.
Ultimo punto - in base già alla nuova legge la n. 93, è stata
predisposta una tabella, qui allegata, di contribuzione
dell'utenza, cioè l"'assistito" che riceve un determinato servizio
e che a sua volta dispone di un determinato reddito può, e secondo
me deve, partecipare a quella che è la spesa contribuendo con una
certa somma, come è evidenziato nelle tabelle. Tutto questo è stato
discusso con i Comuni ed approvato all'unanimità. Quindi ritengo
possa essere approvato anche in Consiglio.
PRESIDENTE:
Come previsto dalla legge, la Commissione IV
in una riunione del 7 gennaio 1983 ha preso in esame il
provvedimento e, dopo aver ascoltato la relazione dell'Assessore
Rollandin, presente ai lavori della Commissione, si è espressa come
segue: "Lustrissy e Voyat parere favorevole; Bajocco e Péaquin
parere in linea di massima favorevole con riserva di formulare
eventuali osservazioni nel corso del dibattito".
E' iscritto a parlare il Consigliere Péaquin. Ne ha facoltà.
PEAQUIN - (P.C.I.):
Avevamo già avuto modo di discutere
in Commissione questo piano. C'è da rilevare che, dopo un avvio
incerto da parte dei Comuni, nel formulare delle proposte, nel
richiedere fondi alla Regione per l'attuazione
di servizi in favore delle persone anziane, adesso, considerando
i Comuni che hanno fatto richiesta per attuare tali servizi,
possiamo ritenere che si inizi una strada accettabile, seppure non
ancora soddisfacente. Infatti 53 Comuni hanno richiesto tali fondi
su un totale di 74.
L'auspicio che tutti facciamo è che in tempi più brevi possibile
tutti i Comuni della Valle d'Aosta attuino questi servizi a favore
delle persone anziane. A tutt'oggi, il livello dei servizi
effettuati nei vari Comuni non è ancora del tutto soddisfacente;
parecchi Comuni che negli anni passati avevano richiesto dei
finanziamenti non hanno poi attuato tutti quei servizi che si erano
prefissi. Un anno fa avevamo lamentato, in occasione della
approvazione del piano di ripartizione per l'8
2
, lo
stato di disagio e di incertezza in cui potevano venirsi a trovare
i Comuni non potendo disporre di direttive precise in questo
senso.
Avevamo chiesto, in quell'occasione, che l'Assessorato si
facesse carico di dare direttive più precise nell'ambito di una
critica che noi avevamo fatto al piano di riparto per 1'82 e che ci
aveva visti dissenzienti per parecchi motivi: mancanza di
indicazioni più generali, entità della tabella dei ticket,
limitazione ad una sola assistenza domiciliare per ogni Comune.
Avevamo chiesto che fossero dati degli indirizzi e questo è
stato fatto dall'Assessorato alla Sanità ed Assistenza Sociale con
una circolare che ha inviato a tutti i Comuni, e questo ci fa
piacere. Non possiamo giudicare in modo completo il piano, comunque
in questa occasione ci pare che sia stato modificato in modo
abbastanza consistente rispetto a come era stato impostato l'anno
passato. Inoltre non siamo in grado, forse perché la Commissione
non l'ha richiesto, di esaminare le richieste presentate dai comuni
- richieste che sono complessivamente aumentate per le spese in
conto capitale a 3 miliardi e 700 milioni.
Il piano che viene proposto prevede un intervento di 2 miliardi,
108 milioni e 990 mila lire per spese di gestione e 100 milioni in
conto spese capitale. Se avessimo potuto esaminare meglio le
richieste dei Comuni forse saremmo oggi in grado di dare con
maggiore sicurezza la nostra approvazione.
Comunque ritengo che questa cifra sia di una certa entità e per
il momento soddisfacente, anche se dovremo in futuro approfondire
meglio tutte le richieste. Dovremo soprattutto garantirci che
quanto proposto dai Comuni venga attuato, diversamente continuerà
ad esserci disparità di vedute per quanto riguarda il lato
finanziario, senza portare risultati concreti.
L'Assessore ha già detto sia in Commissione che oggi in aula,
qual è stato il motivo del ritardo per cui siamo arrivati a metà
gennaio dell'anno successivo all'approvazione del piano che, com'è
previsto dalla legge 47, prima, e dalla legge 93 poi, dovrebbe
essere approvato entro la fine di ottobre di ogni anno. Tali
difficoltà sono dovute al notevole ritardo con cui i Comuni hanno
presentato i propri piani; noi concordiamo con quanto detto
dall'Assessore ma chiediamo che per gli anni a venire - questo sia
un impegno che dovremo mantenere e che investirà la prossima
Amministrazione - i Comuni presentino i piani entro la data
stabilita, in modo da potere avere la possibilità di esaminare con
la Consulta dei pensionati, con i sindacati e con tutti gli
organismi preposti le proposte fatte.
Un altro motivo di ritardo, ci è stato detto, è dovuto al fatto
dell'approvazione del Testo Unico della legge 93 che raggruppa le
leggi precedenti, tuttavia per i motivi che ho espresso essendosi
manifestato un cambiamento di indirizzo per quanto riguarda la
tabella dei ticket, noi siamo favorevoli, e lo eravamo già stati
nell'approvazione della legge che appunto prevedeva la
partecipazione degli utenti alle spese di gestione. Per concludere
riteniamo di poter dare il nostro voto favorevole a questo piano di
riparto per il 1983.
PRESIDENTE:
Altri che intendono prendere la parola? Ci
sono dichiarazioni di voto? L'Assessore Rollandin ritiene di dover
intervenire nuovamente? La parola all'Assessore alla Sanità ed
Assistenza Sociale Rollandin. Ne ha facoltà.
ROLLANDIN - (U.V.):
Solo per dire che sulla possibilità
di migliorare quella che è la collaborazione con i Comuni c'è il
pieno accordo da parte della Giunta e penso che, come
nell'applicazione di altre leggi, sia interesse di tutti verificare
un'attuazione più puntuale, anche per andare incontro alle reali
necessità dei singoli Comuni.
PRESIDENTE:
Ci sono dichiarazioni di voto? Prima di
mettere in votazione palese il provvedimento con un'unica votazione
faccio presente che il comma II è modificato per quanto concerne la
parte finanziaria. Cioè l'importo è sempre lo stesso 2.208.990 di
lire - ma ovviamente facendo carico al bilancio 1983 viene
modificata la ripartizione fra i vari capitoli.
E' un aspetto puramente tecnico, lo rendo noto, per cui
nell'approvazione del punto II non approviamo quello a pag. 5 che è
stato trasmesso nel primo testo originale, ma con le variazioni
d'ufficio che concernono l'esatta imputazione e quindi i
provvedimenti di carattere puramente contabile.
Metto in votazione la delibera iscritta all'oggetto n. 33:
IL CONSIGLIO REGIONALE
DELIBERA
1) di approvare l'unito piano di riparto dei finanziamenti
regionali per l'istituzione e/o la gestione di servizi a favore
delle persone anziane ed inabili per l'anno 1983, a favore dei
Comuni di cui all'allegato B, negli importi a fianco di ognuno
indicati;
2) di dare atto che la spesa complessiva di £. 2.208.990.000
(duemiliardi duecentottomilioninovecentonovantamila)
graverà:
a)
quanto a £. 1.600.000.000
(unmiliardoseicentomilioni), mediante impegno al Cap. 22805 del
bilancio di previsione della Regione per l'anno 1983 "Contributi ai
Comuni e ad altri Enti locali nelle spese di gestione dei servizi
sociali a favore delle persone anziane ed inabili", che presenta la
necessaria disponibilità;
b)
quanto a £. 508.990.000
(cinquecentottomilioninovecentonovantamila), con imputazione al
Residuo Passivo n. 22905 del bilancio regionale per l'anno 1983
"Contributi ai Comuni e ad altri Enti locali nelle spese di
gestione di servizi sociali a favore delle persone anziane" (fondo
di £. 1.105.000.000 impegnato con deliberazione della Giunta
regionale n. 7805 in data 23.12.1982);
c)
quanto a £. 95.000.000 (novantacinquemilioni), con
imputazione al Residuo Passivo 22820 del bilancio regionale per
l'anno 1983 "Contributi ai Comuni e ad altri Enti locali nelle
spese di investimento di servizi a favore delle persone anziane ed
inabili" (fondo di £. 95.000.000 impegnato con deliberazione della
Giunta regionale n. 7805 in data 23. 12.1982);
d)
quanto a £. 5.000.000 (cinquemilioni), con
imputazione al citato Residuo Passivo n. 22820 del bilancio
regionale per l'anno 1983 (fondo di £. 5.000.000 disponibile alla
chiusura dell'esercizio finanziario 1982);
3) di stabilire che alla liquidazione dei finanziamenti
assegnati ai Comuni interessati provveda la Giunta regionale con
successivi provvedimenti deliberativi;
4) di stabilire che i Comuni applichino, nei confronti degli
utenti dei servizi, le contribuzioni contenute nell'allegata
tabella C e sotto tabelle C/1, C/2, C/3, C/4, C/5.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
PRESIDENTE:
Metto in votazione le tabelle A) B) e le
sotto tabelle di sviluppo.
...Omissis...
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
OGGETTO N. 34/VII
- ORDINE DEI LAVORI DEL CONSIGLIO E
RINVIO OGGETTI.
PRESIDENTE:
Colleghi Consiglieri, ci troviamo adesso ad
affrontare le mozioni e per prima cosa riconfermiamo che per
l'oggetto iscritto al punto 37 è stato chiesto dal Consigliere
Minuzzo il rinvio sine die, cioè fino a quando
ci sarà, a livello di Ufficio di Presidenza, l'accordo per la
reiscrizione all'ordine del giorno. Questo per essere chiari
sull'iscrizione, che sarà richiesta ovviamente dal Consigliere
Minuzzo quando sarà raggiunto un accordo sul testo.
La Presidenza propone inoltre che gli oggetti nn. 36 e 39,
concernenti la situazione della crisi industriale e in particolare
del settore tessile in Valle abbiano votazioni separate, ma
un'unica discussione generale. Propone inoltre che si proceda nella
discussione degli altri oggetti, ricordando che l'oggetto 35 è
abbinato con l'interpellanza del Consigliere Berti, già iscritta
all'oggetto n. 11.
Procediamo con l'oggetto iscritto al punto 34 dell'ordine del
giorno.
La parola al Consigliere Cout. Ne ha facoltà.
COUT - (P.C.I.):
Devo dire che purtroppo non è stato
possibile riunire la Commissione per esaminare questa mozione,
anche perché l'Assessore non ci ha fatto avere gli emendamenti
promessi in Commissione e quindi penso che ancora una volta sia
necessario chiedere un rinvio.
Non abbiamo potuto, anche se ne avevamo intenzione, esaminare
con un paio di nostri esperti gli emendamenti proposti. Pertanto
chiediamo, se possibile, di rimandare ancora una volta di qualche
giorno questa mozione, che si trascina purtroppo dalla fine di
novembre.
PRESIDENTE:
C'è dunque una proposta da parte dei
proponenti di rinviare il tutto; la parola all'Assessore alla
Pubblica Istruzione M. Ida Viglino.
VIGLINO M. IDA - (U.V.):
Io mi posso dichiarare d'accordo
su questa richiesta di rinvio però vorrei suggerire al Presidente
della V Commissione, dato che dobbiamo riunirci per esaminare la
proposta del disegno di legge sullo Istituto musicale, di inserire
come secondo argomento la discussione sugli emendamenti che volevo
presentare oggi e che sono stati concordati in una riunione in cui
erano presenti l'On. Dujany, il Sen. Fosson e il Dirigente
dell'Assessorato. Abbiamo ritenuto di proporre la sostituzione
dell'art. 11 che avevamo concordato con il Deputato Dujany sul
testo allora in possesso della Commissione. In seguito il testo ha
subìto degli emendamenti in aula che hanno leggermente falsato
l'art. 11, quindi siamo venuti nella determinazione di sostituirlo
con un articolo che noi abbiamo ritenuto molto più aderente alla
salvaguardia delle competenze della Regione. In più abbiamo
proposto due piccoli emendamenti; pertanto vorrei che i membri
della V Commissione potessero esprimersi in modo da raggiungere una
votazione unanime da poter poi trasmettere ai nostri parlamentari
ed alle forze politiche.
PRESIDENTE:
La parola al Consigliere Cout. Ne ha
facoltà.
COUT - (P.C.I.):
Concordiamo con l'Assessore. La
Commissione verrà convocata per mercoledì 26 pomeriggio, prima del
Consiglio del 27 e del 28, con i due punti che sono stati richiesti
all'ordine del giorno.
PRESIDENTE:
La parola all'Assessore alla Pubblica
Istruzione M. Ida Viglino. Ne ha facoltà.
VIGLINO M. IDA - (U.V.):
Vorrei pregare i componenti di
questa Commissione di essere presenti perché la volta scorsa la I
Commissione, forse per la prima volta, non aveva il numero legale,
altrimenti questi argomenti avrebbero potuto essere dibattuti il 30
dicembre scorso. Mi riferisco alla legge sull'Istituto
musicale.
PRESIDENTE:
Per quanto concerne il programma di attività,
mi sembra che il Presidente della Commissione abbia accettato le
proposte dell'Assessore. La Presidenza si associa all'appello nei
confronti dei commissari di frequentare il più possibile le
riunioni della Commissione affinché non vadano deserte.
Per quanto concerne l'oggetto iscritto al n. 34, se ne
stabilisce il rinvio fino a che le Commissioni o i proponenti non
richiederanno la sua iscrizione all'ordine del giorno. Mi
correggo, sia da parte dei proponenti sia da parte
dell'Assessore viene richiesto che il rinvio sia di una seduta.
Sarà iscritto al prossimo ordine del giorno e vi ricordo che il
Consiglio è convocato per i giorni 27 e 28 gennaio, in base agli
accordi già a suo tempo intervenuti.
Passiamo alla trattazione dell'oggetto n. 35 che è abbinato ad
una interpellanza iscritta al punto n. 11 e che ovviamente decade
se non è presente in questo momento il Consigliere Berti.
OGGETTO N. 35/VII
- PROBLEMI CONCERNENTI I DONATORI
VOLONTARI DI SANGUE CHE NON SIANO LAVORATORI DIPENDENTI -
(Trattazione di interpellanza e rinvio di mozione).
PRESIDENTE:
Do lettura della mozione presentata dal
Consigliere Minuzzo.
MOZIONE
CONSIDERATO CHE:
a) i donatori di sangue lavoratori dipendenti hanno diritto alla
corresponsione della normale retribuzione per la giornata in cui
effettuano la donazione per effetto della legge 13 luglio 1967, n.
584 con onere a carico dello Stato;
b)
nessuna provvidenza è prevista per
c) i donatori di sangue lavoratori autonomi (agricoltori,
artigiani, commercianti, casalinghe) nè da parte dello Stato nè da
parte della Regione Autonoma Valle d'Aosta;
d) tale situazione, che discrimina cittadini valdostani con pari
dignità civile e sociale, non è mai stata presa in considerazione a
tutt'oggi dall'Amministrazione regionale nonostante da più parti
ripetutamente ed anche recentissimamente essa sia stata portata
all'attenzione del competente Assessore regionale alla Sanità
Rollandin;
e) altre Amministrazioni regionali più sensibili ai problemi
concreti della gente comune ed in particolare a tale problematica
hanno adottato provvedimenti legislativi tali da eliminare questa
palese ingiustizia e discriminazione, come ad esempio la Regione
Friuli-Venezia-Giulia con legge regionale n. 56 del 16 agosto 1982
(in B.U.R. n. 77 del 21.8. 1982) riportata in allegato;
f) dal 1° gennaio 1982 per decisione dell'Assessore regionale
della Sanità Augusto Rollandin sono stati aboliti i rimborsi al
donatore di sangue relativi alle spese di viaggio sostenute dal
donatore stesso per recarsi ad effettuare la donazione, rimborsi
peraltro previsti dalla vigente legislazione dello Stato e del
resto sempre regolarmente corrisposti fino al 31.12.1981
dall'Amministrazione ospedaliera;
g) la situazione di cui al punto precedente penalizza senza
motivazione plausibile tutti i cittadini valdostani donatori di
sangue ed in particolare quelli economicamente più deboli - fra cui
disoccupati, studenti, ecc. - i quali sono fra l'altro i più
disponibili alla donazione;
IL CONSIGLIO REGIONALE
DELLA VALLE D'AOSTA
DELIBERA
di impegnare la Giunta regionale, previa consultazione con
tutti i Gruppi politici presenti in Consiglio regionale, l'AVIS e
le organizzazioni di categoria dei lavoratori autonomi a presentare
un'idonea proposta nella quale siano previste delle
provvidenze:
1)
per mancato guadagno ai lavoratori autonomi, che si
sottopongono volontariamente ai salassi siano essi programmati o
urgenti;
2)
a titolo di rimborso spese, ai donatori volontari
di sangue non dipendenti.
PRESIDENTE:
Do altresì lettura dell'interpellanza
presentata dal Consigliere Berti.
INTERPELLANZA
CONSIDERATO
che tra i volontari donatori di sangue non
tutti hanno lo stesso trattamento economico;
INTERPELLA
l'Assessore alla Sanità ed Assistenza Sociale, Augusto
Rollandin, per conoscere se non ritiene opportuno estendere il
beneficio cui godono tuttora i soli lavoratori dipendenti, donatori
volontari del sangue, anche ai lavoratori autonomi, quali
artigiani, commercianti ed agricoltori, sia sulla diaria per ogni
prelievo, che nell'"una tantum" per rimborso spese di
viaggio.
PRESIDENTE:
La parola al Consigliere Minuzzo, per
l'illustrazione della mozione. Ne ha facoltà.
MINUZZO - (P.S.D.I.):
Intervengo anzitutto per dare un
chiarimento sulla relazione di questa mozione, e precisamente
riferendomi al punto E quando si dice "per decisione dell'Assessore
regionale". Era inteso "per decisione della Giunta" che cioè fosse
una decisione sua, dato che il punto citato ha già sollevato alcune
polemiche. Dico subito che noi siamo disposti a emendarlo
sopprimendo il punto E. Inoltre devo rilevare che questa mozione
non vuole essere altro che una presa di coscienza sulla disparità
di trattamento esistente tra i donatori del sangue, alcuni dei
quali sono lavoratori dipendenti, altri invece lavoratori autonomi.
Iniziative di questo tipo quali quelle suggerite nella mozione sono
già state prese in altre Regioni d'Italia e più precisamente nella
provincia di Bolzano dove si è deliberato in questo senso. Ritengo
importante che questa mozione venga approvata non tanto per quanto
concerne il trattamento economico dei donatori di sangue, ma,
ripeto, per affermare un principio e cioè che tutti i donatori
siano considerati nello stesso modo.
Devo inoltre ricordare ai colleghi Consiglieri che il Consiglio
Comunale di Aosta ha deliberato recentemente una mozione di questo
tipo con cui veniva dato mandato al Sindaco, dall'Assessore
comunale ai servizi sociali ed ai Capi Gruppo consiliari di
prendere contatto, in via di urgenza, con il Presidente del
Consiglio regionale e con il Presidente della Commissione regionale
della Sanità, con i Capi Gruppo regionali affinché il Consiglio
regionale potesse legiferare dal 1° gennaio 1982 e stanziare i
fondi necessari per poter concedere un contributo, a titolo di
rimborso spese, ai donatori di sangue lavoratori autonomi,
agricoltori, artigiani e casalinghe, concedendo buoni benzina
maggiorati per coloro che puntualmente assolvono alle chiamate
urgenti o programmate. Questa la mozione che è stata approvata dal
Consiglio comunale di Aosta su proposta del Consigliere
democristiano Artaz e che ha spinto il PSDI alla presentazione di
questa mozione. Tengo inoltre a far rilevare che non abbiamo voluto
scavalcare il Consiglio comunale di Aosta ma bensì accelerare i
tempi.
Ritengo di avere spiegato quali sono le linee generali di questa
mozione e mi riservo di intervenire successivamente per dare
eventuali chiarimenti sul problema ai colleghi, qualora li
richiedessero. Vorrei conoscere inoltre il pensiero dell'Assessore
alla Sanità in merito.
PRESIDENTE:
Dato che la mozione è abbinata
all'interpellanza del Consigliere Berti la parola al Consigliere
Berti. Ne ha facoltà.
BERTI - (Art. e Comm. Valdostani):
Per ribadire, come ha
detto poc'anzi il collega Minuzzo, la necessità di un trattamento
paritario dei vari donatori di sangue, siano essi casalinghe,
lavoratori autonomi, ecc., e di ripristinare quanto era già
previsto dalla legge nazionale, concedere cioè quell'indennizzo sia
esso in lire sia in buoni di benzina o altro, ma riconoscere a
queste persone, che periodicamente si prestano alle donazioni, una
qualche ricompensa, come del resto avviene in altre regioni
italiane.
Vorrei inoltre sapere perché sono stati cancellati quei piccoli
contributi ai donatori che venivano da fuori città.
PRESIDENTE:
La parola al Consigliere Ricco. Ne ha
facoltà.
RICCO - (D.C.):
Amici, vi è una categoria benemerita di
cittadini che danno alla società il massimo contributo che si possa
chiedere a ciascun individuo: il sangue.
E' un bene prezioso e vitale che non ha prezzo e la cui
donazione assume un rilievo morale che travalica i limiti di un
comune impegno sociale.
Purtroppo molti di noi politici
si
prodigano spesso solo
a parole nell'elogiare l'apporto dei donatori di sangue, mentre nei
fatti in Valle d'Aosta si è giunti a forme quasi discriminatorie e
che non sono certamente incoraggianti per quanti danno il meglio di
sè stessi alla comunità.
La decisione della Giunta regionale di abolire i rimborsi
relativi alle spese di viaggio sostenute dai donatori è sintomatico
di una sottovalutazione di tutta la categoria dei donatori e non
sembra tenere conto del fatto che solo un limpido volontariato,
scevro da interessi, anima da sempre la figura del donatore di
sangue. In una Regione come la Valle d'Aosta che prende sovente ad
esempio gli stimoli autonomisti delle altre Regioni dell'arco
alpino non doveva sfuggire l'articolato della legge regionale n. 56
dell'82, con la quale la Regione Friuli-Venezia-Giulia dispone
finanziamenti alle UU.SS.LL. in favore di quei donatori di sangue
che sono lavoratori autonomi. Ritengo sia possibile in Valle
d'Aosta eliminare le discriminazioni che attualmente dividono tale
categoria in donatori di serie A e di serie B.
E' necessario ripristinare il rimborso delle spese di viaggio in
quanto il costo dei trasporti privati o pubblici non deve incidere
sul bilancio familiare del donatore poiché, anche se volontario, il
loro atto è indispensabile alla moderna scienza medica per la cura
degli ammalati.
A nessuno, come dicevo, può sfuggire l'importanza del sangue,
che è senz'altro simbolo della vita. Io stesso, mi sia permesso
questo breve inciso, se in questo momento vi posso parlare e spero
che questo vi possa fare piacere, molti, diversi anni fa ho avuto
bisogno di trasfusioni di sangue per poter essere in grado di
raggiungere il Centro Ematologico di Pavia, dove mi diagnosticarono
in pochi giorni una anemia emolitica autoimmune, da anticorpi caldi
- una malattia rara - ma grazie a Dio anche guaribile,
contrariamente alla diagnosi di leucemia galoppante di Aosta.
Quindi il problema che stiamo affrontando è sentito intensamente
anche da me. Ripeto, sostengo che come tutti i cittadini sono
uguali davanti alla legge, così anche tutti i donatori devono
essere uguali. Non è giusto che solo i lavoratori dipendenti siano
tutelati dalla legge, mentre i lavoratori autonomi, che sono anche
numerosi, non hanno diritto a questo rimborso spese.
PRESIDENTE:
La parola all'Assessore alla Sanità ed
Assistenza Sociale Rollandin. Ne ha facoltà.
ROLLANDIN - (U.V.):
Se la tecnica viaggiasse di pari
passo con le buone intenzioni, come risposta non avrei che da
leggere questo breve comunicato: "Si raccomanda al Governo di
consentire e finanziare la produzione di sangue umano artificiale.
Si tratta di una soluzione incolore ad alto contenuto di ossigeno
che, congelata, si mantiene fino a due anni e può sostituire il
sangue umano a breve termine in situazioni di emergenza. La
soluzione, prodotta da ricercatori giapponesi, può servire a
individui di qualsiasi gruppo sanguigno e man mano che l'organismo
riprende a produrre nuovo sangue la sostanza viene eliminata
naturalmente.
La ricerca è giunta ormai al completamento della fase
sperimentale, il sangue artificiale è stato usato con successo su
oltre 30 pazienti - e si riferisce a un breve margine di
sperimentazione - dal principale ospedale di pronto soccorso di
Tokio. Fino a due litri della soluzione sono stati trasfusi con
successo in vittime di gravi incidenti".
Mi sembra che sarebbe una soluzione un po' semplicistica, anche
se penso che oramai in tempi molto brevi si arriverà a prendere
atto di questa soluzione che oltre ad essere incolore è anche
inodore in termini di denaro perché, purtroppo, se guardiamo una
fascia di territorio che non è ristretta ma che riguarda una larga
parte d'Italia c'è un commercio abbondante di sangue.
Quindi penso che questo non vada sottaciuto. Questo io l'ho
voluto rilevare anche per conoscere i limiti di un certo problema.
In merito ad affermazioni fatte, e qui si potrebbe chiaramente
polemizzare con troppa facilità, per cui non è nemmeno più
divertente e lascio perdere, voglio solo ricordare che i colloqui
che hanno portato a questi tipi di intervento a livello di
Consiglio comunale penso che siano da considerare alla luce di un
fatto: esiste una legge regionale che dovrebbe essere meglio
conosciuta, soprattutto da chi lavora in questo campo, e che da
suggerimenti sbagliati. Questo mi dispiace perché ritengo che prima
di reinventare bisognerebbe applicare quanto già esiste. Esiste
infatti una legge 60 che parla di come si può utilizzare le fasi di
volontariato, in particolare il volontariato dei donatori di
sangue. Questa legge, in termini chiari, precisa in che forma deve
essere la collaborazione con i donatori e l'art. 6 dice:
"Nell'ambito dei principi e degli obiettivi della presente legge la
Regione favorisce l'attività e l'associazione (con l'art. 2 della
592 che prima regolava la donazione di sangue) nella loro
organizzazione in corrispondenza degli ambiti territoriali dei
distretti sanitari di base in cui si articola l'U.S.L.". Questo è
un punto che non è stato letto perché in questo caso non si tratta
di tenere conto dei trasporti, ma si avvicina il servizio
all'utente; il donatore non deve venire ad Aosta perché, ad
esempio, nel poliambulatorio di Donnas per la prima volta il 21 di
questo mese sarà effettuato il prelievo di sangue ai donatori di
quella zona. In questo caso quindi non vi sarà assolutamente
necessità di spostamenti. Si è invertita una logica che voleva il
donatore mobile con comprensibile dispendio di tempo e di denaro,
ecc. Tutto ciò è già stato preso in considerazione e questa legge,
ripeto, è stata portata e discussa in vari consigli delle AVIS,
esaminata e quindi approvata con i donatori, che in fondo sono i
diretti interessati. A tal fine la Regione corrisponde annualmente
alle associazioni donatori presenti in Valle, secondo i distretti
di competenza, determinati contributi dalla Giunta, su proposta
dell'Assessore, sentita la Commissione di cui all'art. 7, tenuto
conto del numero dei donatori e dell'attività istituzionale svolta.
Quindi ci sono tutte le premesse perché, a livello di Commissione,
si valutino tutte le esigenze che i donatori - sono lori i soggetti
attivi in questo caso - non passivi - devono far presente.
Stranamente in tutto il discorso che ho sentito l'AVIS non è
stata interpellata e questo mi lascia perplesso. L'associazione non
si è espressa, non si è sentita benché abbia la possibilità di
lavorare all'interno di questa Commissione. Tra i suoi compiti vi è
quello, per esempio, di collaborare con il Centro emoderivati di
Milano per utilizzare fino in fondo il potenziale umano che viene
dato volontariamente ed evitare sprechi.
Era necessario fare queste piccole premesse per spiegare che il
problema addirittura non esiste, perché con l'avvicinamento del
servizio all'utenza il sangue viene raccolto vicino a casa quindi
non c'è viaggio, nè perdita di tempo. Praticamente al di là di
poche ore la mattina, le categorie interessate, e di cui tutti
vorrebbero farsi paladini - non entro nel merito - penso che vadano
considerati in primis dalla stessa associazione.
Comunque, ripeto, la stessa associazione non è stata
interpellata. La legge 584 che viene citata e che prevedeva questo
tipo di comportamento per i dipendenti da pubblica amministrazione
tra l'altro manca di una piccola regolamentazione, che non è mai
stata fatta, all'art. 5, dove diceva: "Entro tre anni dall'entrata
in vigore della presente legge il Ministero del Lavoro - tanto per
dire quelle che erano le competenze della Previdenza Sociale in
quanto questi oneri vanno a carico dell'INPS - provvederà ad
emanare le norme di attuazione della legge - mai stato fatto - per
quanto concerne l'accertamento su donazioni, limiti quantitativi e
deve raggiungere le modalità ed i termini per le richieste di
rimborso".
Questo è un piccolo particolare per dire come tutti questi
problemi sono stati superati dalla legge che ho appena citato.
Quind
i
il problema non ha bisogno di venir sollevato in
questi termini perché francamente le sollecitazioni non vengono dai
donatori.
Essi, infatti, essendo volontari, volontari rimangono e non
vogliono monetizzare il sangue. Questo è un chiaro principio
espresso dallo Statuto dei donatori di sangue
e
questo mi
sembra che qualcuno lo dimentichi troppo facilmente. Non si può
dare un prezzo al sangue. Inoltre (mi sono documentato in merito)
una casalinga che va a donare il suo sangue può tranquillamente
tornarsene a casa e sbrigare le necessarie faccende senza sentirsi
stressata a causa della donazione. A questo punto mi sembra che
questo sia un'offesa per il donatore volontario e che ci mettiamo
nel ridicolo. Questa come osservazione di merito, senza contare che
proporre i buoni di benzina che sembrano essere il cavallo di
battaglia di tutti cosa significano tradotti in lire? E' vergognoso
che ancora si speculi sul discorso buono benzina.
Rispondendo alla disinformazione di Berti vorrei ancora una
volta chiarire che non si tratta di ripristinare quanto previsto
perché questo non era mai stato previsto. Adesso non vi è comunque
più alcuna necessità del rimborso spese, in quanto il servizio è
mobile. Può accadere in casi di emergenza però le piccole lire il
donatore le utilizza tramite questa associazione, di comune
accordo; quindi non è che venga tolto un qualcosa al donatore che
prima aveva - questo mi sembra un punto essenziale da chiarire.
Inoltre quella che respingo e che mi ha stupito è l'affermazione di
Ricco che addirittura arriva a parlare di forme discriminatorie per
cui o non si conosce il vero significato della parola
"discriminare" oppure si vuole calcare troppo la mano. Ritengo che
qui qualcuno ha suggerito male, perché discriminare vorrebbe dire
non prevedere lo stesso trattamento ai donatori volontari che sono
nella stessa associazione e che si sentono rappresentati
dall'associazione regionale donatori di sangue.
Questo è volere andare oltre il buon senso perché i fatti sono
lì per dimostrare che ci sia una sottovalutazione dei donatori.
Infatti i donatori sono sempre stati valutati non soltanto per
quello che sono, sono stati sempre interpellati e presi in somma
considerazione tant'è che partecipano in numero paritetico in
quella Commissione prevista dall'art. 7 della legge 60, che non
piace in quanto non è conosciuta. Gradirei che se ne leggesse una
copia. Il volontariato deve essere limpido e ne abbiamo di
splendidi esempi anche nella nostra Regione. Non sarebbe più
volontariato se si ritenesse di dover ricevere qualcosa per la sua
donazione. Sarebbe un sottopagato o un pagato poco perché come
diceva Berti, dandogli mille lire ..... ad esempio si
monetizzerebbe questa azione volontaria, anche perché un flacone di
sangue vale di più, infatti costa 80.000 lire circa. Ritengo che se
io faccio un atto volontario questo deve esser così dall'inizio
alla fine altrimenti passiamo al semi-volontariato o al
volontariato soi-disant, cioè un donatore va a dare il sangue
quando vuole però pretende un quid e questo, ripeto, me lo hanno
confermato le associazioni dei donatori, non deve succedere!
Di questo problema ho già interessato l'associazione competente,
lo riporterò all'esame del Comitato di cui all'art. 7 per chiarire
ancora una volta l'assurdo di questa interpretazione.
Sono certo che la volontà dei donatori non è quella di venire
retribuiti e ritengo che qualcuno non sa leggere.
La legge del Trentino, rispetto alla nostra, è molto più
retroguardia e non contiene tutte le revisioni di spese che noi
abbiamo.
Noi deleghiamo al;dirittura le associazioni ma qui la voce
"Associazioni" dov'è?
Devo dire di a ere avuto diretti contatti con le associazioni
che si sono stupite di queste richieste. Già ci si interpreta la
categoria, adesso interpretiamo anche l'associazione? Ci sarà in
Consigli. il rappresentante solo dell'associazione benemerita degli
ex combattenti di guerra, dell'associazione dei volontari, delle
casalinghe, dei muratori: questo non ho capito!
Io comunque rispetto la volontà di quelli che vogliono
esprimersi liberamente anche in momenti istituzionali e ritengo
gravissimo voler superare quella che è una volontà di associazione,
regolarmente riconosciuta e che il Consiglio prende in esame.
Non penso che l'associazione volontari del sangue voglia
sentirsi dire "bravo" perché chi vi lavora non ha bisogno di questa
gratificazione, non chiede dei benefici extra, chiede soltanto di
essere rispettato e poter dare il proprio sangue.
In secondo luogo quella che è stata la limitazione
nell'interpretare leggi delle altre regioni perché gli stimoli
autonomistici, mi permetta Ricco, li interpretiamo su altri
livelli. La monetizzazione di certi atti per noi non è sinonimo di
stimoli autonomistici. Non sono degli stimoli e tanto meno
sono autonomistici. A questo punto, ripeto, non voglio
assolutamente una classificazione di serie A e di serie B dei
donatori. I donatori sono tali, rappresentati più che degnamente
dagli attuali organismi, che hanno la loro voce in capitolo, che
sono inseriti in tutti i programmi della Regione - quindi al di là
di ogni polemica voglio ribadire che lo spirito della legge 60,
ancora da attuarsi, penso valga la pena che sia capito un po' da
tutti anche perché i donatori lo hanno capito e non si sono fatti
avanti con questo discorso.
Quindi, ripeto, non c'è neanche da esprimersi contro, in quanto
questo problema non esiste. Non so proprio come dirlo ma non c'è!
E' un problema superato che ha già trovato la soluzione
in
una legge organica specifica,in una legge voluta dai donatori che
si sono espressi in questo senso ed hanno partecipato alla
elaborazione della legge 60, quindi ritengo sia mancanza di
rispetto verso un'associazione di volontari, non di lavoratori.
Il numero delle casalinghe fra i donatori è molto elevato - ho
qui i dati relativi - e posso dire di non avere mai sentito le
casalinghe dire che volevano un compenso per la loro donazione
volontaria. Mi rifiuto quindi di discutere su questo, reputo di
avere già dato correttamente una risposta e di avere proposto al
Consiglio una risposta che ha già dato con una legge specifica in
cui trovano soluzioni tutti questi problemi e vorrei fermamente che
fosse capito il concetto in quanto è un argomento già superato.
PRESIDENTE:
Hanno chiesto la parola i Consiglieri Fosson,
Berti e De Grandis.
La parola al Consigliere Fosson. Ne ha facoltà.
FOSSON - (D.C.):
Ho ascoltato le argomentazioni poste
dall'Assessore che io ritengo possano anche essere valide. Però io
mi pongo un piccolo problema: il donatore è un volontario, va
volontariamente a donare il sangue, si diverte ad andare a donare
il sangue o il suo volontariato è anche una funzione che la società
in qualche modo deve riconoscere? Ora il fatto che in questa
mozione si chieda così come ha chiesto unanimemente il Consiglio
comunale di Aosta di dare un riconoscimento al donatore di sangue
sotto forma di un rimborso spese, di viaggio o di mezza giornata di
lavoro persa, è un riconoscimento di questo tipo, non si tratta di
una monetizzazione del sangue. E' semplicemente un riconoscimento
al singolo donatore.
Altro poi è il discorso delle associazioni che giustamente sono
finanziate dalla Regione per svolgere la loro attività
istituzionale, di promozione in un certo senso, di organizzazione
dei donatori, però il fatto di riconoscere al singolo donatore con
un minimo riconoscimento la validità della sua funzione mi pare
giusto e doveroso.
PRESIDENTE:
La parola al Consigliere Berti. Ne ha
facoltà.
BERTI - (Art. e Comm. Vald
.): Dopo l'esposizione
dell'Assessore non è che non trovi dei punti d'accordo su quanto
egli ha affermato, ma è chiaro che se questa associazione di
donatori è un volontariato non si devono monetizzare le prestazioni
e fino a questo punto concordo pienamente. Se sono stato spinto ad
inoltrare un'interpellanza al Consiglio è perché alcuni donatori di
sangue, lavoratori autonomi, si sono sentiti discriminati nei
confronti del trattamento che avevano altri colleghi donatori
volontari, ma lavoratori dipendenti. Quindi, giustamente, non è che
noi vogliamo riconoscere al volontariato che dona il sangue un
quid, non vogliamo pagare il sangue che ci donano, però ritengo sia
giusto livellare questo tipo di intervento e dare un riconoscimento
alle persone che dal punto di vista si prodigano, anche se esiste
un servizio mobile che, fra l'altro, è in funzione da pochissimo
tempo.
Questi donatori in fondo una mezza giornata la perdono, a
scapito del loro lavoro quotidiano, perché non tutti posseggono un
fisico particolarmente forte. Questo parere mi è stato espresso da
alcuni di loro. Quindi, a mio modesto avviso, ritenevo che potesse
esserci un minimo intervento per livellare quelle categorie che
versano il sangue all'associazione. Non tutti sono nelle stesse
condizioni, io ad esempio non potrei donare il sangue. Se come dice
l'Assessore vogliamo orientarci verso prodotti chimici mettendo
acqua e colore al posto di un valore umano, allora non sono
d'accordo su questo tipo di intervento. Auspico solo che questi
volontari perseguano l'attuale strada.
PRESIDENTE:
La parola al Consigliere De Grandis. Ne ha
facoltà.
DE GRANDIS - (P.R.I.):
Sono un donatore di sangue e come
tale non mi piace che questo mio piccolo gesto periodico di
solidarietà venga enfatizzato e mitizzato, così come non mi piace
che venga premiato in diverse forme siano esse economiche o di
altro tipo. Ritengo infatti che questo gesto abbia sufficiente
appagamento nella soddisfazione della mia coscienza civile, di
compiere cioè un gesto di solidarietà, piccolo, che tra l'altro per
Statuto, come ha ricordato l'Assessore alla Sanità deve essere
anonimo e gratuito. Voglio anche aggiungere un'altra cosa: come
dipendente di un ente pubblico, per donare il sangue, io godo della
possibilità di beneficiare di una giornata di congedo straordinario
retribuito. Bene, io ho sempre dato il sangue, ho impiegato il
tempo strettamente necessario per la donazione, poi sono rientrato
in ufficio a fare il mio lavoro, perché il salasso non mi impediva
di lavorare al tavolino. Non faccio lavori pesanti per cui non
c'era alcun problema.
Ritengo che questo tipo di mozione per me mosso senz'altro da
intenti lodevoli, così come sono stati lodevoli gli interventi,
almeno negli intenti, sia di Ricco, di Fosson che di Minuzzo,
ritengo però non rispondano alle necessità dell'associazione
donatori di sangue.
Teniamo inoltre conto che in Valle d'Aosta abbiamo il privilegio
di avere la più alta percentuale di donatori di sangue di tutta
Italia e che il Centro Trasfusionale e l'AVIS hanno avuto varie
difficoltà proprio per una esuberanza di donatori, quindi per
esuberanza di sangue. Pertanto non abbiamo alcun motivo, in questo
momento, a volere incoraggiare con strumenti che, secondo me, non
sono i migliori in quanto non rispondono a quelle caratteristiche
della donazione gratuita e volontaria.
Secondo me non è rispondente all'esigenza e a quello che è il
valore morale di questo gesto, una interpretazione che vuole dare
degli incentivi di carattere economico, piccoli, grandi, modesti,
difficili perché la funzionalità dell'associazione e della
donazione va già bene così com'è. Essa verrà migliorata attraverso
la legislazione attuata a livello regionale, verrà migliorata
attraverso l'attuazione di norme statutarie non ancora applicate
completamente, per cui non vedo questa impellente necessità. Tanto
più che, come riferisce l'Assessore Rollandin, l'AVIS non ha
sentito la necessità di intervenire come associazione a difesa dei
propri associati e dei donatori.
Io chiederei quindi ai presentatori della mozione di volerla
ritirare perché, come giustamente ha detto l'Assessore, non c'è il
motivo del contendere, non c'è la necessità di fare una proposta di
questo genere e tanto meno di attuarla.
PRESIDENTE:
Sono iscritti a parlare i Consiglieri
Minuzzo, Mafrica e Nebbia.
La parola al Consigliere Minuzzo, a meno che ritenga, come
presentatore, di prendere la parola per ultimo.
La parola al Consigliere Minuzzo. Ne ha facoltà.
MINUZZO - (P.S.D.I.):
Non voglio assolutamente
raccogliere polemiche o provocazioni, però devo dire che qui in
Consiglio regionale non sempre i problemi sono stati portati dalla
base, come si suol dire, ma qualcuno ha preso l'iniziativa perché
lo sentiva come un problema suo e quindi non aveva assolutamente la
necessità di sentire nessuno per portare alla votazione in
Consiglio regionale dei provvedimenti tali che poi sono passati
sopra la testa di coloro i quali avrebbero dovuto esserne i
beneficiari. E' chiaro che l'associazione dei donatori non è stata
sentita, perché questa è una mozione che impegna la Giunta
regionale a fare certe azioni e fra queste qual è la prima? E'
quella di interpellare i Gruppi politici, l'AVIS, le organizzazioni
di categoria dei lavoratori autonomi a presentare un'idonea
proposta: non siamo venuti per proporre ai lavoratori autonomi un
certo trattamento! Si è voluto con questa mozione impegnare
esclusivamente la Giunta, dato che questo problema a mio parere
esiste nel voler cercare una soluzione. Se poi parliamo di
democraticità nelle consultazioni, ebbene devo dire che io, in
quanto donatore di sangue, mai sono stato convocato per
pronunciarmi sulla legge 60. Questo tanto per fare un inciso, visto
che, a seconda dei casi, qua si tirano in ballo associazioni oppure
sulle associazioni si passa tranquillamente sopra.
Ritengo e ribadisco che in questa occasione le associazioni di
categoria e l'AVIS in primis dovevano essere interessate al
discorso successivamente, quando cioè il Consiglio regionale aveva
preso coscienza di un certo problema. Se poi il Consiglio regionale
ritiene che questo problema non sussista, a questo punto era
inutile andare a scomodare le organizzazioni di categoria,
scomodare l'AVIS perché non vi era alcun impegno del Consiglio
regionale. Probabilmente qui vi è una diversa ottica sul modo con
cui è stata presentata questa mozione, ma nessuno vuole monetizzare
alcunché. Voglio fare rilevare che essendo io un donatore di sangue
mai e poi mai potrò prendere cinque lire per questa mia
donazione.
I lavoratori dipendenti dopo la donazione se ne possono stare a
casa - ripeto, questa è per me una affermazione di principio - e
ritengo che si devono trattare allo stesso modo i lavoratori
autonomi. Non per questo il lavoratore autonomo dovrà poi fare
valere sempre i suoi diritti: l'esempio lo ha dato il nostro
collega De Grandis, che dipendente da un ente pubblico, ma si
guarda bene dal godere dei diritti che gli sono riconosciuti per
legge, quindi al limite perde un paio d'ore.
Il discorso è che non si è necessariamente voluto, con questa
mozione, fare esprimere il Consiglio regionale sul fatto che debba
essere monetizzato l'atto volontario di donare il sangue. Posso
concordare con l'Assessore Rollandin sul punto 2 della mozione: è
chiaro che quelli di La Thuile, al momento, non hanno la
possibilità di fare il prelievo in loco, ma non ne faccio un
problema sapendo che l'Assessore Rollandin sta facendo dei grossi
sforzi per portare sul territorio tutte le strutture, i servizi
sociali per renderle più agevoli ai valdostani. Però mi è sembrato
che in qualche modo fosse un po' prevenuto e non abbia tenuto conto
del primo punto della mozione.
Mi sembra di averlo detto nel primo intervento e lo ribadisco
adesso: qui si tratta unicamente di riconoscere una parità di
trattamento tra lavoratori autonomi e lavoratori dipendenti.
L'Assessore si è poi fossilizzato sulla questione delle
casalinghe, a parte il fatto che non sono ben riuscito a capire
dalla sua replica, a chi si riferiva per i vari interventi che ci
sono stati. Va bene per le casalinghe e abbiamo fatto un esempio di
lavoratori autonomi, però a questo punto ci possiamo anche mettere
i disoccupati a cui concediamo una decina di mille lire: con
questo, ritengo, rimarranno permanentemente disoccupati in quanto
devono donare il sangue!
Il discorso, Assessore, è di tenere conto di quelle che sono
esclusivamente le questioni di parità di diritto tra lavoratori
autonomi e lavoratori dipendenti, punto e basta. Vogliamo
soprassedere al rimborso spese perché, previo accordo con le
associazioni e le sezioni AVIS, la Regione interviene già con dei
finanziamenti. I donatori non hanno bisogno di vedere monetizzato
il loro atto anche perché moralmente hanno già i loro
riconoscimenti. Le associazioni danno tutti gli attestati
possibili, che vanno dal semplice diploma fino alla palma..... però
ripeto, secondo me, io faccio un invito ai colleghi Consiglieri e
per quanto mi riguarda, lo dico fin d'ora, se i colleghi
Consiglieri si esprimeranno in modo non chiaro sull'approvazione di
questa mozione sono disposto a ritirarla perché non ci voglio
assolutamente giocare sopra. Dico però che qui si tratta di
riconoscere una parità di diritto fra lavoratori autonomi e
lavoratori dipendenti. L'ha fatto il Friuli-Venezia-Giulia, penso
che possa farlo anche la Regione Autonoma Valle d'Aosta.
PRESIDENTE:
E' iscritto a parlare il Consigliere Mafrica.
Ne ha facoltà.
MAFRICA - (P.C.I.):
Su una questione come questa
ovviamente non è possibile fare dei problemi di schieramento, si
tratta soltanto di ragionare. In effetti sono in gioco due
elementi: da una parte il riconoscimento del principio del
volontariato e credo che questo, da parte di tutti, sia un elemento
che vada favorito ma assolutamente in alcun modo monetizzato.
C'è però un altro elemento da tenere presente quello cioè delle
condizioni che possono essere create per favorire, stimolare,
organizzare questo volontariato. Credo quindi che si debba
affrontare il problema con molto buon senso e con apertura perciò
propongo che si sospendano per il momento la discussione della
mozione, che sia interpellata prima la V^ Commissione, l'AVIS per
vedere se tutto procede secondo le norme che già la Regione ha,
oppure se esistono condizioni ancora da studiare e da portare
avanti. La IV^ Commissione porti poi al Consiglio un ordine del
giorno che raccolga le indicazioni che emergeranno dall'AVIS, dalle
considerazioni fatte in Consiglio in modo che su questa materia non
vi siano divisioni ma un atteggiamento unitario del Consiglio.
PRESIDENTE:
La parola al Consigliere Nebbia. Ne ha
facoltà.
NEBBIA - (P.S.I.):
Il Consigliere Mafrica ha praticamente
fatto una mozione d'ordine. Prenderò la parola eventualmente quando
il Consiglio avrà deciso sulla mozione.
PRESIDENTE:
Il Consigliere Minuzzo, ne ha facoltà. Devo
considerare mozione d'ordine la proposta del Consigliere
Mafrica?
La parola al Consigliere Minuzzo. Ne ha facoltà.
MINUZZO - (P.S.D.I.):
Piuttosto che sospendere il
Consiglio sono dell'opinione di proseguire, in quanto l'argomento
sarà esaminato dalla IV
^
Commissione.
PRESIDENTE:
La parola al Consigliere Bordon. Ne ha
facoltà.
BORDON - (D.C.):
Prendo la parola, benché lo ritenga
inutile, in quanto che siamo rientrati nell'alveo che io
desideravo, per un impegno morale. Non credo che a tutti voi
presenti, grazie a Dio, sia accaduto quello che è successo a
me.
Nel 1951, logicamente per motivi di salute, ho subito 11
trasfusioni il che ha significato cambiare totalmente il mio
sangue.
Premetto quindi che, dopo trenta e più anni, questo sangue che
mi è stato immesso sembra che sia stato migliore del mio, sono
infatti ancora qui a rompermi le scatole e spero di poterlo fare se
non in questa sede, in altre, per alcuni lunghi anni. Pertanto ogni
volta che c'è da trattare dell'AVIS in privato o fuori, io ho un
orecchio particolarmente sensibile, perché dovrei essere un vampiro
- non posso alzarmi e dire, come Minuzzo, sono un donatore di
sangue - poiché io il sangue l'ho ricevuto; forse il vostro ancora
non c'era, ma certamente di vostri colleghi che mi hanno dato la
possibilità di ritornare in salute.
L'oggetto che si sta dibattendo stava creando una situazione che
non mi piaceva perché implicava una decisione, votare a favore o
no. Se io prendevo la cosa sotto il punto di vista del buon umore,
come sempre accade grazie al sangue che mi è stato immesso,
ascoltando la relazione del mio buon amico Rollandin sembra che noi
abbiamo tolto il rimborso delle spese di viaggio ai donatori in
quanto adesso il servizio di raccolta va quasi a domicilio; certo
vi sono tutte queste previdenze, ma per lo meno diamo loro due uova
sbattute ai donatori se non sono dipendenti, se sono lavoratori
autonomi! L'Assessore Rollandin ha detto che noi eroghiamo alle
associazioni determinati contributi, che queste si suddividono fra
loro, quindi l'associazione potrebbe intervenire con un aiuto ai
lavoratori non dipendenti che subiscono un sacrificio maggiore.
Non voglio scherzare, collega De Grandis: tu mi hai detto prima
"io sono un donatore, tutte le volte che do il sangue sto un giorno
a casa e sono retribuito lo stesso". Da parte mia mi auguro che ciò
non sia fatto tutti i giorni altrimenti andresti al creatore! Di
fronte però a chi lo dà perché effettivamente si sente in dovere di
farlo e perché il suo fisico glielo consente, trovo che
effettivamente non sia una discriminazione, termine che ha offeso
l'Assessore Rollandin. Ritengo che il mio amico Ricco non abbia
inteso dire "discriminazioni" in senso offensivo, ma piuttosto
l'abbia letto sulla mozione di Minuzzo dove dice "discrimina uno
dall'altra di questi donatori".
Cosa dice questa mozione? E' indubbio che c'è una diversità di
trattamento tra colui che è donatore dipendente e colui che non lo
è, questo è indubbio, perché non si tratta di monetizzare, nè di
altro, si tratta soltanto di venire incontro a quelle persone che
danno il sangue.
Ritengo comunque che questo argomento possa essere rivisto
trovando una soluzione alla quale io aderisco in pieno, per non
mettermi in condizioni do votare contro, se il parere della Giunta
e dell'Assessore è contrario a questa mozione, perché io mi sento
portato a dire sì all'AVIS. Questa non è questione che può ledere
il prestigio dell'Assessore e delle leggi esistenti.
Possiamo correggere questo? Correggiamolo, se non è possibile,
pazienza, rimarrà così. Però mi sembra che, come è stato proposto,
l'Assessore debba sentire ancora la V
-
Commissione o chi
vuole. Se qualcuno ritiene che vi siano discriminazioni di
trattamento si faccia avanti e cerchi di risolvere il problema
perché la buona volontà deve venire incontro a tutta questa gente.
Può darsi che tra i donatori ve ne siano alcuni che non sono
contenti di subire un trattamento diverso.
Ritengo che ci siamo dilungati fin troppo per cui prego
l'Assessore eventualmente di accedere a questo per non metterci in
condizioni di votare sì o no o di astenerci, perché questo non
sarebbe serio. Pregherei l'Assessore Rollandin di accettare questa
verifica da effettuare tutti insieme in modo da modificare in
meglio il testo della mozione.
PRESIDENTE:
E' iscritto a parlare il Consigliere Nebbia;
ritiene l'Assessore Rollandin di fare intervenire Nebbia? La parola
all'Assessore alla Sanità e Assistenza Sociale Rollandin. Ne ha
facoltà.
ROLLANDIN - (U.V.):
E' stata un discussione piuttosto
lunga ma mi pare che non si voglia capire il problema. Prima non ho
parlato di andare a votare in quanto per me non esiste alcun motivo
di votazione. Qui si vuole continuare la discussione su un fatto
che non esiste. La differenza tra lavoratore autonomo e dipendente
non c'è. C'è una sovvenzione all'associazione che prende in
considerazione tutti i casi ma non vi è scritto "dipendente" o
"autonomo". E' inutile stare a discutere sul sesso degli angeli!
Non è tanto per il fatto di rimandarlo alla
V
-
Commissione, qui si vogliono creare problemi laddove
non esistono! Per cui a me sta tanto bene che il Consiglio impegni
la Giunta in azioni edificanti e produttive ma in questo caso
ritengo non sia assolutamente necessario che il Consiglio impegni
la Giunta su questo argomento.
Come ho cercato di spiegare l'argomento non sussiste perché
lavoratori autonomi che vogliono dare il sangue lo possono dare
senza perdere produttività. A questo punto vorrei sapere cosa vuole
dire essere uguali, parità di diritti: il lavoratore dipendente,
che ha un impegno verso il datore di lavoro e quindi dovrebbe
giustificare una assenza, dice "io vado a dare il sangue" e lo può
fare; il lavoratore autonomo va quando meglio ritiene! Qual è
allora la differenza?
La legge prevede che le associazioni si occupino
dell'organizzazione e abbiamo visto che i prelievi vengono
effettuati in diverse località: il problema sussisterebbe se i
donatori dovessero recarsi, per esempio, ad Alessandria, allora sì
che diventerebbe una discriminazione! In questo caso non è
rilevante il fatto di essere pro o contro, perché, ripeto, di
questo problema si era già discusso con le associazioni al momento
di formulare l'art. 6 e si era detto che questo argomento andava
esaminato di volta in volta, tant'è vero che le associazioni fanno
le loro richieste in base alle loro esigenze. Al di là di questo
non capisco quali sono le condizioni di difformità.
Quindi non c'è alternativa: rimandare alla V^ Commissione il
tutto e continuare a discutere non serve; l'alternativa è accettare
il discorso di monetizzare il sangue, ed allora su questo io non
sono d'accordo.
Se le stesse associazioni che vedono rappresentate tutte le
categorie si sono già espresse nella legge, francamente è un
problema che si vuole inventare perché penso che sarebbe molto più
semplice dire, benissimo, diamo i buoni benzina: cosa si sarebbe
risolto? Mi sembra che sia volere a tutti i costi perdere quello
che è il buon senso. Vorrei a questo proposito leggere questa
benedetta legge del Friuli per fare capire che qui non si tratta di
pagare il lavoratore autonomo; la legge dice che è
l'Amministrazione regionale a finanziare le UU.SS.LL. per gli oneri
derivanti dalla concessione di contributi a titolo di rimborso
spese!
In Valle d'Aosta, visto che al massimo bisogna fare un paio di
chilometri fino al centro di raccolta, che spese ci sono? Non parla
certo di pagare il sangue! Ma quali sono le altre spese? Una
giornata lavorativa? Ma si perde una giornata lavorativa per un
prelievo di qualche minuto??!!
PRESIDENTE:
Sono iscritti a parlare i Consiglieri Nebbia
e Carlassare.
La parola al Consigliere Nebbia. Ne ha facoltà.
NEBBIA - (P.S.I.):
Mi pare che forse si stia facendo un
po' di confusione, nel senso che si dovrebbe ricondurre il problema
alla realtà, al dovere civile che credo sia l'impulso che spinge i
donatori di sangue. Direi che forse dovremmo anche paragonare
questo problema ad altri doveri civili che almeno nella nostra
Regione sono abbastanza diffusi e che non hanno riconoscimento o ce
l'hanno in misura minima. Mi riferisco ad esempio al migliaio di
Consiglieri comunali che ci sono in Valle e che perdono una
quantità di tempo e di impegno e che, in quanto Consiglieri, hanno
solo un minimo gettone di presenza (anni fa non lo avevano
neanche).
La delibera, come è stata presentata, potrebbe permettere anche
dei ragionamenti più ampi se la si volesse generalizzare, in quanto
si parla, al primo punto, di mancato guadagno dei lavoratori
autonomi ed è una cosa abbastanza complessa. In questo campo non si
possono solo fare dei ragionamenti oggettivi, ma ci deve essere
anche forse quel minimo di soggettività che anche interventi di
altri Consiglieri hanno dimostrato.
Personalmente io sono un lavoratore autonomo; sono stato
donatore di sangue non ufficiale, nel senso che non faccio parte di
alcuna associazione, e le donazioni le ho effettuate
saltuariamente. L'unico vantaggio che ho avuto è stata l'offerta di
un panino e di un bicchiere di vino, successivamente. Ho continuato
a lavorare come gli altri giorni, ho pensato di avere adempiuto ad
un dovere. Se si vuole parlare di parità di diritti tra lavoratori
autonomi e lavoratori dipendenti bisognerebbe fare il ragionamento
inverso di quello che si sta facendo, ragionamento che sta facendo
il Governo nazionale e cioè che non è possibile aumentare le
entrate per risanare il debito senza contenere le spese. Quindi
bisognerebbe valutare per quali motivi vi sono dei vantaggi per i
lavoratori dipendenti. In parte questi sono giustificati perché
effettivamente certi lavori non possono essere effettuati in
determinate condizioni di salute, ma in altra parte sono
esclusivamente un privilegio. Quindi il problema è se estendere il
privilegio, che come parola vuol dire "non ubbidienza alle leggi",
oppure attribuire il privilegio a chi ne ha effettivamente diritto
in modo che tutti siano trattati nell'identica maniera.
Per tornare al concreto e parlare di mancato guadagno la
valutazione è difficile; personalmente potrei calcolare quale è
stato il mio mancato guadagno, solo a fine anno, quindi, perdere
del tempo per calcolare e riscuotere quanto mi è dovuto.
Ritengo pertanto se si vuole rinviare l'esame della delibera
alla Commissione, questo mi trova perfettamente concorde; non ho
alcun problema che si approfondiscano le valutazioni ed i
ragionamenti. D'altra parte, io con valutazioni non oggettive, ma
soggettive, ritengo che quando ho fatto il mio dovere sono rimasto
soddisfatto e chi può donare il sangue lo fa a prescindere dalla
corresponsione di emolumenti particolari, almeno in questo
settore.
PRESIDENTE:
Per mozione d'ordine la parola all'Assessore
alla Sanità ed Assistenza Sociale Rollandin. Ne ha facoltà.
ROLLANDIN - (U.V.):
Tenuto conto delle argomentazioni che
si sono manifestate chiederei di ritirare la mozione a queste
condizioni: che venga sentita, da parte dell'Assessorato, la
Commissione di cui all'art. 7 della legge n. 60, che è delegata ai
problemi della raccolta sangue e, a seguito delle risultanze delle
riunioni sul problema specifico, venga presentata una relazione in
Consiglio per verificare se sussiste ancora il problema o meno.
Ritengo che, essendoci una Commissione istituzionalizzata che è
e deve essere investita per questi problemi, questa sia
maggiormente competente che non forse una Commissione permanente.
Chiedo pertanto che si interpelli la specifica Commissione dopo di
che vi sia una relazione in Consiglio per illustrare quali
atteggiamenti ognuno riterrà di dover prendere.
PRESIDENTE:
La proposta di mozione d'ordine ha precedenza
assoluta e pertanto chiedo al Consigliere Minuzzo
che è l'unico presentatore della mozione il suo pensiero in
merito, se non si pronuncia il Consiglio. Ne ha facoltà.
MINUZZO - (P.S.D.I.):
Devo dire che sono abbastanza
d'accordo con la richiesta dell'Assessore di ritirare la mozione a
condizione che sia la IV^ Commissione consiliare a sentire la
Commissione prevista dall'art. 7 della legge e che la Commissione
venga a riferire in Consiglio dopo aver sentito le organizzazioni
di categoria. Non mi stupirei che la Commissione venisse in
Consiglio regionale a fare proposte nell'indirizzo indicato dal
collega Nebbia: in Italia i diritti acquisiti è difficili
toglierli, ed allora si cercava di fare acquisire dei diritti anche
ad altri; ma se riusciremo a far recedere qualcuno dai suoi diritti
acquisiti, per carità, non abbiamo nessun problema, per cui io
ritiro la mozione a condizione che il Presidente del Consiglio
faccia sì che la IV
-
Commissione consiliare permanente
senta la Commissione prevista dalla legge, nonché le organizzazioni
di categoria e venga a relazionare in Consiglio regionale.
PRESIDENTE:
L'Assessore Rollandin è d'accordo su questa
soluzione? Indipendentemente dall'una o dall'altra Commissione
prevista dalla legge la IV
^
Commissione può pronunciarsi
e nulla vieta alla stessa di fare un'indagine conoscitiva, sentire
l'AVIS e riferire in Consiglio, perché rientra nelle sue
competenze.
La parola al Consigliere Minuzzo. Ne ha facoltà.
MINUZZO - (P.S.D.I.):
Vorrei fare una ulteriore proposta,
visto che l'Assessore non è molto d'accordo. Chiedo che quando la
Commissione prevista dall'articolo 7 della legge 60 discuterà
questo problema ci sia anche la IV
-
Commissione
consiliare permanente.
PRESIDENTE:
La parola all'Assessore alla Sanità ed
Assistenza Sociale Rollandin. Ne ha facoltà.
ROLLANDIN - (U.V.):
Non penso che sia il caso di andare
oltre. Mi sembra che il senso fondamentale sia quello di vedere se
c'è un motivo in tutta questa argomentazione. Se c'è da parte della
associazione un interesse vero a considerare insufficienti quelle
che sono già le provvidenze, benissimo, si analizzeranno. Non sto a
formalizzarmi oltre su questo. Quando verrà convocata la
Commissione prevista dall'art. 7 verrà unitamente avvisata la
IV
-
Commissione permanente per discutere questo
problema, quindi si relazionerà in Consiglio.
PRESIDENTE:
La mozione viene ritirata.
Il Presidente della IV
"
Commissione tenga conto di
quanto è stato detto dallo Assessore Rollandin e dal presentatore
della mozione nel momento in cui è stata ritirata la stessa e nello
stesso tempo la Commissione prevista dall'art. 7 della legge 60 si
manifesti quando si riunisce in modo che ci possa essere questo
collocamento. Essendo ritirata la mozione decadono dalla richiesta
di parola i Consiglieri Carlassare e Ricco.
Si passa quindi alla trattazione dell'oggetto iscritto al n. 38
e poi la discussione abbinata delle due mozioni.
OGGETTO N. 36
- ACCORDO TENDENTE AD AGEVOLARE LA
PRATICA DELLO SCI PER I GIOVANI VALDOSTANI DELLA SCUOLA
DELL'OBBLIGO E PER QUELLI CHE SVOLGONO ATTIVITA' AGONISTICA -
Rinvio di mozione.
PRESIDENTE:
La parola al Consigliere Minuzzo. Ne ha
facoltà.
MINUZZO - (P.S.D.I.):
Anche se questa mozione venisse
approvata, questi accordi non potrebbero essere immediatamente
eseguibili o perlomeno applicabili, quindi andrebbero
inevitabilmente alla prossima stagione invernale. La proposta che
faccio, e chiedo l'assenso anche al collega Tonino che è
cofirmatario di questa mozione, è di rinviarla al prossimo
Consiglio, visto che non c'è urgenza. Nel frattempo cercheremo di
incontrare l'Assessore competente, se non è più impegnato in gare
di bob.
PRESIDENTE:
Previo contatto con l'Assessore Pollicini,
l'argomento iscritto al n. 38 viene rinviato alla prossima seduta
del Consiglio, auspicando che questi contatti portino eventualmente
ad un accordo preventivo tra i presentatori della mozione e
l'Assessore. Pertanto passiamo agli ultimi due oggetti dell'ordine
del giorno che riguardano il n. 36 e il n. 39. La discussione sarà
unica, le votazioni saranno separate.
OGGETTO N. 37/VII
- DISCUSSIONE GENERALE SULLE MOZIONI
CONCERNENTI LA SITUAZIONE DI CRISI NEL SETTORE INDUSTRIALE.
PRESIDENTE:
Do lettura della mozione presentata dal
Consigliere Carlassare.
MOZIONE
PRESO ATTO del continuo deteriorarsi della situazione economica
che in Valle d'Aosta si manifesta soprattutto con la crisi del
settore industriale;
CONSTATATO che il massiccio utilizzo della cassa integrazione,
da parte di numerose aziende si sovrappone a chiusure di
stabilimenti e a ventilate e drastiche riduzioni degli
organici;
VERIFICATO che molto spesso le notizie relative a questo vitale
settore sono contraddittorie ed imprecise;
RITENENDO che una tempestiva e puntuale conoscenza dei fatti che
avvengono e delle prospettive che si delineano per le aziende
valdostane, sia la premessa indispensabile affinché i Consiglieri e
la Giunta possano correttamente operare per attenuare le
conseguenze della crisi per la popolazione valdostana;
IL CONSIGLIO REGIONALE
DELLA VALLE D'AOSTA
DELIBERA
di impegnare il Presidente della Giunta regionale a
relazionare, finche permane l'attuale grave congiuntura economica,
in ogni seduta sull'andamento e sull'evoluzione dei vari punti di
crisi presenti in Valle d'Aosta.
PRESIDENTE:
Do altresì lettura della mozione presentata
dai Consiglieri Minuzzo, Nebbia, Martin, Lanivi, Tamone, Mafrica,
Bordon e De Grandis.
MOZIONE
In relazione ai problemi che investono la industrie
valdostane che operano nel settore tessile, di cui è stato fatto un
approfondito esame nel corso della Conferenza dei Capi Gruppo
consiliari riunita con l'ufficio di Presidenza in data 29 dicembre
1982, con la partecipazione di rappresentanti delle 00.SS. e dei
lavoratori interessati; Concordando sulla necessità di esaminare a
fondo la situazione che si è ulteriormente aggravata negli ultimi
mesi
IL CONSIGLIO REGIONALE
DELIBERA
di incaricare la III Commissione consiliare permanente per lo
Sviluppo Economico di effettuare, avvalendosi di strumenti che
riterrà opportuni, una approfondita analisi della situazione
dell'industria tessile valdostana.
PRESIDENTE:
La parola al Consigliere Carlassare. Ne ha
facoltà.
CARLASSARE - (Dem. Prol. Nuova Sin.):
Nel presentare
questa mozione vorrei ricordare al Consiglio che l'avevo già
presentata ai primi di dicembre e che, nonostante sia passato un
mese e mezzo, mantiene in pieno, purtroppo, tutta la sua validità
perché, ripeto, la situazione nel settore industriale sta
peggiorando e non ci sono all'orizzonte sintomi di un miglioramento
a nessun livello.
Il problema che mi pongo con questa mozione è essenzialmente
questo: a parte il fatto che non sarebbe male che fosse presente
qualche Assessore o il Presidente della Giunta che è direttamente
tirato in ballo.
PRESIDENTE:
La Presidenza fa presente che non risulta
direttamente, ma dalla lettura dei giornali pare che l'Assessore
Chabod sia partito per Roma. A noi non risulta, egli non ha chiesto
di essere giustificato, però non lo si è visto.
CARLASSARE - (Dem. Prol. Nuova Sin.):
Comunque questo
fatto è da ascriversi a quelle che io considero cose vergognose e
in misura maggiore che non il sospendere il Consiglio per ascoltare
i lavoratori. Questa mozione vorrebbe impegnare il Presidente della
Giunta il quale affronta in prima persona, molto più dell'Assessore
all'Industria, tutta una serie di problemi che riguardano la realtà
industriale della nostra Regione, visto che questa situazione di
crisi perdura, a far sì che il Consiglio, per la parte che riguarda
specificatamente il Presidente della Giunta, fosse messo al
corrente su quella che è l'evoluzione della situazione,
sull'andamento dei contatti che si hanno con i vari imprenditori e
con le organizzazioni sindacali, sulla realtà finanziaria, sulle
difficoltà e sulle prospettive delle varie industrie valdostane che
sono pesantemente toccate dalla crisi. Non vorrei fare qui l'elenco
partendo dall'Ilssa-Viola di cui abbiamo visto nel mese di dicembre
i dirigenti venire a chiedere sei miliardi con la minaccia di
licenziare quasi 300 operai oppure non pagare gli stipendi e la
tredicesima; citare inoltre la situazione della Nuova Sias dove c'è
la cassa integrazione e dove sempre più spesso si parla di un forte
ridimensionamento occupazionale, ricordare la situazione della
Fortuna West, la situazione ulteriormente precipitata della
Châtillon e via discorrendo.... Per cui, con questa mozione, molto
semplicemente, si intende ottenere dal Presidente della Giunta,
come massima autorità dell'esecutivo regionale, che oltre tutto si
assume - e il giudizio di merito potrà essere positivo o negativo -
il compito di mantenere questi contatti e di svolgere funzioni che
dovrebbero essere eseguite molto più precisamente dall'Assessore
regionale competente.
Io chiedo semplicemente che il Presidente della Giunta relazioni
sull'andamento del settore al Consiglio cercando di evitare quello
che avviene molto spesso (penso che sia una cosa che riguarda un
po' tutti) cioè che apprendiamo tutta una serie di notizie "per
sentito dire " mentre sarebbe molto più semplice e si riuscirebbe
ad affrontare molto meglio il problema se il Presidente della
Giunta, ogni qualvolta si apre il dibattito consiliare, facesse una
relazione sull'andamento della situazione nel settore
industriale.
PRESIDENTE:
Per l'illustrazione dell'altra mozione la
parola al Consigliere Tamone. Ne ha facoltà.
TAMONE - (U.V.):
Nous avions déjà trouvé un accord lors
de la réunion des Chefs des Groupes sur l'argument: le Conseil
aurait du voter cette motion sans aucune discussion parce que nous
avions déjà longuement discuté ce problème.
PRESIDENT:
Nous donnons pour acquis, il n'y a aucune
illustration de l'autre motion? On continue la discussion
générale.
M. Tamone demande la parole. Il en a la faculté.
TAMONE - (U.V.):
Nous étions d'accord de ne pas illustrer
la motion mais si nous voulons changer d'avis nous n'avons aucune
difficulté à exprimer les mêmes considérations que nous avions
soulignées à l'occasion de la discussion avec les Chefs des
Groupes.
Pour ce qui concerne la motion de M. Carlassare nous sommes
parfaitement d'accord que, malheureusement, la situation dans le
secteur industriel en Vallée d'Aoste est très difficile et nous
sommes en train de passer un moment de difficulté assez grave.
Il nous semble quand même que la partie délibérative de la
motion qui nous a été présentée soit un peut trop engageante.
Pour ce qui me concerne, personnellement, je suis plutôt
contraire à l'approbation des motions auxquelles après on ne peut
pas maintenir foi: ça me semble même un peu injuste vis-à-vis des
Conseillers. Je proposerai M. Carlassare, si possible, de modifier
la motion et, s'il acceptera, je présenterai un amendement
substitutif de la partie délibérative présentée. Si Carlassare est
d'accord, la majorité aussi pourra voter la motion, dans le cas
contraire, nous déciderons ensuite.
Je dirais ainsi: "il Consiglio regionale della Valle d'Aosta
delibera di impegnare il Presidente della Giunta a tenere informato
il Consiglio regionale sulla situazione industriale in Valle con
comunicazioni periodiche che consentano ai Consiglieri di poter
acquisire necessari elementi di conoscenza inerenti un settore
della vita regionale che presenta aspetti di indubbia difficoltà",
dans le sens que le Président du Gouvernement fera sa relation
quand il
y
aura des problèmes, parce que nous espérons qu'il
n'y aura pas toujours des difficultés pour les industries.
Dans ce cas le Président au cours de la première séance du
Conseil nous dira ce qu'il y a de nouveau à ce propos; si le
Conseil se tiendra le jour suivant et le Président n'aura rien à
nous dire.... il ne sera pas obligé à tenir une relation sur les
conditions des industries de la Vallée!
Il s'agit, selon notre opinion, d'une proposition
raisonnable.
PRESIDENTE:
Altri che intendono prendere la parola? La
parola al Consigliere Mafrica, sia che discutiamo del complesso,
sia sull'argomento concernente la crisi industriale, sia sulla
proposta di emendamento che è stata avanzata dal Consigliere
Tamone. Ne ha facoltà.
MAFRICA - (P.C.I.):
Il nostro gruppo interviene molto
spesso su problemi dell'industria e praticamente in tutti i
Consigli ci sono interrogazioni o interpellanze per avere notizie o
per orientamenti sulla situazione industriale valdostana.
Dobbiamo dire che se la proposta fatta da Carlassare venisse
accolta, verrebbe senz'altro risparmiato del lavoro perché noi
crediamo che comunque il Consiglio, su iniziativa dei componenti,
possa essere informato delle diverse situazioni, ma che sarebbe più
semplice se, nel secondo punto dell'ordine del giorno:
Comunicazioni del Presidente della Giunta, ci fosse da parte del
Presidente stesso una regolare informazione sull'evoluzione delle
varie situazioni. In questo senso, lasciando a Carlassare la
valutazione della proposta di emendamento di Tamone, noi siamo
favorevoli allo spirito di questa mozione.
PRESIDENTE:
La parola al Consigliere Carlassare. Ne ha
facoltà.
CARLASSARE - (Dem. Prol. Nuova Sin.):
Il problema che mi pongo non è quello nominalistico, se si debba
in tutte le sedute obbligare il Presidente a fare delle
comunicazioni oppure soltanto quando ci sono problemi. Nella mia
formulazione ritengo di esprimere questo concetto in pratica, cioè
finche permane questa situazione di crisi mi pare che si debba
relazionare proprio sull'evoluzione della stessa anche se non ci
sono delle modifiche.
Ad esempio, questa mia relazione è stata fatta 15 giorni fa,
oggi, non essendoci alcuna modifica, questa realtà è sempre valida.
Nella formulazione presentata dal Consigliere Tamone, in effetti,
si demanda il fare o meno la relazione al giudizio del Presidente
della Giunta, peraltro rispettabilissimo, non basato però
sull'evoluzione, o sulla non evoluzione, della realtà.
Ritengo pertanto che finche rimarrà una situazione di crisi
pesantissima questi argomenti dovranno essere costantemente tenuti
nella massima considerazione e dall'esecutivo regionale e dal
Consiglio regionale, per cui nelle comunicazioni che sono concesse
al Presidente della Giunta si dovrebbe tener conto dell'evolversi
della situazione o del non evolversi della stessa il che
implicherebbe un giudizio politico ancora più pesante rispetto ad
una evoluzione che può essere anche positiva.
PRESIDENTE:
La parola al Consigliere Tamone. Ne ha
facoltà.
TAMONE - (U.V.):
Je pense alors, Conseiller Carlassare,
que tu n'acceptes pas l'amendament. A ce point, au nom de la
majorité nous nous abstiendrons sur ta proposition et alors nous
n'aurons aucun résultat, nous n'aurons même pas l'engagement du
Président à faire une déclaration officielle au Conseil.
Je crois d'avoir fait une proposition logique, si on ne veut pas
l'accepter j'annonce notre vote d'abstention.
PRESIDENTE:
Questo era un emendamento, non era un ordine
del giorno, un emendamento al dispositivo. Volete che passiamo alla
votazione? Ci sono dichiarazioni di voto? Consigliere Carlassare
non ritiene che lo votiamo come emendamento, ma come dispositivo
concordato? E' d'accordo.
Colleghi Consiglieri passiamo alle votazioni delle due mozioni
iscritte all'oggetto n. 36 e all'oggetto n. 39.
OGGETTO N. 38/VII
- RELAZIONE SULL'ANDAMENTO E
SULL'EVOLUZIONE DELLA CRISI NEL SETTORE INDUSTRIALE - Approvazione
di mozione.
PRESIDENTE:
In relazione alla discussione testè avvenuta
circa la mozione - oggetto n. 36 - presentata dal Consigliere
Carlassare, do lettura del testo concordato tra il presentatore e
il Consigliere Tamone:
IL CONSIGLIO REGIONALE DELLA VALLE D'AOSTA
DELIBERA
di impegnare il Presidente della Giunta a tenere informato il
Consiglio regionale sulla situazione industriale in Valle,
attraverso comunicazioni che consentano ai Consiglieri di poter
acquisire i necessari elementi di conoscenza inerenti un settore
della vita regionale che presenta aspetti di indubbia
difficoltà.
PRESIDENTE:
Metto in approvazione il testo così
modificato.
ESITO DELLA
VOTAZIONE
Presenti, votanti e favorevoli: 22
Il Consiglio approva all'unanimità
OGGETTO N. 39/VII
- ANALISI DELLA SITUAZIONE DI CRISI
DELLE INDUSTRIE VALDOSTANE CHE OPERANO NEL SETTORE TESSILE -
Approvazione di mozione.
PRESIDENTE:
Do lettura del deliberato della mozione
iscritta all'oggetto n. 39 che, vi ricordo, era firmata da Minuzzo,
Nebbia, Martin, Lanivi, Tamone, Mafrica, Bordon e De Grandis che è
stata prima rappresentata dal Consigliere Tamone.
Era il consenso e la conclusione del lavoro della Conferenza dei
Capi Gruppo.
IL CONSIGLIO REGIONALE
DELIBERA
di incaricare la III Commissione consiliare permanente per lo
Sviluppo Economico di effettuare, avvalendosi di strumenti che
riterrà opportuni, una approfondita analisi della situazione
dell'industria tessile valdostana.
PRESIDENTE:
La metto in approvazione per alzata di
mano.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Con ciò terminiamo i lavori. Vi ricordo che
il Consiglio è convocato per i giorni 27 e 28 gennaio p.v.
La seduta è tolta.
----------
L'adunanza termina alle ore 12,41
----------
