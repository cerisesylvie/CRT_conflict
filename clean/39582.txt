Classificazione
CONSIGLIO REGIONALE
Attività consiliare d'aula



Oggetto del Consiglio n. 2712 del 9 maggio 2017 - Resoconto
OBJET N° 2712/XIV - Communications du Président de la
Région.
Rosset (Presidente) -
Punto n. 2 all'ordine del giorno.
Ha chiesto la parola il Presidente della Regione, ne ha
facoltà.
Marquis (SA) -
Giovedì 4 maggio, unitamente al collega
Restano e ai parlamentari della Valle d'Aosta, ho avuto l'occasione
di incontrare il Ministro delle infrastrutture e dei trasporti
Delrio. L'interlocuzione ha avuto al centro le problematiche della
mobilità valdostana: in particolare abbiamo trattato e
rappresentato la situazione di criticità sotto il profilo delle
tariffe autostradali, manifestando l'esigenza di addivenire prima
possibile a una soluzione di questa problematica. Tale questione,
unitamente a quella della ferrovia, costituisce un freno allo
sviluppo economico della nostra regione. Per ciò che concerne
l'infrastruttura ferroviaria è stato fatto il punto sulla
situazione, addivenendo all'accordo di procedere prima possibile
alla definizione dell'accordo quadro con RFI, per declinare le
azioni da porre in essere per intervenire a livello di investimenti
per migliorare la qualità del servizio sulle nostre ferrovie.
