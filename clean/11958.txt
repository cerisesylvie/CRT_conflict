Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2812 del 22 novembre 1991 - Resoconto
OGGETTO N. 2812/IX Concessione al comune di Châtillon di un
contributo a totale copertura delle spese di progettazione e
direzione lavori sostenute per la costruzione del depuratore
comunale per le acque reflue.
Presidente
Do lettura del testo della
delibera:
Deliberazione Il Consiglio regionale
vista la legge regionale 6 agosto 1985, n. 61, recante
interventi per la realizzazione del piano regionale di risanamento
delle acque, nonché l'articolo 7 della legge regionale 18 dicembre
1987, n. 105 e l'articolo 30 della legge regionale 17 gennaio 1991,
n. 1 (legge finanziaria per gli anni 1991/1993);
delibera
- di approvare la concessione al Comune di Châtillon di un
contributo di lire 101.486.330
(centounmilioniquattrocentottantaseimilatrecentotrenta) a saldo
delle spese sostenute per la progettazione e direzione lavori del
depuratore comunale;
- di impegnare la somma di lire 101.486.330
(centounmilioniquattro-centoottantaseimilatrecentotrenta) con
imputazione al Capitolo 49400 del bilancio preventivo della Regione
per l'anno 1991 "Contributi agli enti locali e loro consorzi per la
realizzazione di impianti di depurazione e relativi collettori
fognanti" che presenta la necessaria disponibilità;
- di stabilire che alla liquidazione del contributo di cui si
tratta provveda, ai sensi dell'articolo 58 della legge regionale
90/1989, il competente Ufficio dell'Assessorato lavori pubblici,
previo riscontro di regolarità da parte dello stesso.
Presidente
Ha chiesto di parlare l'Assessore ai Lavori
Pubblici Martin, ne ha facoltà.
Martin (ADP)
Si tratta dell'ultimo contributo a favore
di questo comune; un precedente contributo per la costruzione del
depuratore era già stato dato negli anni scorsi, qui si tratta di
coprire le spese per la progettazione e direzione lavori di un
depuratore che è già in funzione e che è stato costruito
direttamente dal comune di Châtillon con un contributo
regionale.
Presidente
Pongo in votazione la deliberazione in
oggetto:
Esito della votazione
Presenti, votanti e favorevoli: 27
Il Consiglio approva all'unanimità
