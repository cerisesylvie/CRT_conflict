Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 281 del 4 gennaio 1984 - Resoconto
OGGETTO N. 281/VIII - RICERCA DI SOLUZIONI VOLTE AD EVITARE
LA CHIUSURA DELLA ALLUVER DI VERRES ED A GARANTIRE IL MANTENIMENTO
DEGLI ATTUALI LIVELLI OCCUPAZIONALI. (Approvazione di ordine del
giorno.)
PRESIDENTE
: Do lettura dell'ordine del
giorno presentato dai Consiglieri Mafrica, Millet, Tonino, Cout,
Bajocco e Dolchi:
IL CONSIGLIO REGIONALE DELLA
VALLE D'AOSTA
Nel prendere atto che, dopo i fallimenti della GUINZIO e ROSSI e
della IMVA, si sta prospettando la chiusura dell'ALLUVER di
Verres;
Preoccupato per la sempre più pesante situazione occupazionale
che si sta creando in Bassa Valle;
Ricordati gli ingenti impegni finanziari che la Regione ha
profuso nella fase costitutiva e nella successiva attività
dell'ALLUVER;
Allo scopo di intervenire nell'attuale e difficile situazione
dei lavoratori dell'ALLUVER;
IMPEGNA
la Giunta regionale a ricercare per l'ALLUVER soluzioni
immediate e di prospettiva valide, che evitino il fallimento
dell'azienda e che garantiscano il mantenimento degli attuali
livelli di occupazione.
PRESIDENTE
: Metto in votazione l'ordine del giorno
suddetto:
ESITO DELLA VOTAZIONE
Presenti, votanti e favorevoli: 34
Il Consiglio approva all'unanimità
PRESIDENTE:
Signori Consiglieri, la seduta è finita ed il
Consiglio sarà convocato per l'11 di questo mese.
L'adunanza termina alle ore 14,06.
