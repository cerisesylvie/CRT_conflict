Classificazione
ASSISTENZA SANITARIA E OSPEDALIERA
Presidio ospedaliero



Oggetto del Consiglio n. 689 del 23 giugno 2004 - Resoconto
OGGETTO N. 689/XII - Ricollocazione dei servizi di farmacia
dell'Ospedale di Viale Ginevra. (Interrogazione)
Interrogazione
Preso atto dei diversi programmi di lavoro riguardanti la
ristrutturazione e l'ampliamento dell'Ospedale di Aosta, Viale
Ginevra;
Visto che in essi è compresa anche la nuova collocazione dei
servizi di Farmacia e precisamente nel blocco di ampliamento
riguardante la radioterapia;
Appreso che esisterebbero delle ipotesi di modifica di tale
progettazione e di spostamento dei servizi di Farmacia in altra
sede;
la sottoscritta Consigliera regionale
Interroga
l'Assessore competente per sapere:
1) dove si pensa di ricollocare i servizi di Farmacia
dell'Ospedale di Viale Ginevra e quali sono i motivi dell'eventuale
modifica della progettazione;
2) se la nuova collocazione consente di rendere più
funzionali tali servizi per gli utenti, sia interni all'Ospedale,
sia esterni.
F.to: Squarzino Secondina
Président - La parole à l'Assesseur à la santé, au bien-être et
aux politiques sociales, Fosson.
Fosson (UV) - Après la dernière visite de la Ve Commission à
l'Hôpital régional j'attendais quelques questions à l'égard.
La place de la pharmacie c'est un problème relatif, ce n'est pas
un grand problème par rapport aux grands problèmes dont on a parlé
le jour de la visite. Il faut dire que la pharmacie de l'Hôpital
n'est pas la même chose qu'une pharmacie à l'extérieur, il n'y a
pas de contacts avec les gens, tandis qu'on prépare les
médicaments, les perfusions, les liquides pour la chimiothérapie.
Dans le programme de la 2e phase de bâtiment de l'Hôpital on a
prévu la construction de la Radiothérapie, qui compte plusieurs
étages et plusieurs services, comme vous avez vu. C'est un grand
chantier, même dangereux; l'ASL de la Vallée d'Aoste a suggéré
l'opportunité de changer de destination à un étage de ce bâtiment,
pour élargir l'Utic. J'ai demandé maintenant une relation
technique, à présent je ne l'ai pas encore reçue. Il s'agit donc
seulement d'une hypothèse, par conséquent le projet initial reste
au moment le même.
Président - La parole à la Conseillère Squarzino Secondina.
Squarzino (Arc-VA) - Vede, Assessore, i grandi problemi a volte
si capiscono meglio quando si affrontano le piccole conseguenze,
perché sulle grandi questioni molte volte si risponde con delle
scelte politiche precise, in base alle quali poi vengono fatte
tutte le scelte tecniche. Qui ho preso atto di una situazione che
emerge non solo dalle cose viste, ma proprio dalla documentazione
che ci è stata via via fornita. Prendiamo questa volta l'esempio
della farmacia, uno dei tanti servizi per l'utente interno che
l'azienda deve predisporre per poter funzionare. Nel momento in cui
questa azienda, insieme ai responsabili politici, decide come
organizzare all'interno dell'intera struttura i diversi servizi,
nascono delle soluzioni concrete che i singoli progetti poi vanno a
definire. Lei sa bene che nel 2001, con la deliberazione di Giunta
n. 683, si sono individuati grandi piani... in cui vi era anche la
farmacia, collocata in un certo posto, perché all'interno del
progetto più generale quel posto andava bene per l'uso degli
spazi... che nel 2003, con la deliberazione n. 3757, si riprende, a
distanza di 2 anni, l'intera programmazione per ridefinirla sulla
base di nuove esigenze e di nuovo si afferma che la farmacia va in
questo secondo lotto in cui vi è la Radioterapia, D.H., eccetera.
Quando siamo andati a vedere i lavori ci è stato dato uno
specchietto in cui si parla, fra l'altro, del piano complessivo dei
lavori e in cui, allorché si presentano i lavori in corso sulla
Radioterapia, eccetera, non appare più la farmacia, che risulta da
ricollocare nel piano interrato dell'ala nord-ovest del corpo
centrale, fra i lavori che qui si danno come ultimati, ma che in
realtà sono ancora da compiere. Ancora una volta si dà una
collocazione diversa alla farmacia. Volevo sapere i motivi per cui
si è cambiata questa collocazione, perché allora sarei veramente
preoccupata... non credo che gli interi lavori dell'Ospedale siano
riducibili ad un "puzzle", di cui si cambiano di volta in
volta...
(interruzione dell'Assessore Fosson, fuori microfono)
... non sono cambiati, Assessore, allora i pezzi di carta che ci
danno non hanno alcun valore!
I casi sono due: o voi fornite alla commissione che viene a fare
una visita dei documenti che hanno una loro validità e sulla base
di questi si ragiona, oppure voi dite che questa è carta straccia e
che dobbiamo ancora decidere cosa fare. Credo che entrambe le
ipotesi siano molto gravi, perché o avete dato documenti non
veritieri alla commissione - e questo è molto grave -, oppure non
sapete come collocare questa farmacia, allora è ancora più grave
perché in un cantiere così enorme, in cui bisognerebbe avere un
quadro chiaro dei lavori da fare, dei tempi, si vede che ad ogni
piè sospinto, senza motivazioni reali, si cambia destinazione.
Questo è molto grave e continua ad offrire elementi per dirci che è
stata una follia la decisione di "operare" nell'attuale Ospedale;
aggiungo che è un'altrettanto grave follia quella di voler
continuare adesso a portare avanti quella decisione che è stata
considerata una "sciagura" (questo detto da membri della
commissione, membri della maggioranza).
