Classificazione
ORDINE PUBBLICO - FORZE ARMATE
Pubblica sicurezza



Oggetto del Consiglio n. 1999 del 4 ottobre 2011 - Resoconto
OGGETTO N. 1999/XIII - Interpellanza: "Individuazione delle
cause degli incendi verificatisi nel corso del 2011".
Interpellanza
Constatato l'inquietante perdurare di casi di incendi di
natura apparentemente dolosa verificatasi in Valle d'Aosta negli
ultimi anni;
Richiamate le nostre precedenti iniziative consiliari
sull'argomento;
Ricordato in ultimo il rogo doloso di una pala meccanica
verificatosi sulla collina di Quart nella notte del 13
settembre;
i sottoscritti Consiglieri regionali
Interpellano
la Giunta regionale per sapere:
1) quanti incendi si siano verificati nel corso del
2011;
2) quanti di questi si presume abbiano natura dolosa;
3) se sia stato ipotizzato o accertato un collegamento di
questi fenomeni con minacce e motivazioni di carattere estorsivo,
in particolare ad opera di organizzazioni criminali e, in caso
affermativo, quali iniziative a titolo preventivo intenda
assumere;
4) se i fenomeni sopra richiamati non facciano ritenere ormai
in corso di radicamento una tendenza al racket.
F.to: Bertin - Patrizia Morelli
Presidente
- La parola al Consigliere Bertin.
Bertin (ALPE)
- Grazie Presidente. Questa interpellanza
fa seguito ad altre interpellanze che abbiamo presentato negli anni
precedenti sull'argomento degli incendi, è un argomento che ci
preoccupa e sul quale cerchiamo di mantenere alta l'attenzione.
L'anno scorso quando avevamo presentato un'interrogazione
sull'argomento, ci era stato risposto che gli incendi di natura
dolosa erano stati ben 32, numero che per una piccola regione come
la nostra è un dato significativo, tanto più per una regione dove
non succedono mai grandi reati, 32 su oltre 300 interventi dei
vigili del fuoco. È un argomento delicato e importante, perché
dietro potrebbe nascondersi qualcosa di ancora più grave ed è la
ragione per la quale ci preoccupa in modo particolare. Non sto ad
elencare gli ultimi incendi, fra i più significativi vi è quello di
una pala meccanica avvenuto qualche giorno fa, l'ultimo, proprio
stasera: leggiamo dall'ANSA che è bruciata un'auto a Saint-Marcel e
che la natura dell'incendio pare essere dolosa. L'intenzione con la
quale è stata presentata questa interpellanza è quella di fare il
punto della situazione che - ripeto - ci preoccupa, per capire cosa
sta succedendo e come stanno evolvendo le cose. Grazie.
Presidente
- La parola al Presidente della Regione,
Rollandin.
Rollandin (UV)
- Grazie Presidente.
Pour ce qui est des réponses aux collègues, pour le premier
point, sur la base des informations dont nous disposons, en 2011 le
corps des sapeurs-pompiers a effectué 293 interventions relatives à
des incendies.
Pour ce qui concerne la deuxième question, le Commandant général
des sapeurs-pompiers a transmis à la Procure de la République les
procès-verbaux concernant 12 cas, soit environ 4 pour cent du
nombre total, pour lesquels les examens effectués lors des
interventions laissent à penser que l'incendie pourrait être
d'origine volontaire.
Sur le troisième point il faut réaffirmer que la question des
incendies, et notamment de ceux afférents aux engins de chantier,
fait l'objet de l'attention constante des forces de l'ordre et du
Comité régional pour l'ordre et la sécurité publique, qui s'est
notamment penché sur ce problème aussi au cours de sa dernière
réunion le 20 septembre dernier, notamment pour ce qui concerne
l'événement qui s'est produit à proximité du Château de Quart,
mentionné dans votre interpellation. L'enquête est actuellement en
cours et elle est couverte par le secret de l'instruction, mais il
est possible cependant affirmer que, comme dans les cas qui se sont
produits l'année dernière, aucun élément ne permet d'envisager un
lien avec des tentatives d'extorsion inhérentes au crime organisé
de type mafieux ou non. Ceux-ci sont les résultats des informations
qui ont été transmises. Merci.
Presidente
- La parola al Consigliere Bertin.
Bertin (ALPE)
- Grazie Presidente. Prendiamo atto che,
almeno dal punto di vista numerico, gli incendi sono passati da 32
a 18, quelli di natura dolosa. Rimane una preoccupazione di fondo,
anche perché sono fenomeni gravi che vanno tenuti sotto controllo;
ricordiamo che, per tornare a quello che potrebbe nascondersi
dietro questi fenomeni, qualche tempo fa era comparsa sulla stampa
locale una statistica secondo la quale la nostra Regione era fra le
Regioni in testa alla classifica per quanto riguarda l'usura, dopo
la Campania e la Liguria. Adesso non so quale sia l'attendibilità
di tali dati, ma sono fenomeni che vanno tenuti molto sotto
controllo e questo degli incendi è, come dire, soltanto un segnale,
ma è un segnale che non va sottovalutato, perché, come detto già in
altre occasioni, in Valle d'Aosta ci sono ormai tutte le condizioni
affinché tali fenomeni collegati agli incendi e che potrebbero
nascondersi dietro agli stessi si sviluppino, pertanto è meglio
stare molto attenti. Grazie.
