Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3279 del 25 novembre 1987 - Resoconto
OGGETTO N. 3279/VIII - DISEGNO DI LEGGE CONCERNENTE:
"CONCESSIONE DI UN CONTRIBUTO ALL'E.N.E.L. PER IL COLLEGAMENTO
DELLA CENTRALE IDROELETTRICA DI ISSIME ALLA RETE E.N.E.L.".
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Lanivi, ne ha
facoltà.
LANIVI - (A.D.P.):
Il disegno di legge che viene
sottoposto all'esame del Consiglio consiste in un contributo a
favore dell'Enel per realizzare il collegamento fra la centrale di
Issime, che è stata acquistata dall'Amministrazione regionale, e la
Rete Enel. È l'intervento più vantaggioso per la Regione, nel senso
che comporta il minor onere finanziario, in quanto se si dovesse
ricostruire la rete di collegamento tra la centrale di Issime e lo
stabilimento Ilssa Viola, le spese supererebbero i 2 miliardi di
lire. Questo è un intervento che si limita a circa 389 milioni di
lire a favore dell'Enel per realizzare questo collegamento.
PRESIDENTE:
È aperta la discussione generale. Se nessun
Consigliere intende prendere la parola, si passa all'esame
dell'articolato.
Do lettura dell'articolo 1:
ART. 1
1. La Giunta regionale è autorizzata a concedere un
contributo di lire 389.400.000 a favore dell'E.N.E.L. per le spese
concernenti il collegamento della Centrale idroelettrica di Issime,
di proprietà della regione, con la rete elettrica dell'E.N.E.L.
stessa.
PRESIDENTE:
Pongo in votazione l'articolo 1:
ESITO DELLA VOTAZIONE
Presenti: 23;
Votanti: 23;
Favorevoli: 23.
Il Consiglio approva all'unanimità
PRESIDENTE:
Do lettura dell'articolo 2:
ART. 2
1.
La spesa prevista dall'art. 1 graverà sul Capitolo
n. 38245 che si istituisce nel bilancio di previsione della Regione
per l'anno 1987;
2.
Alla copertura del relativo onere si provvede
mediante riduzione per lire 389.400.000 dello stanziamento iscritto
al capitolo 50150 "Fondo globale per il finanziamento di spese per
ulteriori programmi di sviluppo (Spese di investimento)" a valere
sull'intervento previsto all'allegato n. 8 del bilancio di
previsione per l'esercizio 1987 relativo all'esperimento pilota per
la realizzazione di una centrale idroelettrica: su detto intervento
risulta, quindi, disponibile la minor somma di lire
610.600.000.
PRESIDENTE:
Pongo in votazione l'articolo 2:
ESITO DELLA VOTAZIONE
Presenti: 23;
Votanti: 23;
Favorevoli: 23.
Il Consiglio approva all'unanimità
PRESIDENTE:
Do lettura dell'articolo 3:
ART. 3
1. Al bilancio di previsione della Regione per l'esercizio
1987 sono apportate le seguenti variazioni:
Parte Spesa
Variazione in diminuzione:
Capitolo 50150 "Fondo globale per il finanziamento di spese
per ulteriori programmi di sviluppo (spese di
investimento)"
L. 389.400.000
Variazione in aumento:
Settore 2.2.2. - Sviluppo economico Programma
2.2.2. -
Interventi per la valorizzazione delle risorse
energetiche.
Capitolo 38245 (di nuova istituzione) Codificazione
2.1.2.3.6.3.10.28.05 "Contributo all'E.N.E.L. per l'intervento di
collegamento della Centrale idroelettrica di ISSIME alla rete
E.N.E.L."
L.R. n.
L. 389.400.000
PRESIDENTE:
Pongo in votazione l'articolo 3:
ESITO DELLA VOTAZIONE
Presenti: 23;
Votanti: 23;
Favorevoli: 23.
Il Consiglio approva all'unanimità
PRESIDENTE:
Do lettura dell'articolo 4:
ART. 4
1. La presente legge è dichiarata urgente ai sensi del terzo
comma dell'articolo 31 dello Statuto speciale ed entrerà in vigore
il giorno successivo a quello della sua pubblicazione sul
Bollettino Ufficiale della Regione.
PRESIDENTE:
Pongo in votazione l'articolo 4:
ESITO DELLA VOTAZIONE
Presenti: 23;
Votanti: 23;
Favorevoli: 23.
Il Consiglio approva all'unanimità
PRESIDENTE:
Pongo in votazione la legge nel suo complesso
per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti: 22;
Votanti: 22;
Favorevoli: 21;
Contrari: 1.
Il Consiglio approva
