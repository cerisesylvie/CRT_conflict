Classificazione
SPORT E TEMPO LIBERO
Manifestazioni sportive


Resoconto integrale del dibattito dell'aula
Oggetto del Consiglio n. 2590 del 21 maggio 1997 - Resoconto
SEDUTA POMERIDIANA DEL 21 MAGGIO 1997
OGGETTO N. 2590/X Concessione, ai sensi della legge regionale
31/1992, di un contributo di lire 15.000.000 al Circolo Ippico Gran
Paradiso di Rhêmes-Notre-Dame nelle spese previste per
l'organizzazione di una manifestazione interregionale di
equitazione, specialità "Completo", in programma a
Rhêmes-Notre-Dame il 7 settembre 1997. Approvazione ed impegno di
spesa.
Deliberazione Il Consiglio
Premesso che:
Il Circolo Ippico Gran Paradiso, di Rhêmes-St-Georges ha
presentato all'Assessorato regionale del turismo, sport e beni
culturali, una richiesta tendente ad ottenere, ai sensi della legge
regionale 24 giugno 1992, n. 31, un contributo nelle spese previste
per l'organizzazione e lo svolgimento di una manifestazione
interregionale di equitazione, specialità "Completo", in programma
a Rhêmes-Notre-Dame il 7 settembre 1997;
Alla richiesta sopra specificata è stato allegato il preventivo
di spesa che ammonta a complessive Lire 34.850.000, così
dettagliate:
- allestimento percorso di campagna Lire 7.000.000
- trasporti ostacoli Lire 1.100.000
- tecnico preparazione percorso Lire 1.850.000
- rimborso spese Giuria Lire 650.000
- segreteria Lire 500.000
- ristorante Giuria e concorrenti Lire 2.100.000
- montepremi Lire 7.000.000
- assistenza sanitaria Lire 1.000.000
- cronometraggio Lire 150.000
- servizio veterinario e mascalcia Lire 700.000
- assicurazione, impianto fonico e servizio fotografico Lire
2.300.000
- postali e cancelleria Lire 300.000
- stampa ed affissione manifesti Lire 800.000
- tasse federali Lire 500.000
- noleggio e installazione box per stallaggio cavalli Lire
7.000.000
- fornitura paglia e fieno - pulizia finale Lire 2.000.000
============
TOTALE Lire 34.850.000
Si dà atto che l'Ufficio regionale per il turismo, ritiene che
le spese sopra esposte siano ammissibili a contributo e che
l'iniziativa di cui trattasi sia da considerarsi di interesse
turistico promozionale;
Si ritiene pertanto di aderire alla richiesta del Circolo Ippico
Gran Paradiso mediante la concessione di un contributo massimo di
Lire 15.000.000, pari al 43 percento circa delle spese preventivate
per l'organizzazione e lo svolgimento dell'iniziativa in
questione;
Si dà atto che il contributo in questione è riferito al
raggiungimento dell'obiettivo n. 3207 "Programmazione e gestione
dei contributi per l'organizzazione di manifestazioni promozionali"
del bilancio di gestione per l'anno 1997 e triennio 1997/1999;
Vista la legge regionale 24 giugno 1992, n. 31;
Richiamate le deliberazioni della Giunta regionale n. 6162 in
data 30 dicembre 1997 e n. 317 in data 3 febbraio 1997, nonché la
circolare applicativa n.7 del 6 febbraio 1997 (prot. n.
320/SGT);
Visto il parere favorevole di legittimità rilasciato dal
Dirigente dell'Ufficio regionale per il turismo dell'Assessorato
del Turismo, Sport e Beni Culturali, ai sensi dell'articolo 72
della legge regionale 3/1956, e successive modificazioni, e del
combinato disposto degli articoli 13 - comma 1 - lettera e) e 59 -
comma 2 - della legge regionale 45/1995, sulla presente
deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di Lire
15.000.000 (quindicimilioni) a favore del Circolo Ippico Gran
Paradiso, con sede in Rhêmes-St-Georges, P. IVA 00587930071 e
comunque in percentuale non superiore al 43 percento delle spese
effettivamente sostenute e regolarmente giustificate per
l'organizzazione e lo svolgimento di una manifestazione
interregionale di equitazione, specialità "Completo", in programma
a Rhêmes-Notre-Dame il 7 settembre 1997;
2) di approvare e di impegnare la spesa di Lire 15.000.000
(quindicimilioni), con imputazione al cap. 64320 del bilancio
preventivo della Regione per l'anno 1997 ("Contributi e sussidi ad
istituzioni e organismi vari per attività nel settore del turismo e
del tempo libero"), riferimento dettaglio n. 3015, che presenta la
necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta del Dirigente dell'Ufficio regionale per il turismo e lo
sport dell'Assessorato regionale del turismo, sport e beni
culturali, a manifestazione avvenuta e previa presentazione del
bilancio consuntivo corredato da idonei giustificativi di
spesa;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
Decreto Legislativo 22 aprile 1994, n. 320 e di darne
esecuzione.
Presidente Qualcuno chiede la parola? Se nessuno chiede la
parola, pongo in votazione la delibera in oggetto:
Presenti, votanti e favorevoli: 25
Il Consiglio approva all'unanimità
