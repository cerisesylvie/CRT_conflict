Classificazione
ATTIVITÀ CULTURALI
TURISMO E INDUSTRIA ALBERGHIERA



Oggetto del Consiglio n. 1276 del 10 giugno 2015 - Resoconto
OGGETTO N. 1276/XIV - Interpellanza: "Notizie in merito alla
concreta attuazione delle iniziative programmate dal VdA Visitors
and Convention Bureau".
Presidente
- Per l'illustrazione, la parola al
Consigliere Cognetta.
Cognetta (M5S)
- Sì, grazie Presidente.
La volta scorsa abbiamo già fatto un'interrogazione rispetto al
Convention Bureau
, mi interessava conoscere in anteprima le
risposte a quella che era l'interpellanza di questa volta, ne
faremo un'altra anche il prossimo Consiglio, perché ci mancano
ancora delle informazioni che avevamo chiesto per tempo, ma che non
ci sono ancora arrivate, ma non è questo il problema, parliamo
adesso di alcune cose, ne parleremo anche il prossimo Consiglio. Da
dove cominciamo? Beh, a dire di nuovo cos'è il
Convention
Bureau
: brevemente è sostanzialmente un finanziamento dello
Stato al quale partecipa la Regione Valle d'Aosta per sviluppare
una possibile, diciamo così, attività di creazione di
convention
e eventi sul territorio regionale. Noi abbiamo
350 mila euro all'anno per tre anni, abbiamo finito la prima
annualità e stiamo iniziando la seconda...
(interruzione di un Consigliere, fuori microfono)
...350.000 all'anno, è un milione di euro. Avete la delibera
qui. Qui nella vostra delibera c'era scritto così, mi dicono che
sono 350 mila complessivamente, ma io ho una delibera che dice una
cosa diversa, ma appunto per questo ho chiesto delle informazioni.
La delibera dice questo, poi, se l'avete cambiata, è un altro
discorso.
Comunque, giusto per dire alcuni passaggi che sono stati
riferiti la volta scorsa dall'Assessore, vado subito al primo
punto, che è quello dove si è magnificato dell'effettiva
possibilità di gestire eventi all'interno dei castelli, che è una
cosa che a noi è sembrata veramente eccezionale. È fantastica se
non fosse il fatto che nel documento redatto dal vostro
Assessorato, riferito appunto al
meeting
e agli eventi che
si possono organizzare, dove c'è chiaramente un elenco di tutti
quanti i posti che possono essere utilizzati, divisi per gli otto
cluster
territoriali famosi, ma si parla anche dei castelli
e si dice, per esempio, sempre all'interno del vostro documento,
che l'utilizzo degli altri castelli, oltre a quello di Bard,
lasciamo quindi da parte il Forte di Bard,
"richiede un
intervento per definire le condizioni d'uso, la proposta
commerciale e l'organizzazione del servizio, cosa che comporta
anche un cambiamento di mentalità da parte di chi attualmente li
gestisce"
. È una criticità tra le cose che devono essere messe
in campo. Più avanti, sempre nello stesso documento, sempre
riferito ai castelli, viene detto questo rispetto alle sedi:
"i
castelli dispongono di spazi abbastanza contenuti, non siamo ancora
in possesso delle dimensioni delle sale di tutti i castelli, ma in
generale si tratta di ambienti piccoli
- e chi ha fatto un giro
nei nostri castelli questo lo sa, ma la cosa più divertente si vede
verso la fine, quando si fa un'analisi
swot
, cioè un'analisi
dei punti di forza e dei punti di debolezza rispetto a quello che
si sta facendo e nelle criticità rispetto ai castelli viene
descritto in questo modo:
"i castelli sono al momento
difficilmente utilizzabili per convegni, nelle persone che li
gestiscono si riscontrano resistenze e scarsa conoscenza delle
esigenze della clientela congressuale"
. L'annuncio che è stato
dato la volta scorsa in pompa magna io quindi credo che debba
essere un momentino rivisto, perché questo è lo stato dell'arte che
c'è rispetto ai castelli e quindi c'è ancora tantissimo lavoro da
fare. Ora, è chiaro che lei ne può parlare...un Assessore, il
Presidente della Giunta più in là, così riuscirete a risolvere in
fretta questi problemi, altrimenti restano solo annunci che non
hanno nessun tipo di riscontro ufficiale.
Stesso discorso vale poi per il Casinò. Ora, il Casinò è stato
identificato come l'Ente che deve sovraintendere alla gestione del
Convention Bureau
della Valle d'Aosta
e nella
risposta dell'Assessore della volta scorsa era stato detto che sono
state fatte tutta una serie di cose meravigliose, bellissime. Io ho
provato a cercare sul sito del Casinò e ho trovato una sola
notizia, in particolare del 2014, nella quale si descrive che ci
sarà
Junior Masterchef Asia
in Valle d'Aosta nel
2014...doveva esserci, non mi pare che ci sia stato, e che questo,
appunto, è riconducibile al fatto che c'è una collaborazione col
Convention Bureau
. Altre notizie non pervenute. Mi dispiace,
perché mi sarebbe piaciuto che
Junior
Masterchef Asia
fosse stato organizzato in Valle d'Aosta. Sarebbe stata sicuramente
una cosa di rilievo per noi, però, io non se c'è stato, magari lo
farete più avanti, questo non lo so. Infine, sempre nel vostro
documento, che ripeto è l'unico che è ho in possesso, ho visto che
avete fatto...avete dichiarato, l'ha dichiarato anche lei nella sua
risposta...diciamo, vi siete iscritti al
Convention Bureau
Italia
, molto bene. Vado sul sito del
Convention Bureau
Italia
, guardo i membri partecipanti a quest'iniziativa e
abbiamo l'Abruzzo, la città di Bologna, la città di Firenze,
Fiuggi, il Friuli Venezia Giulia, Genova, Padova, Rimini e Treviso,
la Valle d'Aosta tra i membri non è enunciata, ma si vede che ci
state lavorando. È passato solo un anno e in fondo non abbiamo
fatto nulla.
Dulcis in fundo
, sempre sul vostro documento,
c'è anche un'analisi della concorrenza: si parla del Trentino, si
parla della Svizzera, si parla di tante altre località e ho notato
con piacere che il Trentino è parecchio più avanti, giusto per fare
degli esempi, perché è partito quando siamo partiti noi, però, per
esempio, loro hanno già partecipato l'anno scorso ad una fiera di
settore, nella quale si promozionano le società e gli Enti che
danno servizi rispetto appunto alle
convention
e agli
eventi. Hanno già una struttura in essere, hanno un sito
funzionante, il nostro è solo annunciato, il loro invece è già
funzionante ed è possibile prenotare ed entrare in contatto. Non
solo, loro hanno anche, vedo, dei castelli, ovviamente già
prenotabili, per diciamo così organizzare eventi. Bene, tutto
questo per dire che cosa? Che la volta scorsa lei mi ha risposto
con quattro pagine molto esaustive, che di fatto non dicevano
nulla, Signor Assessore. Allora, io mi chiedo - e lo chiedo anche a
lei, e lo chiedo anche nell'interpellanza, così evitiamo di dire
che dico una cosa, invece di un'altra -:
"se il Governo
regionale è intenzionato ad indicare quando le iniziative di
quest'organismo avranno una ricaduta concreta e fattiva sul tessuto
economico valdostano"
, cioè se ci dice quando questa roba qui
comincia a funzionare, io sarò un po' più contento, poi per i costi
ne parleremo la prossima seduta.
Presidente
- Per la risposta, la parola all'Assessore
Marguerettaz.
Marguerettaz (UV)
- Sì, grazie.
Cercherò poi di dare una risposta puntuale sul contenuto, però
il collega Cognetta ha fatto un'illustrazione ampia, che impone una
risposta a prescindere dal fatto che sia o non sia contenuta
nell'interpellanza. Quando la seduta scorsa abbiamo parlato dei
castelli, ho avuto modo di dire che è stata avviata una
collaborazione con l'Assessorato della cultura per rendere
disponibili questi siti, che ovviamente oggi non lo sono, nel senso
che fino ad oggi c'è stato un approccio - non stiamo a dire se è
giusto o se è sbagliato - diverso e non si è sviluppata
quest'attività, è un dato di fatto. Nessuno quindi ha magnificato,
è una prospettiva, è un dossier che sta procedendo, ovviamente con
delle definizioni, dei prezzi, delle quantificazioni, perché non
vorrei neanche che passasse un'informazione non perfettamente
corretta. L'utilizzo di certi siti non è così scontato, non è così
semplice, a volte ci sono dei siti che sono particolarmente
preziosi e bisogna avere una certa cautela, così come dicono coloro
che si occupano di questi siti, non bisogna neanche banalizzarli,
quindi ci sono una serie di valutazioni che meritano attenzione,
così come certe attività. L'attività del sito della Casa da gioco è
finalizzata per dare una certa comunicazione e per promuovere
convention
non bisogna ovviamente promuoverlo all'interno di
un sito che è fatto per un Casinò. Dopodiché io sono d'accordo con
lei, probabilmente si può fare sempre meglio, il sito è in fase di
costruzione, ma, collega Cognetta, si ricorderà anche lei quando
era in EXPO non è che il sito fosse subito disponibile, abbiamo
avuto modo di parlarne, ci sono delle lungaggini, ci sono dei tempi
che non sono così brucianti.
Ora, da questo punto di vista, cercherò di dare una risposta per
una ricaduta concreta rispetto alle attività, sperando di aver
interpretato bene la sua domanda, peraltro mi sono dimenticato, mi
scuso per il ritardo, ma, come sa, ieri abbiamo avuto modo anche di
parlarne, abbiamo avuto il cambio dei dirigenti, quindi la
documentazione non è stata rilasciata, lei ha detto ovviamente per
la prossima volta, quindi quanto prima le faremo avere quei
documenti. Se ho interpretato bene la sua domanda, vorrei
rappresentarle questi eventi che sono stati seguiti dalla
convention
e che hanno avuto un riscontro direi abbastanza
importante sul territorio:
- i Campionati mondiali di pattinaggio sincronizzato sono stati
organizzati in collaborazione col CSC di Courmayeur, presso il
Forum Center di Courmayeur, aprile 2014, parliamo di 15 mila
presenze e una partecipazione di 18 Paesi, poi troverà la
documentazione nei costi, nelle fatture che le arriveranno, ma è
un'attività dove, per esempio, abbiamo avuto modo di dare un
riscontro: 15 mila presenze sono direi un riscontro effettivo;
- i
Campionati italiani assoluti di calcio balilla
,
organizzati in collaborazione col Consorzio di Saint-Vincent presso
il Palazzetto dello sport di Saint-Vincent, dicembre 2014, anche lì
il Torneo di calcio balilla è durato per più di una settimana, con
migliaia di presenze;
- l'evento
NeveUisp
, a La Thuile nel marzo 2015, una
manifestazione di sci organizzata dall'Uisp, dove c'è stata una
presenza giornaliera di più di mille persone (1.200) per una
settimana, anche lì 10 mila presenze;
- ci sono state poi delle attività direi più di dettaglio, ma
anche lì interessanti: la Scuola dottorale estiva sulla ricerca nel
design industriale, organizzata in collaborazione con la sede di
Verrès del Politecnico di Torino, dove c'è stata una partecipazione
di 25 partecipanti, che venivano dalle più prestigiose università
di tutto il mondo e anche lì, da un lato, si coniugava l'attività
scientifica e didattica presso il Politecnico con la
valorizzazione...quindi le sedi diciamo congressuali...con la
scoperta del nostro territorio;
- un seminario estivo di antropologia culturale per studenti
russi, anche questa ideata e organizzata ad Aosta in collaborazione
con il professor Bannikov, antropologo, giornalista e docente della
prestigiosa Università MGU di Mosca, anche lì con l'obiettivo di
attrarre studenti e attrarre delle attività che, da un lato, sono
delle attività scientifiche e professionali e, dall'altra parte, la
valorizzazione dei nostri territori;
- vi è stata poi un'attività direi molto interessante che si è
svolta in più occasioni: quella dei corsi di aggiornamento
professionali per i giornalisti iscritti all'albo. Questa è
un'attività che è stata fatta a rotazione in diverse località, per
esempio: Cervinia, Courmayeur, è già stato fissato il prossimo a
Cogne, con la partecipazione di relatori importantissimi, ma
soprattutto con la partecipazione dei giornalisti che, da un lato,
devono assolvere all'attività di formazione e quindi partecipano a
questi corsi per avere i crediti formativi e, dall'altra parte,
beneficiano di un'offerta complessiva e particolare, dove viene
valorizzata la nostra montagna, in particolare le sottolineo
l'esperienza di Cervinia e di Courmayeur, dove, da un lato, quel
corso ha avuto una particolare evidenza, perché i giornalisti
presenti hanno scritto successivamente al corso su tanti giornali e
su tanti anche ormai giornali
on line
, su siti,
blogger
dei 150 anni del Cervino, articoli su
Repubblica
, così come su giornali molto importanti e,
dall'altra parte, abbiamo avuto modo di far vedere in anteprima le
funivie del Monte Bianco a tanti giornalisti che hanno partecipato
al corso. Direi che questa è la strada, a settembre ce ne sarà un
altro a Cogne presso il villaggio dei minatori, sono previste altre
sedute, ma tutto questo sempre nella logica della
convention
.
Ora l'attività congressuale è un'attività che la Valle d'Aosta
si candida a gestire, ma sono tante le possibili proposte, vediamo
che un numero infinito di congressi e di
meeting
è fatto per
dei numeri anche contenuti: 50-100 persone, per cui anche la
dimensione dei castelli non necessariamente poi è un problema. È
chiaro che se i
meeting
e i convegni sono per numeri più
importanti, noi abbiamo solo due sedi particolarmente strutturate,
che sono quella di Saint-Vincent e quella di Courmayeur, dove c'è
anche la ridondanza di sale, quindi quelle sono, ma abbiamo una
molteplicità di strutture che è particolarmente interessante, le
funivie del Monte Bianco si inseriranno in questo contesto.
Sperando di aver interpretato correttamente l'interpellanza,
queste sono delle iniziative che hanno portato migliaia di
presenze. La prossima sarà a Saint-Vincent, gliela cito, questa è
già stata definita: il
ComLab
2015
, che sarà un
convegno con tutti i responsabili delle comunicazioni istituzionali
degli Enti, quindi Regioni, Enti pubblici e quant'altro.
Si dà atto che dalle ore 17,50 assume la presidenza il
Vicepresidente Rosset.
Rosset (Presidente)
- Grazie Assessore. Per la replica,
chiede la parola il Consigliere Cognetta, ne ha facoltà.
Cognetta (M5S)
- Sì, grazie Presidente.
Guardi, Assessore, mi rendo conto che lei deve darmi una
risposta e quindi puntualmente ha citato sei esempi, di cui i primi
quattro sono manifestazioni sportive che probabilmente anche senza
il
Convention Bureau
sarebbero state organizzate: i
Campionati italiani assoluti di calcio balilla
, piuttosto
che il pattinaggio sincronizzato, e così via, immagino che anche
senza il
Convention Bureau
avrebbero funzionato lo stesso,
non ho i dati per poterlo valutare, ma questa è una mia opinione
personale.
Per quanto riguarda poi la questione di quello che ho visto
quando ero in EXPO, in effetti, ha ragione: c'è di tutto e di più,
ma è proprio per questo che la esortavo a dare una risposta
concreta e fattiva, capisce? Perché sennò abbiamo fatto
scrivere...adesso non ricordo esattamente quante, ma comunque a
diverse decine di hôtel e alberghi della Valle d'Aosta qual era la
situazione, abbiamo dovuto fare uno studio apposta perché noi, come
Assessorato del turismo, non conoscevamo qual era la
situazione...altrimenti questo studio non andava fatto. Adesso
sappiamo che ci sono 50-100-150-200 alberghi grandi e piccoli che
possono ricevere un evento o un
meeting
a seconda dei posti
che hanno e la cosa per loro penso sia importante. Dovrebbe essere
importante anche per noi, mi fa specie che abbiamo dovuto scoprirlo
nel 2014, fine 2014, perché l'Assessorato del turismo ha ben più
anni che l'anno scorso, quindi era questa la domanda: questi
Signori qui che si sono messi in gioco, che abbiamo messo in gioco,
poi che ritorno avranno? Perché il sito del Trentino che le citavo
prima fa un elenco puntuale dei siti dei castelli, ma anche degli
alberghi, oltre a tutta una serie di altre cose che ci sono dietro,
quali chi fa il
catering
, quali sono le aziende che fanno
catering
, chi fornisce i servizi di supporto
all'organizzazione degli eventi: hostess, piuttosto che segreteria,
piuttosto che parte informatica. Tutte cose che noi attualmente
stiamo ancora cercando, che non abbiamo ancora contestualizzato
all'interno di uno studio e quindi sono il corollario che però è
indispensabile per creare certi eventi siano essi grandi oppure
piccoli...quindi, al di là del fatto che ne parleremo ancora il
prossimo Consiglio, perché spero che alla fine della prossima
settimana avrò le risposte che cercavo, entreremo poi ancora
maggiormente nel merito di ciò che è stato fatto in quest'anno.
Grazie.
Presidente
- Punto 25 all'ordine del giorno.
