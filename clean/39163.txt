Classificazione
CASA DA GIOCO



Oggetto del Consiglio n. 2468 del 22 novembre 2016 - Resoconto
OGGETTO N. 2468/XIV - Interrogazione a risposta immediata:
"Ulteriore documentazione in possesso del Governo regionale sulla
situazione economico-finanziaria della Casa da gioco".
Rosset (Président) -
Point n° 3.01 de l'ordre du
jour.
Ha chiesto la parola il Consigliere Chatrian per
l'illustrazione; ne ha facoltà.
Chatrian (ALPE) -
Ieri, in II Commissione consiliare,
abbiamo congelato i 48 milioni destinati alla Casa da gioco senza
prospettive e senza nessuna giustificazione. Ci sembra di capire
che il tutto è solo rinviato e, a seguito delle dichiarazioni
dell'Assessore Perron, presenteremo un provvedimento
ad hoc
,
un disegno di legge apposito, un
dossier
urgente. Dice
l'Assessore: "Siamo molto curiosi di aver modo di poter analizzare,
studiare, comparare l'ulteriore documentazione in possesso del
Governo regionale, dato che per l'Esecutivo il dossier sul Casinò è
molto chiaro". Questo è quanto ci ha riferito ieri.
Due considerazioni prima di ascoltare attentamente le posizioni
del Governo. Solo pochi mesi fa lo stesso
management
, la
dirigenza ha riscontrato una situazione anomala per quel che
concerne l'indebitamento a breve con le banche e che le prospettive
di recupero della redditività sarebbero già messe in atto per il
2017. Altra cosa molto importante, collega Perron (è solo di tre
mesi fa la nomina dei vertici fatta da lei e da questa
maggioranza), è la credibilità di questo management, in questo
momento: l'azienda immagina di ottenere un
trend
basso, ma
di crescita, al 3 percento, per il 2016 e per gli anni
successivi.
Noi a questo punto ascoltiamo con molto interesse la sua
risposta, ma non vorremmo che il provvedimento uscisse dalla porta
ed entrasse dalla finestra.
Presidente -
Ha chiesto la parola l'Assessore Perron; ne
ha facoltà.
Perron (UV) -
Il virgolettato che lei cita non riporta
fedelmente quello che ho dichiarato, ma non stiamo qui a
sottilizzare sulla forma, anche se non ho detto in Commissione che
per noi il
dossier
è molto chiaro; comunque ripercorreremo
quanto abbiamo dichiarato in modo molto puntuale.
Cercando di rispondere alla risoluzione che ci impegnava a
trasmettere della documentazione, il 17 novembre scorso ho
trasmesso tali documenti: la richiesta di intervento a firma
dell'Amministratore unico (avevo allegato anche il prospetto degli
oneri sostenuti dalla gestione in conseguenza della realizzazione
del piano di sviluppo con le relative motivazioni); una relazione
relativa ai lavori di creazione del Saint-Vincent Resort &
Casino con allegato il quadro contabile; una proiezione triennale
che l'azienda aveva fatto per il 2016/2018 (faccio notare che tale
documento era confidenziale e puntualmente è stato divulgato su
tutti gli organi di informazione: prospetti riepilogativi dei costi
sostenuti per lavori di ristrutturazione del Grand Hotel Billia,
delle sale da gioco e per i lavori relativi alla realizzazione
della nuova centrale termica), il tutto aggiornato al 14 novembre.
Questa è la documentazione che ho ricevuto da Casino de la Vallée e
che ho puntualmente trasmesso alla Commissione. Al momento io non
ho altra documentazione da trasmettere. Stiamo lavorando, in virtù
anche degli incontri che avremo nelle Commissioni, per produrre in
modo dettagliato - ed era questo l'impegno preso - un documento che
raffronti le spese già sostenute dal Casinò, come sono state
finanziate, quindi distinguendo tra risorse della Regione, mutui
Finaosta e risorse proprie; quando avremo tutto, sarà mia cura
produrlo nella Commissione competente.
Presidente -
Ha chiesto la parola il Consigliere
Chatrian; ne ha facoltà.
Chatrian (ALPE) -
Immaginavo di avere un'altra risposta
dall'Assessore, dato che per la Giunta è chiaro il
dossier
Casinò
; ad oggi a noi non è ancora chiaro.
Due considerazioni, collega. Noi abbiamo potuto studiare la
nuova previsione e la riorganizzazione che ci avete fornito e nelle
varie pagine non c'è un solo passaggio su come il
management
intenda aumentare gli introiti e i ricavi. Invece, dalla proiezione
che ci avete consegnato - non so se lei abbia avuto modo di
guardarla - si evince che dal 2016 al 2018 pensate di aumentare del
10 percento gli introiti lordi senza un minimo di certezza, di
fondatezza e senza alcun dato elencato minimamente all'interno
della relazione. Per quanto riguarda i due hotel, la proiezione che
voi ci avete nuovamente inoltrato indica un 40 percento in più in
due anni, di passare da 5 a 7 milioni di introiti. Capite che
prendere per buona una cosa del genere senza alcun tipo di
riferimento è aria fritta, collega Perron, aria fritta con la quale
voi non potete utilizzare il denaro pubblico.
Assessore, noi ci saremmo aspettati un'altra risposta da parte
sua: che in Giunta avete un altro dossier, dove per adesso le cose
sono nascoste a causa dei segreti industriali per poter dare
realizzazione a questa
slide
, che è fuffa, l'ennesima presa
in giro dei valdostani.
Mi scuso, Presidente, per aver preso qualche secondo, ma
immaginavo veramente un'altra risposta: ho ben capito che ad oggi
la Giunta non ha un altro dossier, aspetteremo ulteriori
informazioni. C'è stata un po' di differenza tra la presa di
posizione del Governo regionale, per il quale è tutto chiaro, e
quella invece dei Consiglieri, per i quali ad oggi non è così
chiaro, ahimè!
