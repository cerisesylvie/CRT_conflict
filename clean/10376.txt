Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1369 del 12 luglio 1990 - Resoconto
OGGETTO N. 1369/IX - DISEGNO DI LEGGE: "RIFINANZIAMENTO DELLA
LEGGE REGIONALE 22 DICEMBRE 1987, N. 106, CONCERNENTE
L'APPLICAZIONE NELLA VALLE D'AOSTA DEL REGOLAMENTO (CEE) N. 1401/86
CONSIGLIO DEL 6 MAGGIO 1986 CHE COSTITUISCE UN'AZIONE COMUNE PER IL
MIGLIORAMENTO DELL'AGRICOLTURA IN ALCUNE ZONE
SVANTAGGIATE".
PRESIDENTE:
Ha chiesto la parola, per illustrare il
disegno di legge n. 196 iscritto al punto 17 dell'ordine del
giorno, l'Assessore all'Agricoltura, Foreste ed Ambiente Naturale,
Lanièce; ne ha facoltà.
LANIECE (DC):
Il Regolamento CEE n. 1401 del 1986 prevede
il rimborso del 40% delle spese ammissibili per gli interventi
attuati dalle regioni per il miglioramento delle infrastrutture
rurali, il miglioramento forestale, la ricomposizione fondiaria, la
lotta contro l'erosione, il miglioramento delle superfici agricole
di proprietà private nel quadro di un'azione collettiva, il
miglioramento o la creazione di infrastrutture collettive che
favoriscono l'agriturismo.
In applicazione del citato regolamento, l'Amministrazione
regionale, con legge regionale 22 dicembre 1987, n. 106, ha
ribadito quali devono essere i settori di intervento e, per
l'individuazione degli interventi, ha stabilito la necessità di
elaborare un programma regionale di applicazione, che è stato
approvato dalla Commissione CEE.
Attualmente sono in corso i lavori previsti nei Comuni di
Fontainemore (strada ed acquedotto) e di Lillianes (strada sulla
sinistra orografica del Lys), mentre sono necessari ulteriori fondi
per ultimare la strada dei vigneti di Donnas, il cui importo
risulta superiore al previsto per la riduzione dell'impatto
ambientale.
Parte dei fondi sarà anche destinata al miglioramento delle
superfici agricole, alla lotta contro l’erosione ed
al miglioramento delle foreste, come previsto dal programma già
approvato
PRESIDENTE:
Se nessuno chiede la parola, dichiaro chiusa
la discussione generale ed invito il Consiglio ad esaminare
l'articolato.
Do lettura dell'articolo 1.
FINALITA'
Articolo 1
1. Per gli interventi previsti dall'art. 2 della legge regionale
22 dicembre 1987, n. 106, concernente l'applicazione nella Valle
d'Aosta del regolamento (CEE) n. 1401/86 del Consiglio del 6 maggio
1986 che costituisce un’azione comune per il
miglioramento dell'agricoltura in alcune zone svantaggiate, è
autorizzata, per l'esercizio finanziario 1990, la spesa di £.
1.500.000.000=.
PRESIDENTE:
Se nessuno chiede la parola, pongo in
votazione l'articolo 1 testé letto.
ESITO DELLA VOTAZIONE
Presenti: 30
Votanti: 29
Favorevoli: 29
Astenuti: 1 (Riccarand)
Il Consiglio approva
PRESIDENTE:
Do lettura dell’articolo 2.
NORME FINANZIARIE
Articolo 2
1. L'onere derivante dall'applicazione della presente legge,
valutato in Lire 1.500.000.000=, graverà sul cap. 34950 del
bilancio di previsione della Regione per l'anno 1990.
2. Alla copertura dell'onere di cui al precedente comma si
provvede mediante riduzione di £. 500.000.000= dello stanziamento
iscritto al cap. 50150 (fondo globale per il finanziamento di spese
per ulteriori programmi di sviluppo - spese di investimento)
utilizzando all'uopo l'accantonamento previsto all'allegato n. 8
della L.R. 15 gennaio 1990, n. 9 settore 2 sviluppo economico
previsto per il finanziamento della L.R. 22.12. 1987, n. 106 per
interventi di miglioramento agricolo in zone svantaggiate e
mediante riduzione di £. 1.000.000.000= dello stanziamento iscritto
al cap. 34905 "Contributi per l'attuazione del regime di aiuti agli
investimenti nelle aziende agricole anche per investimenti di
carattere turistico e artigianale" del bilancio di previsione della
Regione per l'anno 1990.
PRESIDENTE:
Se nessuno chiede la parola, pongo in
votazione l'articolo 2 testé letto.
ESITO DELLA VOTAZIONE
Presenti: 30
Votanti: 29
Favorevoli: 29
Astenuti: 1 (Riccarand)
Il Consiglio approva
PRESIDENTE:
Do lettura dell’articolo 3.
VARIAZIONE DI BILANCIO
Articolo 3
1. Al bilancio di previsione della Regione per l'anno 1990 sono
apportate le seguenti variazioni:
PARTE SPESA
- Variazioni in diminuzione:
Cap. 50150 Fondo globale per il finanziamento di spese per
ulteriori programmi di sviluppo (spese di investimento)
£. 500.000.000=
Cap. 34905 "Contributi per l'attuazione del regime di aiuti agli
investimenti nelle aziende agricole anche per investimenti di
carattere turistico e artigianale"
£. 1.000.000.000=
- Variazione in aumento:
Cap. 34950 Interventi per il miglioramento dell'agricoltura in
zone svantaggiate in attuazione del Regolamento (C.E.E.) n. 1401
del 6 maggio 1986. - L. 8.11.1986, n. 752, art. 5;
- L.R. 22.12.1987, n. 106; - L.R.
£. 1.500.000.000=
PRESIDENTE:
Se nessuno chiede la parola, pongo in
votazione l'articolo 3 testé letto.
ESITO DELLA VOTAZIONE
Presenti: 30
Votanti: 29
Favorevoli: 29
Astenuti: 1 (Riccarand)
Il Consiglio approva
PRESIDENTE:
Il Consiglio è chiamato ora a pronunciarsi sul
complesso della legge.
ESITO DELLA VOTAZIONE
Presenti: 30
Votanti: 29
Favorevoli: 29
Astenuti: 1 (Riccarand)
Il Consiglio approva
