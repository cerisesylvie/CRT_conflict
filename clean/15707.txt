Classificazione
ACQUE
Acque minerali e termali


Resoconto integrale del dibattito dell'aula
Oggetto del Consiglio n. 2010 del 26 giugno 1996 - Resoconto
SEDUTA POMERIDIANA DEL 26 GIUGNO 1996
OGGETTO N. 2010/X Decadenza della concessione perpetua di acque
solfidriche "La Saxe", in Comune di Courmayeur, del concessionario
Società La Saxe - Mont Blanc S.r.l. di Courmayeur a beneficio della
Regione autonoma della Valle d'Aosta, ai sensi dell'articolo 11
dello Statuto speciale per la Valle d'Aosta.
Deliberazione Il Consiglio
Premesso che:
- la Società An. Acque Minerali di Courmayeur, con istanze in
data 18 agosto 1928 e 3 novembre 1929, richiedeva, a norma degli
articoli 60 e 63 del R.D. 29 luglio 1927, n. 1443 "Norme di
carattere legislativo per disciplinare la ricerca e la coltivazione
nel Regno", in concessione perpetua la sorgente di acqua minerale
solfidrica "La Saxe"; e a seguito del fallimento della medesima
Società (dichiarazione di fallimento 28 luglio 1930) tale
concessione, con superficie di ha. 0,4523 in Comune di Courmayeur,
veniva accordata, con D.M. 3 ottobre 1932, al Curatore fallimentare
Rag. Ugo Lanza, domiciliato in Aosta presso il Crédit
Valdôtain;
- con D.M. in data 15 ottobre 1966, la concessione mineraria
perpetua "La Saxe" veniva, a seguito della modifica della ragione
sociale, intestata alla società Birra Aosta R. Vincent e C. S.a.s.
con sede in Aosta;
- conseguentemente alla messa in liquidazione della Società
Aosta R. Vincent e C. S.a.s., con D.M. 18 settembre 1970, la Stessa
veniva autorizzata a tenere sospesi i lavori per 2 anni;
- con la messa in liquidazione della suddetta Società
concessionaria, la concessione, con decreto del Presidente della
Giunta regionale in data 30 settembre 1981, veniva trasferita e
intestata alla società La Saxe - Mont Blanc S.r.l. con sede in
Courmayeur, in esecuzione della delibera di Consiglio n. 199 in
data 29 aprile 1981;
- con atto di compravendita Notaio Stellatelli di Aosta in data
28 dicembre 1985 la società La Saxe - Mont Blanc S.r.l. cedeva al
Comune di Courmayeur varie entità immobiliari, tra cui i terreni su
cui insiste la sorgente di acqua sulfurea, con relativo cunicolo di
captazione;
- la società La Saxe - Mont Blanc S.r.l., con sede legale c/o
Centro Royal Hotel di Courmayeur, è ancora titolare, non essendo
stato autorizzato preventivamente alcun trasferimento, della
concessione perpetua di acque solfidriche della sorgente denominata
"La Saxe" in territorio del Comune di Courmayeur.
Accertato che:
- la società La Saxe - Mont Blanc S.r.l. non ha adempiuto agli
obblighi imposti con l'atto di concessione di cui al D.M. 3 ottobre
1932 ed in particolare all'articolo 3 lett. a) e b) circa l'obbligo
di riattivare la sorgente entro tre anni dal decreto di cui sopra e
ad informare, ogni due mesi, l'Ufficio competente;
- non ha osservato le disposizioni di cui all'articolo 26: "Le
miniere date in concessione devono essere tenute in attività tranne
che ne sia consentita la sospensione dei lavori" e all'articolo 27:
"Qualunque trasferimento della concessione deve essere
preventivamente autorizzato", del Regio Decreto 29 luglio 1927, n.
1443;
- non ha regolarmente presentato, entro l'ultimo trimestre di
ciascun anno, i programmi dei lavori da svolgere nell'anno
successivo come previsto all'articolo 2 - ultimo comma - del R. D.
L. 15 giugno 1936, n. 1347.
Considerato che a norma dell'articolo 40 del R.D. n. 1443/1927
l'inottemperanza agli obblighi imposti con l'atto di concessione di
cui al D.M. 3 ottobre 1932 nonché la mancata osservanza delle
disposizioni di cui agli articoli 26 e 27 dello stesso Regio
Decreto e all'articolo 2 - ultimo comma - del R. D. L. 15 giugno
1936, n. 1347 è motivo di declaratoria di decadenza.
Considerato che la decadenza è pronunciata previa contestazione
dei motivi al concessionario, ai sensi dell'articolo 41 del citato
Regio Decreto e che pertanto il competente Ufficio miniere e cave
dell'Assessorato dei LL.PP., tenuto conto delle competenze in
materia secondo il DPR 22 febbraio 1982, n. 182 "Norme di
attuazione dello Statuto Speciale della Regione Valle d'Aosta per
la estensione alla regione delle disposizioni del decreto del
Presidente della Repubblica 24 luglio 1977, n. 616 e della
normativa relativa agli enti soppressi con l'articolo 1-bis del
decreto-legge 18 agosto 1978, n. 431, convertito nella legge 21
ottobre 1978, n. 641", ha avviato d'ufficio il relativo
procedimento provvedendo a:
- contestazione alla Società La Saxe Mont-Blanc, C.F.
00158150078 con sede in Courmayeur, dei motivi di decadenza della
concessione perpetua di acque solfidriche della sorgente denominata
"La Saxe" in territorio del Comune di Courmayeur, con nota prot. n.
1110 in data 6 febbraio 1996, a firma del Presidente della Giunta
regionale con invito a presentare le eventuali opposizioni od
osservazioni entro il 15 marzo 1996;
- pubblicazione dell'avviso di contestazione sul Foglio Annunzi
Legali della Valle d'Aosta, n. 5, in data 14 febbraio 1996; senza
dare luogo ad opposizioni ed osservazioni;
- pubblicazione sull'albo pretorio del Comune di Courmayeur
dell'avviso di contestazione per una durata di giorni 15, sino al
29 febbraio 1996;
come risulta dal referto in calce, è regolarmente avvenuta e non
ha dato luogo alla presentazione di alcun esposto;
Considerato inoltre che le pubblicazioni di cui sopra non hanno
dato luogo ad alcuna opposizione e osservazione da parte di alcuno,
ivi compresa la Società La Saxe Mont-Blanc, C.F. 00158150078 con
sede in Courmayeur;
Ritenuto pertanto che ricorrono i motivi per la pronuncia della
decadenza dalla concessione di acqua minerale "La Saxe" del
concessionario La Saxe - Mont Blanc S.r.l., con sede legale c/o
Centro Royal Hotel di Courmayeur, a beneficio della Regione Valle
d'Aosta ai sensi dell'articolo 11, comma terzo dello Statuto
Speciale per la Valle d'Aosta, promulgato con legge costituzionale
n. 4 del 26 febbraio 1948;
Considerato che, ai sensi dell'articolo 4 della legge regionale
8 febbraio 1958, n. 1, sulla decadenza dalle concessioni decide il
Consiglio regionale;
Visto il R.D. n. 1443/1927;
Vista la legge costituzionale n. 4/1948;
Vista la legge regionale n. 1/1958;
Visto il DPR n. 182/1982;
Visto il parere favorevole rilasciato dal titolare delle
funzioni di Responsabile del Servizio Assetto e Tutela del
Territorio dell'Assessorato ai LL.PP., ai sensi dell'articolo 72
della legge regionale n. 3/1956 e successive modificazioni e del
combinato disposto degli articoli 13 - comma 1 - lett. e) e 59 -
comma 2 - della legge regionale n. 45/95, in ordine alla
legittimità della presente deliberazione;
Visto il parere della IV Commissione consiliare permanente;
Delibera
1) di promuovere la decadenza dalla concessione perpetua di
acque solfidriche della sorgente denominata "La Saxe", in
territorio del Comune di Courmayeur, del concessionario la Società
La Saxe - Mont Blanc S.r.l., C.F. 00158150078, con sede legale c/o
Centro Royal Hotel di Courmayeur, a beneficio della Regione
Autonoma della Valle d'Aosta;
2) di stabilire che il Presidente della Giunta regionale
provveda all'emanazione del decreto di declaratoria di decadenza,
dalla concessione perpetua di acque minerali "La Saxe", in
territorio del Comune di Courmayeur, del concessionario Società La
Saxe - Mont Blanc S.r.l., con sede legale c/o Centro Royal Hotel di
Courmayeur, a beneficio della Regione Autonoma della Valle
d'Aosta;
3) di sottoporre la presente deliberazione al controllo della
commissione di coordinamento, ai sensi e per gli effetti
dell'articolo 8, lettera d), del decreto legislativo 22 aprile
1994, n. 320.
Si dà atto che il Consigliere Lanièce non partecipa alla
discussione e alla votazione dell'oggetto.
Presidente É aperta la discussione generale. Chi chiede la
parola?
Se nessuno chiede la parola, dichiaro chiusa la discussione
generale.
Pongo in votazione la delibera in oggetto:
Presenti, votanti e favorevoli: 29
Il Consiglio approva all'unanimità
