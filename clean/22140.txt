Classificazione
CASA DA GIOCO



Oggetto del Consiglio n. 1809 del 8 marzo 2006 - Resoconto
OGGETTO N. 1809/XII - Determinazioni in merito alla nomina del
Consiglio di amministrazione della Casinò S.p.a.
(Interrogazione)
Interrogazione
Richiamato il contenuto dell'interpellanza (prot. 26/06)
avente per oggetto l'"esaurimento del mandato del Consiglio di
Amministrazione della Casinò S.p.a.", discussa in occasione del
Consiglio regionale dell'8/2/2006;
Osservato che la risposta all'iniziativa, da parte del
Presidente della Regione, è stata assai sintetica;
Ritenuto dunque opportuno ritornare sul tema per ottenere
risposte più esaurienti, in vista dell'Assemblea dei soci della
Casinò S.p.a. prevista per il 28/2/2006;
i sottoscritti Consiglieri regionali
Interrogano
il Presidente della Regione per sapere:
se dopo l'ulteriore periodo di tempo trascorso, la
maggioranza e la Giunta hanno idee più chiare circa la riconferma o
meno dei componenti del Consiglio di Amministrazione della Casinò
S.p.a.;
in ogni caso, quale giudizio esprime la Giunta regionale sul
lavoro svolto dal Consiglio di Amministrazione uscente della Casinò
S.p.a. e sui risultati ottenuti.
F.to: Squarzino Secondina
Président - La parole au Président de la Région, Caveri.
Caveri (UV) - Consigliera Squarzino, nel frattempo naturalmente
fra la presentazione di questa interrogazione e le vicende
successive è intercorso un po' di tempo, quindi lei, come ho detto
nelle comunicazioni, sa già che il Governo regionale ha nominato
dei nuovi amministratori della "Casinò S.p.a.", con l'unica
eccezione per un elemento di continuità del Dottore Commercialista
Edo Chatel, perché si è ritenuto nella discussione politica che si
è svolta all'interno della nuova maggioranza che ci dovesse essere
qualche elemento di continuità soprattutto dal punto di vista
tecnico, essendo che il Dott. Chatel ha come sindaci della società,
che sono stati anch'essi riconfermati con l'unica sostituzione
effettuata dal Comune di Saint-Vincent del Dott. Conchatre con il
Dott. Zanini, ma è l'unico cambiamento nel Collegio dei
sindaci.
Ieri il "CdA" si è riunito per la prima volta e come lei sa,
abbiamo rispettato la prima convocazione dell'assemblea che era
fissata per il 28 febbraio e, anche se ci sarebbe stata
teoricamente la possibilità della seconda convocazione alla fine di
marzo, abbiamo ritenuto che la gravità degli avvenimenti obbligasse
a un avvicendamento rapido dei 4 nuovi Amministratori; il primo è
l'Avvocato Moreno Martini, che è stato nominato Presidente del
"CdA". Io le lascerò le biografie delle 4 persone che sono state
nominate: l'Avvocato Martini è già Vicepresidente di importanti
gruppi, in questo caso di "Finmeccanica" e consigliere di
amministrazione di diverse società anche nel settore dei trasporti,
è un avvocato di grande capacità; si può dire lo stesso del Prof.
Zandano, che è una personalità nel mondo bancario, è stato anche
Presidente del "San Paolo"; un altro Dottore Commercialista, Dott.
Stesuri, anch'egli autore di diverse pubblicazioni; infine il Dott.
Conca, che già in passato si era occupato della gestione del
Casinò, fa la parte di quello che conosce lo storico all'interno
della casa da gioco. Riteniamo sia un "CdA" di qualità, che deve
essere messo alla prova e la prova è quel percorso che è già stato
annunciato da me e in alcuni casi anche dall'Assessore
Marguerettaz. Oggi saremo impegnati in una serie di altre risposte
su vicende singole come la questione del "Grand Hôtel Billia", le
azioni di "marketing" per il rilancio della casa da gioco, quindi
su questi argomenti non dirò nulla perché ci torneremo
successivamente. Credo vi sia la necessità di un rilancio forte
della casa da gioco, che passerà attraverso una mozione di
indirizzo che presenteremo al Consiglio. Naturalmente dobbiamo
lasciare qualche settimana al nuovo "CdA" per poter, dopo questa
indicazione del Consiglio, portare qui un nuovo piano di sviluppo,
che assume caratteristiche alla luce degli esiti del 2005 molto
diverse rispetto al passato: prima si parlava di un piano di
sviluppo, oggi dobbiamo parlare di un piano di ristrutturazione
industriale di questa importante attività.
Quale giudizio si esprime? Ringraziamo qui pubblicamente i
Consiglieri di amministrazione, il Presidente Puddu e il
Vicepresidente Cilea e l'insieme degli uscenti, per il lavoro
svolto in un periodo non facile. Si sono trovati a gestire un
momento di drammaticità nella situazione del gioco in Italia, come
è stato opportunamente chiarito con lo studio di "KPMG", che in
maniera molto significativa ha chiarito le difficoltà che vivono
tutte le case da gioco italiane. Anche certe affermazioni di grandi
successi di case da gioco europee vanno temperate in realtà da una
crisi in generale dei giochi, laddove si manifestano nuovi fenomeni
di gioco come è il caso delle "slot machine" nei bar. In Italia con
la nuova finanziaria si passerà da 190 mila "slot machine" nei bar
a 400 mila "slot machine", quindi è un fenomeno rimarchevole.
Non credo sia il caso ora di entrare approfonditamente,
ribadisco quindi che abbiamo effettuato questa scelta di
cambiamento di 4 su 5 dei membri del "CdA", ringraziamo il "CdA"
uscente della "Casinò S.p.a." per il lavoro svolto e ci auguriamo
che questo inizio di anno serva come impulso per un rilancio della
"Casinò" e per un piano di ristrutturazione, che consenta alla casa
da gioco di restare una realtà importante per l'economia e per il
bilancio della nostra Regione.
Président - La parole à la Conseillère Squarzino Secondina.
Squarzino (Arc-VA) - Prendo atto della risposta del Presidente,
che mi è sembrata per certi aspetti, a parte l'informativa data,
contraddittoria perché, da un lato, lei ha parlato della gravità
degli avvenimenti che ha consigliato di decidere tutto nella prima
convocazione dell'assemblea, senza passare alla seconda
convocazione a marzo; poi sulla seconda domanda - e in questo
senso, se la prima parte dell'interrogazione aveva perso un po' il
suo interesse perché era arrivata tardi, la seconda domanda
mantiene inalterata la sua validità -, su questa parte lei è stato
molto evasivo. Abbiamo chiesto quale giudizio esprime la Giunta sul
lavoro svolto dal "CdA" uscente e sui risultati ottenuti, perché
lei ha detto che sono stati bravi, hanno lavorato bene, c'era un
po' di difficoltà, e io accetto le sue considerazioni. Ma nello
stesso tempo introduce tutto il discorso parlando di una gravità di
avvenimenti - e non sappiamo quali sono - e poi le scelte fatte
praticamente cambiano quasi i 4/5 del "CdA". Allora o questo "CdA"
ha lavorato bene, e in questo caso ci si chiede come mai non è
stato riconfermato, oppure ha lavorato male e allora perché si
parla di ringraziamento, di lavoro fatto bene pur nelle difficoltà?
Capisco che è difficile giustificare le proprie scelte, ma avremmo
preferito un'analisi più chiara dei limiti della passata gestione,
altrimenti non si capirebbe perché questa composizione del "CdA" è
stata quasi interamente cambiata e perché si sono scelte persone
diverse.
Président - Collègues, je voulais vous informer que toutes les
relations des rapporteurs sont parvenues à la Présidence, donc je
vous en fais parvenir une copié. Egalement je vous fais une
synthèse des amendements qui ont été déposés: pour ce qui concerne
l'objet n° 25, le Président Caveri a présenté cinq amendements,
ainsi que cinq amendements ont été présentés par les collègues
Squarzino, Venturella et Bortot; pour ce qui concerne l'objet n°
26, le Président Caveri a présenté un amendement; pour ce qui
concerne l'objet n° 29, l'Assesseur Marguerettaz a présenté deux
amendements; pour ce qui concerne l'objet n° 30, il y a trois
amendements présentés par l'Assesseur Marguerettaz, onze
amendements présentés par les collègues Squarzino, Venturella et
Bortot, ainsi que trente-trois amendements présentés par les
collègues Frassy, Tibaldi et Lattanzi.
