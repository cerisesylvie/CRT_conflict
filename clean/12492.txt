Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3408 del 19 maggio 1992 - Resoconto
OGGETTO N. 3408/IX Dati sull'andamento del turismo invernale.
(Interrogazione)
Presidente
Do lettura dell'interrogazione presentata dal
Consigliere Riccarand.
Interrogazione Al fine di avere dei dati sull'andamento
della stagione turistica invernale negli ultimi tre anni, nonché
sulle dimensioni della ricettività alberghiera in Valle
d'Aosta;
il sottoscritto, Consigliere regionale del Gruppo Verde
Alternativo
interroga
l'Assessore al Turismo, Sport e Beni Culturali per sapere:
1) Quanti alberghi, con quanti posti letto e di quale categoria
erano aperti durante la stagione invernale 1991/92;
2) quali sono i dati sugli arrivi e le presenze di turisti
(distinguendo fra italiani e stranieri, suddivisi fra i mesi di
dicembre, gennaio, febbraio e marzo) delle stagioni 1989/90,
1990/91, 1991/92;
3) qual è il grado di utilizzo degli alberghi, distinto per
categorie che si è registrato in ognuno dei seguenti mesi: dicembre
'89; gennaio '90; marzo '90; dicembre '90; gennaio '91; febbraio
'91; marzo '91; dicembre '91; gennaio '92; febbraio '92; marzo
'92.
Presidente
Ha chiesto la parola l'Assessore al turismo,
sport e beni culturali, Pascale.
Pascale (PSI)
Darò poi al Consigliere Riccarand
l'elenco molto dettagliato ed articolato, in modo particolare per
quanto riguarda le presenze nei rispettivi anni, '89, '90, '91 e
'92. Intanto posso dire che gli alberghi aperti nell'esercizio
invernale '91/92 sono stati complessivamente 425 di cui 21 a 4
stelle, 106 a 3 stelle, 173 a 2 stelle, 125 a 1 stella.
Il dato complessivo della stagione invernale '91/92 registra un
aumento dei flussi turistici sia italiani sia stranieri.
Comunque, nel dettaglio c'è qui poi un elenco che il Consigliere
Riccarand potrà approfondire.
Presidente
Ha chiesto la parola il Consigliere
Riccarand.
Riccarand (VA)
Solo per ringraziare l'Assessore della
risposta e dei dati che esaminerò e che saranno poi oggetto di una
riflessione da parte del gruppo.
