Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 268 del 19 dicembre 1983 - Resoconto
OGGETTO N. 268/VIII - DISEGNO DI LEGGE CONCERNENTE: "NORME
INTEGRATIVE IN ORDINE AL PERSONALE ADDETTO AI SERVIZI REGIONALI
PRESSO LA CASA DA GIOCO DI SAINT-VINCENT".
PRESIDENTE:
Ha chiesto di parlare l'Assessore alla
Pubblica Istruzione Faval, ne ha facoltà.
FAVAL - (U.V.):
Non credo che il D.L. abbia bisogno di
una grossa illustrazione, tutti i Consiglieri lo conoscono. Si
tratta di un provvedimento che la Giunta propone al Consiglio di
adottare, per far fronte a questa situazione di emergenza per
quanto riguarda il controllo da parte della Regione sulla Casa da
Gioco di Saint-Vincent.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Il nostro Gruppo, non avendo avuto il
tempo materiale per verificare tutte le implicazioni
tecnico-giuridiche di questa proposta di legge, condividendone lo
spirito, ma non potendone verificare il merito, si astiene.
PRESIDENTE:
Ha chiesto di parlare il Vice-Presidente De
Grandis, ne ha facoltà.
DE GRANDIS - (P.R.I.):
In Commissione era stata
prospettata la necessità di una modifica per quanto riguarda la
collocazione in aspettativa del personale. Volevo sapere se era
stato chiarito questo particolare, perché sembrava contrastare con
quella che è la normativa vigente del personale regionale.
PRESIDENTE:
Passiamo all'esame dell'articolato. Do
lettura dell'art. 1:
ART. 1
Il Consiglio regionale, in caso di assoluta necessità
derivante da prolungata assenza dal servizio - da cui non discenda
la cessazione del rapporto di impiego - dei Vice-Commissari o
dell'Ispettore per il controllo delle manifestazioni a onere comune
dei Servizi regionali presso la Casa da Gioco di Saint-Vincent, può
disporre, con deliberazione, l'affidamento di incarichi fiduciari,
per il numero non superiore ai corrispondenti posti previsti in
pianta organica, con il trattamento economico iniziale della
rispettiva qualifica.
Qualora gli incarichi di cui al precedente comma siano
conferiti a personale dei ruoli organici della Regione, il
personale stesso è posto in aspettativa. Il trattamento economico
di detto personale non può, comunque, essere inferiore a quello in
godimento.
PRESIDENTE:
Era stato concordato un emendamento all'art.
1, 2° capoverso, per cui dopo "in aspettativa" aggiungere "senza
assegni". Lo metto in approvazione.
ESITO DELLA VOTAZIONE
Presenti: 30
Votanti: 23
Astenuti: 7 (Bajocco, Baldassarre, Cout, Dolchi, Mafrica,
Millet, Tonino)
Favorevoli: 23
Il Consiglio approva
PRESIDENTE:
Metto in approvazione l'art. 1 nel testo così
emendato:
ART. 1
Il Consiglio regionale, in caso di assoluta necessità
derivante da prolungata assenza dal servizio - da cui non discenda
la cessazione del rapporto di impiego - dei Vice-Commissari o
dell'Ispettore per il controllo delle manifestazioni a onere comune
dei Servizi regionali presso la Casa da Gioco di Saint-Vincent, può
disporre, con deliberazione, l'affidamento di incarichi fiduciari,
per il numero non superiore ai corrispondenti posti previsti in
pianta organica, con il trattamento economico iniziale della
rispettiva qualifica.
Qualora gli incarichi di cui al precedente comma siano
conferiti a personale dei ruoli organici della Regione, il
personale stesso è posto in aspettativa senza assegni. Il
trattamento economico di detto personale non può, comunque, essere
inferiore a quello in godimento.
ESITO DELLA VOTAZIONE
Presenti: 30
Votanti: 23
Astenuti: 7 (Bajocco, Baldassarre, Cout, Dolchi, Mafrica,
Millet, Tonino)
Favorevoli: 23
Il Consiglio approva
PRESIDENTE:
Do lettura dell'art. 2:
ART.
2
La Giunta regionale, ove lo stato di necessità riguardi
l'assenza di personale addetto ai servizi regionali presso la Casa
da Gioco di Saint-Vincent con qualifica di Controllore, può
avvalersi di personale estraneo all'Amministrazione regionale,
attraverso le modalità previste dagli artt. 4 e 5 della L.R.
9.2.1978, n. 1, con facoltà di abbreviare i termini di cui all'art.
84, 1° comma, della L.R. 28.7.1956, n. 3, fino ad un minimo di otto
giorni e quelli di cui all'art. 92, 1° comma, della legge medesima,
fino ad un minimo di tre giorni e previo accertamento delle
cognizioni tecniche e delle qualità attitudinali attraverso
apposita prova di selezione.
La Giunta, ove, parzialmente o interamente, non sia in grado
di ovviare alle assenze con il rimedio previsto nel comma
precedente può distaccare in servizio, in sostituzione del
personale assente, dipendenti regionali appartenenti allo stesso
livello dei "controllori" oppure, mediante incarico, appartenenti
alla fascia funzionale immediatamente inferiore, in ogni caso
previa prova di selezione analoga a quella di cui al precedente
comma.
PRESIDENTE:
Metto in approvazione l'articolo 2:
ESITO DELLA VOTAZIONE
Presenti: 30
Votanti: 23
Astenuti: 7 (Bajocco, Baldassarre, Cout, Dolchi, Mafrica,
Millet, Tonino)
Favorevoli: 23
Il Consiglio approva
PRESIDENTE:
Do lettura dell'art. 3:
ART. 3
La presente legge è dichiarata urgente ai sensi del terzo
comma dell'art. 31 dello Statuto Speciale della Regione Valle
d'Aosta ed entra in vigore il giorno successivo a quello della sua
pubblicazione nel Bollettino Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione l'articolo 3:
ESITO DELLA VOTAZIONE
Presenti: 30
Votanti: 23
Maggioranza: 18
Astenuti: 7 (Bajocco, Baldassarre, Cout, Dolchi, Mafrica,
Millet, Tonino)
Favorevoli: 23
Il Consiglio approva
PRESIDENTE:
Metto in approvazione la legge nel suo
complesso per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti: 30
Votanti: 23
Astenuti: 7 (Bajocco, Baldassarre, Cout, Dolchi, Mafrica,
Millet, Tonino)
Favorevoli: 22
Contrari: 1
Il Consiglio approva
PRESIDENTE:
La seduta è sospesa, i lavori saranno ripresi
domani mattina alle ore 9,30.
La seduta termina alle ore 20,51.
