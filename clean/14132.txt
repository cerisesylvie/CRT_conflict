Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 655 del 4 maggio 1994 - Resoconto
OGGETTO N. 655/X - Designazione di due rappresentanti della
regione in se­no al consiglio di amministrazione della Fondazione
per le biotecnologie.
Deliberazione - Il Consiglio regionale
Premesso che:
? la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'arti­colo 2 ? primo comma ? stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono at­tribuite alla competenza del Consiglio
regionale;
? con legge regionale 9 luglio 1990, n. 45 è stata promossa la
costituzione della Fondazione per le Biotecnologie;
? l'articolo 9 dello Statuto della Fondazione per le
Biotecnologie stabilisce che il Consiglio di amministrazione è
composto da membri designati dai soci fondatori nella misura di due
per ciascuno di essi, oltre il Presidente;
? il summenzionato Consiglio di amministrazione scadrà il 10
maggio 1994 per compiuto triennio di carica;
Considerato che la Commissione per le nomine, a seguito della
pubblicazione nel Bollettino ufficiale della Regione n. 53 del 14
dicembre 1993 dell'elenco delle nomine in scadenza nel primo
semestre dell'anno 1994, nella riunione dell'11 marzo 1994, ai
sensi dell'articolo 6 della legge regionale 27 marzo 1991, n. 12,
ha ritenuto formalmente ammissibili le proposte di candidatura di
cui all'allegato prospetto;
Ritenuto necessario provvedere alla designazione di due
rappre­sentanti della Regione in seno al Consiglio di
amministrazione della Fondazione per le Biotecnologie per il
triennio 1994/1997 che scadrà il 10 maggio 1997;
Visto il parere favorevole rilasciato dal Dirigente del Servizio
Affari Generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamate le leggi regionali 9 luglio 1990, n. 45 e 27 marzo
1991, n. 12.
Delibera
1) di designare quali rappresentanti della Regione in seno al
Consiglio di amministrazione della Fondazione per le
Biotecno­logie, per il triennio 1994/1997 che scadrà il 30 maggio
1997, i Signori GAUDIO Roberto, residente in Gressan, fraz. Crétaz
n. 4, e Montanera Pier Giorgio, residente in Aosta, via delle
Betul­le n. 74;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 1 del
decreto legislativo 13 febbraio 1993, n. 40, come corretto dal
successivo 10 novembre 1993, n. 479 e di dar­ne esecuzione.
Presidente -
Ha chiesto la parola il Consigliere
Tibaldi.
Tibaldi (LN) -
Per ribadire l'astensione della
Lega dalla votazione di queste nomine, in quanto auspichiamo che
quanto prima si arrivi ad una revisione della legge; al riguardo
abbiamo già fornito la nostra disponibilità al consigliere Borre
affinché vengano ri­visti i criteri per la designazione dei
rappresentanti della re­gione in enti, associazioni e società
partecipate.
Quindi la Lega non partecipa al voto.
Presidente -
Ha chiesto la parola il Consigliere
Perrin G.C..
Perrin G.C. (UV) -
Au nom de la majorité je
propose M. Gaudio Roberto et Monta­nera Pier Giorgio. La
proposition est motivée par le fait que ces deux personnes ont
collaboré dès la naissance de la fondation aux travaux de la
fondation même, et donc ont la capacité de poursuivre leur
expérience et de donner une collaboration plus que valable à
l'avenir.
Presidente -
Ha chiesto la parola il Consigliere
Collé.
Collé (PpVA) -
Anche i Popolari per la Valle
d'Aosta non parteciperanno a questa votazione. Le motivazioni le
abbiamo già spiegate negli scorsi Consigli, quindi non sto a
ripetermi; aspettiamo con an­sia la nuova legge.
Presidente -
Pongo in votazione i nominativi
proposti:
Votazione per schede segrete
Esito della votazione
Presenti: 32
Votanti: 25
Astenuti: 7 (Bavastro, Collé, Lanièce, Linty, Marguerettaz,
Ti­baldi e Marco Viérin)
Schede valide: 25
Hanno riportato voti:
? GAUDIO Roberto: 18
? MONTANERA Pier Giorgio: 18
? CASELLI Maria Teresa: 7
? TASSARA Angela: 2
