Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1658 del 29 novembre 1985 - Resoconto
OGGETTO N. 1658/VIII - RINVIO ESAME PROGETTI DI LEGGE IN
MATERIA DI OCCUPAZIONE.
PRESIDENTE
: La Presidenza propone la trattazione
congiunta degli oggetti nn. 24, 35 e 36 iscritti all'ordine del
giorno.
Ha chiesto di parlare il Consigliere Mafrica per mozione
d'ordine, ne ha facoltà.
MAFRICA( P.C.I.):
Poichè siamo al terzo giorno di
dibattito ed abbiamo un problema di rilievo notevole, visto che
sono anche da unificare tre proposte di legge e noi come gruppo
avremmo degli emendamenti da presentare a quello dell'Assessore,
chiedo se è possibile rinviare al Consiglio del 5 le tre proposte
di legge e vedere gli emendamenti, invece che in Consiglio, in
Commissione il 3 dicembre, giorno per il quale sono già convocate
assieme le Commissioni Affari Generali e Sviluppo Economico. Al
termine dell'incontro con la FINAOSTA, si potrebbe vedere di
superare la questione degli emendamenti per rendere più politico il
dibattito che questo argomento merita, ed iscriverlo al prossimo
Consiglio, che d'altronde non ha molti argomenti all'ordine del
giorno.
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti Lanivi, ne ha
facoltà.
LANIVI (A.D.P.):
Non abbiamo particolari motivi per non
accettare questa proposta di rinvio, sottolineo sono che è l'ultima
come proposta di rinvio, perchè credo che sia urgente andare
all'approvazione, anche per consentire all'inizio del 1986
l'attuazione di questo provvedimento.
PRESIDENTE
: C'è la proposta di rinviare alla Commissione
già convocata per il 3 dicembre l'esame dei tre testi e degli
eventuali emendamenti, e la reiscrizione d'urgenza al prossimo
Consiglio già convocato per il 4, degli oggetti nn. 24, 35 e 36 di
cui do lettura:
24) Disegno di legge n. 246, presentato dalla Giunta regionale
in data 7.11. 1985, concernente: "Interventi a sostegno
dell'occupazione ed a favore dei lavoratori in cassa integrazione
guadagni".
35) Proposta di legge regionale n. 197, presentata dai
Consiglieri regionali del Gruppo comunista Demetrio Mafrica, Igino
Bajocco, Ruggero Millet e Alder Tonino, concernente: "Provvedimenti
straordinari ed urgenti per l'occupazione".
36) Proposta di legge regionale n. 44, presentata dai
Consiglieri del Gruppo comunista, in data 14 febbraio 1984:
"Costituzione presso la Finanziaria regionale di un fondo speciale
di anticipazione di integrazioni salariali".
IL CONSIGLIO PRENDE ATTO
