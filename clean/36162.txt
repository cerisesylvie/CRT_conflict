Classificazione
CASA DA GIOCO



Oggetto del Consiglio n. 426 del 12 febbraio 2014 - Resoconto
OGGETTO N. 426/XIV - Interpellanza: "Individuazione degli
obiettivi per la determinazione del premio da attribuire
all'Amministratore unico del Casinò de la Vallée S.p.A."
Président -
Pour l'illustration, la parole au collègue
Ferrero.
Ferrero (M5S)
- Grazie Presidente.
Purtroppo dobbiamo tornare di nuovo sulla questione Frigerio. È
quasi una maledizione, ma volevamo avere qualche indicazione
riguardo alle modalità con le quali si intende determinare
l'eventuale premio a favore di questo amministratore di una
partecipata regionale che è la Casinò. Volevamo riuscire a capire
se i criteri sono i soliti e quindi ha finito l'impianto termico in
tot tempo o ha completato il prato in erba inglese in altrettanto
tempo o se, invece, si va a vedere se ha tirato su gli incassi
della casa da gioco, perché a noi effettivamente interesserebbe poi
quello. Non vorremmo, circolano voci, ma saranno le solite voci
male informate e i soliti maliziosi, che il premio di risultato a
Frigerio fosse attribuito in base alle, diciamo, segate di
personale che intende dare al casinò, perché questo sarebbe
veramente grave. Della serie: io licenzio e mi becco... riduco il
personale e mi becco il premio. Queste saranno di sicuro delle
maldicenze ma noi volevamo essere ragionevolmente rassicurati da
voi e sapere se c'è qualche intendimento riguardo all'eventuale
premio al Signor Luca Frigerio.
Président
- Pour la réponse, la parole à l'Assesseur
Baccega.
Baccega (SA
) - Grazie Presidente.
È previsto da un'assemblea societaria, che si è svolta
nell'aprile 2012, che il premio di risultato venga stabilito entro
il 31 gennaio di ogni anno. Nel rispetto, quindi, di questa
determinazione, in data 31 gennaio si è svolta l'assemblea
societaria che ha deliberato in merito. È previsto nelle migliori
prassi che gli obiettivi dei manager devono essere allineati a
quelli aziendali, ed essere centrati sulle priorità strategiche e
soprattutto devono essere anche raggiungibili. Per questo motivo
l'assemblea ha posto, a partire dal 2009, un mix di obiettivi
all'organo amministrativo a seconda delle priorità a suo tempo
individuate nel periodo interessato, e quindi sulla base di questi
obiettivi negli anni 2012-2013 l'assemblea stabilì gli obiettivi
per la concretizzazione del piano di sviluppo, con la
realizzazione, quindi, come ha detto il Consigliere Ferrero, degli
importanti lavori di ristrutturazione, un elemento cruciale per la
sopravvivenza aziendale e per il suo rilancio. Dal punto di vista
economico, invece, a causa dell'obiettiva e nota ridotta capacità
operativa, si chiede di mantenere le quote di mercato e di
diminuire i costi operativi al fine di rendere conto di deficit che
si sarebbero inevitabilmente prodotti.
Questo è previsto anche dall'assemblea e dal bilancio
preventivo. Ricordo sempre che si decise per molti motivi di non
interrompere l'attività ed effettuare i lavori in diverse e
complesse fasi, ma questo lo abbiamo sicuramente visto. Quest'anno
l'assemblea, terminati i lavori, ha deciso di impostare gli
obiettivi centrati sull'obiettivo economico e sull'aumento dei
fatturati, ma dove gli obiettivi sono i seguenti: il pareggio del
margine operativo lordo, che corrisponde a un peso del 50 percento
rispetto all'obiettivo; l'incremento dei ricavi dell'unità
produttiva servizi alberghieri, più 25 percento rispetto al 2013,
che ha un peso obiettivo del 20 percento; l'incremento degli
introiti lordi della casa da gioco, che ha un peso del 20 percento
e l'avvio e il consolidamento del progetto Sun City, nuovi rapporti
con la Cina, Macao, che ha un peso del 10 percento.
Voglio segnalare che nell'ambito della stessa assemblea,
l'amministratore unico ha concretizzato la sua volontà, già più
volte espressa, di rinunciare a una parte dei suoi compensi, alla
luce del contesto socio-politico nel quale ci troviamo e,
naturalmente, in relazione alla trattativa sindacale che chiede un
intervento di normalizzazione dei costi del lavoro e della società
da lui amministrata. Per questo motivo l'amministratore ha
comunicato all'assemblea societaria di rinunciare fin da ora al
probabile premio di risultato dell'anno 2013, pari a 72 mila euro,
e di rimettere all'assemblea anche il premio 2014, che invece sarà
valutato alla luce dei risultati della primavera dell'anno
prossimo.
Colgo l'occasione per comunicare al Consiglio, rispetto alla
question time
di questa mattina posta dal Consigliere
Viérin, che parlava di promozioni, laddove ho ribadito che di
promozioni non ce ne sono state, se non quella di settembre,
laddove parlava di collaborazioni speciali, ho capito poi dove
voleva andare a parare, probabilmente, perché i
tweet
parlano chiaro, allora è meglio che facciamo chiarezza fin da
subito. Si riferisce probabilmente al fatto che mio figlio, dal
2012, come grafico pubblicitario
freelance
, che quindi opera
sul mercato, collabora con il Casinò di Saint-Vincent.
Probabilmente a questo si riferiva. È giusto che il Consiglio lo
sappia, è giusto che tutti quanti i media lo sappiano, d'altronde
non è colpa sua se è figlio di un Assessore, non è colpa mia se
sono diventato Assessore, dopo che lui collaborava come grafico
pubblicitario in una agenzia che si occupava del Casinò di
Saint-Vincent. Se pensate che ci sia un reato rispetto a questa
cosa, lo dimostrate e io non esiterò a lasciare questa poltrona.
C'è chi va dall'Assessore con il papà a portare il curriculum e a
chiedere il posto di lavoro e c'è chi, invece, è figlio
dell'Assessore e va in giro a cercarsi il lavoro perché deve
mangiare anche lui.
Presidente
- La parola al collega Ferrero.
Ferrero (M5S)
- Grazie Presidente.
Oltre al commento una battuta sull'ultima dichiarazione
dell'Assessore ci sta tutta, perché io potrei dire che non è colpa
mia se tutti i miei amici laureati, e ne ho tanti, grafici
pubblicitari, sono disoccupati e non sono figli degli Assessori.
No, non è colpa mia neanche per questo. Per quanto riguarda
Frigerio, abbiamo visto che gli obiettivi sono legati
sostanzialmente a questioni che ricalcano quelle del passato, si
parla solo dell'incremento dei ricavi in una misura che è una
misura sostanzialmente esigua e si parla, invece, di condizionare
il risultato e quindi l'erogazione del premio al fatto che poi ci
siano delle riduzioni di personale.
Le voci che giravano, quindi, non erano poi tanto infondate, per
cui anche in questo caso noi dobbiamo basarci sulla dichiarazione
d'intenti di Frigerio di volersi autoridurre il premio,
dichiarazioni che sono già state fatte alcuni mesi fa, non si sa
quando e non si sa di quanto. Questo vorremmo riuscire a capirlo,
vorremmo...
(i
nterruzione di un Consigliere, fuori microfono
)
...vorremmo...sì sì lo so, guardate che l'assemblea è
espressione di questa Giunta regionale, quindi non potete sempre
tirarvi indietro e dare colpa all'assemblea come se la stessa fosse
stata designata da una entità sovrannaturale. L'assemblea siete
voi, è espressione della vostra volontà politica, quindi è inutile
che ci contiamo le "cucche" dicendo che è colpa dell'assemblea. Qui
c'è una volontà politica che è la vostra, quella di continuare a
premiare una persona che secondo noi non va premiata, noi volevamo
avere semplicemente la conferma di questo, l'abbiamo avuta. Secondo
noi gli obiettivi che sono stati messi sono incompatibili,
effettivamente, con quello a cui abbiamo assistito in questi anni
nella casa da gioco e con quello che si prospetta. Di conseguenza
ci appare semplicemente un
remake
di quello che abbiamo già
visto: sostanzialmente non c'è nessuna volontà di cambiare,
diciamo, l'orientamento che era stato adottato precedentemente.
Presidente
- Collega Viérin, ha chiesto la parola per
fatto personale. Prego.
Viérin L. (UVP)
- Per fatto personale, Presidente, visto
che sono stato tirato in ballo, dall'Assessore Baccega, al di là
dei
tweet
, anche dalla collega Péaquin Bertolin per altre
questioni... Solo per ribadire, Assessore, che noi questa mattina
abbiamo semplicemente chiesto se c'erano state delle promozioni o/e
se ci fossero delle collaborazioni eccellenti, cosa che peraltro
abbiamo già chiesto mesi fa, se lo ricorda anche il collega
Borrello.
Lei, e l'ho ricordato questa mattina, aveva smentito all'epoca
di nuove assunzioni, di collaborazioni eccellenti, mentre questo
pomeriggio probabilmente ha cambiato idea e apprendiamo che non
solo ci sono collaborazioni eccellenti, ma ci sono dei
familiari.
Non entriamo nel merito, Assessore, di questa cosa, riprendiamo
le sue dichiarazioni, noi crediamo che non spetti a noi giudicare
le questioni è reato non è reato. Mi permetto, a margine, visto che
sono stato interpellato, di dire che probabilmente è anche
soprattutto una questione di opportunità, noi non sapevamo di
questa questione e l'apprendiamo oggi e sicuramente chiederemo di
approfondirla. Forse, se c'è una collaborazione esterna che era
ante la sua nomina, questa ci può stare, ma nel momento in cui lei
diventa Assessore, Assessore Baccega, con questa delega, forse la
collaborazione dovrebbe cessare e non essere rinnovata. Poi, se non
è stata rinnovata, se è in scadenza, questo ce lo dirà lei e i
chiarimenti siamo noi a chiederli, perché dai suoi
tweet
abbiamo ripreso quello che avevamo detto questa mattina. Alla
nostra domanda se ci sono state delle promozioni o delle
collaborazioni eccellenti, l'Assessore smentisce e noi aspettiamo
rivolti.
Lei chiede a noi chiarimenti, probabilmente i chiarimenti è lei
che deve fornirli, al di là di tutto, a questo Consiglio e non
sicuramente al sottoscritto. Io non entro nel merito, ripeto, delle
sue scelte personali, ma riteniamo che per opportunità e
soprattutto per il ruolo che lei ricopre, non sia un gran regalo se
qualcuno ha confermato o ha rinnovato una collaborazione per un suo
familiare. Anzi, noi crediamo che sia un po' una mela avvelenata,
poi se è del passato noi non entriamo nel merito, questa mattina
abbiamo fatto un discorso generale perché questo argomento è già
stato oggetto di discussione.
È chiaro che forse oggi si apre una questione un po' diversa sui
lumi che bisogna fare sulla gestione della casa da gioco. Crediamo
che direttamente o indirettamente ci debba essere separazione tra
quello che è il ruolo che uno ricopre e i rapporti, diciamo
familiari, che esistono in una amministrazione o all'interno di una
amministrazione, questo è regolato anche dal Codice civile. Si
pensi che non si può approvare un piano regolatore se si ha un
appezzamento di terreno, che è oggetto di ampliamento o di
modifica, per un parente o affine fino al quarto grado. Quindi, al
di là di questo, noi rimaniamo allibiti per questa sua
dichiarazione, che tra l'altro viene resa su un'altra iniziativa e
ci sembrava doveroso, visto che sono stato citato personalmente,
ricordare che al seguito di questa sua informazione, sarà nostra
premura, anche come forze di opposizione, approfondire bene il caso
e crediamo che questo sia un dovere dell'intero Consiglio.
Questa mattina avevo detto che noi avremmo chiarito la questione
con lei da un punto di vista personale perché al di là del caso
specifico, di cui veniamo a conoscenza oggi, era indelicato,
diciamo, far emergere nomi, come è già stato fatto, qualche mese
fa. Non abbiamo fatto nomi, non abbiamo voluto tirare in ballo
famiglie, o legami di parentela, quindi noi ci atteniamo su questo
piano. È chiaro che oggi la situazione viene portata all'attenzione
del Consiglio, è il Consiglio che ne deve discutere.
Presidente
- Assessore Baccega, chiede la parola per?
Fatto personale. Prego.
Baccega (SA)
- Grazie, grazie Presidente.
Non voglio alimentare la polemica, perché non è il momento, non
è il caso. Dico solo che cos'era l'interrogazione di questa
mattina. "Interrogano il Governo regionale per sapere se siano
state effettuate o previste nell'ultimo periodo promozioni
all'interno dell'azienda". Questo era l'oggetto
dell'interrogazione. E a questo io ho risposto. Questo è quanto.
Poi tutto il resto che si è sviluppato sui
social network
era evidente che voleva alimentare una polemica. Ho preferito dire
al Consiglio come stanno le cose. Da questo punto di vista, quindi,
siete tutti al corrente del fatto che ho un figlio che ha una
collaborazione col Casinò e con tanti altri clienti e, quindi, da
questo punto di vista sono più a posto con la mia coscienza.
Presidente
- Collega Viérin.
Viérin L. (UVP)
- Solo una battuta, Presidente, per dire
che il testo del
question time
era questo: nella domanda
noi, visto che abbiamo notizie che sono fresche, anche più fresche
rispetto ai tempi del
question time
, abbiamo semplicemente
voluto interrogarla. Noi crediamo, ma chiediamo anche qui lumi al
Presidente del Consiglio che al di là di ciò che c'è scritto su un
question time
dal punto di vista della codificazione,
nell'illustrazione si possa chiaramente anche uscire da quello che
è una richiesta che noi abbiamo ampliato con queste collaborazioni
eccellenti. Per quanto riguarda il resto, se lei si è sentito in
dovere di giustificarsi, Assessore, questo ci fa piacere e
riprendendo un detto in lingua francese
"qui s'excuse
s'accuse"
.
Presidente
- Punto 23 all'ordine del giorno, che
discuteremo con il punto 14.
