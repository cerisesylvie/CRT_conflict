Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 153 del 30 settembre 1993 - Resoconto
OGGETTO N. 153/X - Concessione di un contributo di lire
562.500.000 all'Amministrazione comunale di Torgnon, per
l'acquis­to degli alpeggi "Lo Cret, Château, Chavacour e Grandes
Drayères" da destinare allo sfruttamento di acqua po­tabile, ai
sensi della legge regionale 27 giugno 1986, n. 27. Approvazione e
liquidazione di spesa.
Deliberazione - Il Consiglio regionale
Premesso che la legge regionale 27 giugno 1986, n. 27 ha
pre­visto l'intervento finanziario da parte della Regione, fino al
massimo del 90 percento, a favore dei Comuni per la creazione di un
patrimonio immobiliare comunale;
Atteso che l'Amministrazione comunale di Torgnon ha presen­tato
richiesta per accedere ai relativi finanziamenti per l'acqu­isto
degli alpeggi "Lo Cret, Château, Chavacour e Grandes Drayeres", di
proprietà del sig. Guerraz Cesare, contraddistinti al Catasto
Terreni del Comune censuario di Torgnon al fg. 1, mappali 1?8, al
fg. 3, mappali 5?6?7?8?9-10?11?24?25?26, al fg. 4, mappale 3 e al
fg. 5, mappali 37­-38?48?66?67, da destinare allo sfruttamento di
acqua potabile;
Considerato che l'acquisto in questione comporta una spesa
complessiva di lire 625.000.000;
Visti i pareri degli Assessorati regionali dei Lavori Pubblici e
dell'Agricoltura, Forestazione e Risorse Naturali;
Visto il parere favorevole rilasciato dal Capo di Gabinetto, ai
sensi del combinato disposto dell'articolo 72 della legge
regiona­le n. 3/1956 e successive modificazioni, e dell'articolo 21
della legge regionale n. 18/1980 e successive modificazioni, in
ordine alla legittimità della presente deliberazione;
delibera
l) di approvare la concessione di un contributo di lire
562.500.000= (cinquecentosessantaduemilionicin­quecento­milalire) a
favore dell'Amministrazione comunale di Torgnon per l'acquisto
degli alpeggi "Lo Cret, Château, Chavacour e Grandes Drayeres", di
proprietà del sig. Guerraz Cesare, con­traddistinti al Catasto
Terreni del Comune censuario di Tor­gnon al fg. l, mappali 1?8, al
fg. 3, mappali 5?6?7?8?9?10?11?24?25?26, al fg. 4, mappale 3 e al
fg. 5, mappali 37?38?48?66?67, da destinare allo sfruttamento di
acqua potabi­le;
2) di approvare ed impegnare la spesa di lire 562.500.000=
(cinquecentosessantaduemilionicinquecentomilalire) da impu­tare al
capitolo 20620 del bilancio di previsione della Regione per l'anno
1993 ("Contributi ai Comuni per la costituzione di un patrimonio
comunale immobiliare") che presenta la necessaria
disponibilità;
3) di disporre che la somma venga liquidata ai sensi
dell'arti­colo 58 della legge regionale 27 dicembre 1989, n. 90, a
cura della Presidenza della Giunta regionale alla stipulazione di
re­golare atto notarile di compravendita, ­nel rispetto delle
condi­zioni generali di acquisto risultanti dalla domanda di
contribu­to;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 1 del
decreto legislativo 13 febbraio 1993, n. 40 e di darne
esecuzione.
Presidente -
Ha chiesto la parola il Consigliere
Tibaldi.
Tibaldi (LN) -
La delibera in esame mi sembra
incompleta, perché mancano indicazioni sulla superficie,
sull'estensione del terreno che è oggetto di acquisto. Sono
indicati infatti i mappali, è indicato l'impegno di spesa
complessivo di 625 milioni, la concessione del contributo è di 560
milioni, però manca la superficie, i metri quadrati o gli ettari
che sono oggetto di acquisto da parte del comune.
Chiedo all'Assessore competente di darmi qualche delucidazio­ne
in merito.
Presidente -
Ha chiesto la parola il Consigliere
Perrin Carlo.
Perrin C. (UV) -
Non sono quantificati e non so
quantifi­carli, sono una quantità enorme di ettari perché è tutto
il val­lone centrale di Chavacour dove ci sono le sorgenti;
pratica­mente sono tre alpeggi, di cui uno non potrà più essere
utilizza­to come tale perché servirà da zona di protezione per
l'acque­dotto comunale di Torgnon e per l'acquedotto del
costituendo consorzio con i Comuni di Saint-Dénis e Verrayes per la
parte superiore. Quindi è una fascia di protezione abbastanza ampia
che va a garantire l'utilizzo di queste sorgenti.
Per il resto, adesso a me sfugge la quantità esatta degli
ettari, ma sono numerosi.
Presidente -
Ha chiesto la parola all'Assessore
all'agricol­tura, forestazione e risorse naturali, Vallet.
Vallet (UV) -
Allegata agli atti c'è la perizia e
la superficie totale, suddivisa per qualità di coltura, dà 181
ettari.
Presidente -
Pongo in votazione la deliberazione
in oggetto.
Esito della votazione
Presenti, votanti e favorevoli: 30
Il Consiglio approva all'unanimità
