Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 91 del 27 luglio 1993 - Resoconto
OGGETTO N. 91/X - Riapprovazione ai sensi dell'ultimo comma
dell'articolo 31 dello Statuto Speciale della legge regionale:
"Disciplina delle sponsorizzazioni nel settore dello
sport".
Presidente -
La parola all'Assessore al turismo,
sport e beni culturali, Voyat.
Voyat (UV) -
Questa legge vuole regolamentare le
sponsorizzazioni che la Regione può dare ai vari atleti. In passato
c'erano state delle sponsorizzazioni senza regole, ora si vogliono
fare alcune fasce per avere dei gradi di sponsorizzazione a seconda
dell'imma­gine dell'atleta. Si riconosce una validità come veicolo
di pro­mozione turistica, inoltre ci sono alcuni enti locali che
avevano iniziato delle sponsorizzazioni per conto loro, si ritiene
che sia meglio regolamentare questo settore. Non si ritiene di
accettare i rilievi della Commissione perché ci sono delle
Federazioni che ritengono che i contratti debbano essere fatti
attraverso la Fe­derazione stessa, altre invece non prevedono alcun
contratto, pertanto ripresentiamo la legge così come ad aprile, in
quanto mettere che il contratto deve essere fatto in accordo con la
fede­razione ove possibile sia giustificato.
Si dà atto che dalle ore 11,15 presiede il Vicepresidente
Marco Viérin.
Presidente -
La parola al Consigliere
Marguerettaz.
Marguerettaz (DC) -
Lo spirito della legge è
positivo, quello che volevo sapere è che si prevedono tre fasce di
contratti. All'interno di queste fasce ci sono dei parametri
variabili, ad esempio da lire 2.000.000 a lire 60.000.000, la
forbice è ampia, quali sono i criteri di scelta della cifra da
attribuire all'atleta.
Presidente -
La parola all'Assessore al turismo,
sport e beni culturali, Voyat.
Voyat (UV) -
I minimi e i massimi ci sono perché
nel contributo rientra an­che l'immagine della disciplina e non
solo dell'atleta, noi sap­piamo che ci sono degli sport che sono
più famosi quindi hanno una maggiore promozione per la Regione. Per
quelle discipline che non sono alla ribalta sono previste delle
sponsorizzazioni minori perché la eco è minore. Non ci sono ancora
dei criteri e la cifra da stanziare in bilancio è prevista sui
risultati dell'anno precedente, abbiamo ritenuto che è meglio
valutare in base ai risultati che in base ad altri criteri che
possono essere giudicati più discrezionali.
Presidente -
Passiamo alla votazione di tutto il
testo.
Si dà atto che dalle ore 11,23 riassume la presidenza il
Presi­dente Stévenin.
Esito della votazione
Presenti, votanti e favorevoli: 32.
Il Consiglio approva all'unanimità
