Classificazione
FORESTE E TERRITORI MONTANI



Oggetto del Consiglio n. 2766 del 28 settembre 2023 - Resoconto
OGGETTO N. 2766/XVI - Interrogazione: "Quadro normativo
relativo all'accesso dei mezzi meccanici sul territorio regionale
nei tratti non serviti da accessi stradali".
Bertin (Presidente) -
Punto n. 24. Risponde l'assessore
Carrel, ne ha facoltà.
Carrel (PA) -
La Consigliera ci chiede se siamo a
conoscenza dell'abbattimento della barriera prevista dalla delibera
di Giunta 2455/2009 per impedire il passaggio continuo di mezzi
motorizzati nella zona del Pian della Cretetta e di diverse
violazioni.
Siamo a conoscenza che la barriera è stata demolita in ben due
occasioni, nel 2016 e nel 2020; ad oggi, la barriera però è stata
ricostruita, sia nel 2016 che nel 2020, e nell'ultimo sopralluogo
effettuato il 20 settembre del 2023 la barriera è integra. Si
riscontra che oggi però i mezzi motorizzati aggirano la barriera
passando alla sua destra.
Il Corpo Forestale è intervenuto su questa questione attraverso
le proprie funzioni di Polizia Giudiziaria e a seguito di un
movimento di terra nella zona che è stato riportato anche dai
giornali, quindi è noto a tutti. Su questa procedura, che è in fase
di indagini preliminari, ovviamente vi è il segreto istruttorio, ex
art. 329 del Codice di procedura penale. Non possiamo dire altro,
ma è una questione che riguarda esclusivamente il Corpo Forestale e
su cui stanno facendo delle indagini.
Il medesimo comportamento ha dato origine a violazioni
amministrative in materia di vincolo idrogeologico e queste sono
state regolarmente contestate.
Per quanto riguarda però la possibilità di contestazioni di
altre violazioni, ricollegabili ai passaggi, oggi il Corpo
Forestale, attraverso il Dipartimento competente, ha richiesto un
parere di interpretazione di quella che è la legge 17/1985, vista
la difficoltà interpretativa di questa norma e quindi quali sono le
violazioni che si possono contestare e come si può agire in tal
senso.
Riguardo alla domanda n. 3, non è competenza del Corpo Forestale
e del Dipartimento attribuire degli incarichi per il ripristino del
manto erboso, e non si è oggi a conoscenza di eventuali soggetti
incaricati da parte di terzi.
Relativamente al punto n. 4, invece, si ricorda
-
come ho
già detto in precedenza
-
che la legge di riferimento è la
l.r. 17 del 22 aprile del 1985, sulla quale abbiamo chiesto anche
delle delucidazioni al Dipartimento legislativo.
Presidente -
Per la replica, la parola alla consigliera
Erika Guichardaz.
Guichardaz E. (PCP) -
Grazie Assessore per la sua
risposta; molte delle cose che mi ha detto, comunque, le conoscevo
attraverso un accesso agli atti.
Mi fa piacere che lei abbia fatto emergere chiaramente che,
ormai, in diverse occasioni, si è proceduto violando la legge, ecco
perché è intervenuta anche la Polizia Giudiziaria, abbattendo prima
il muro, passando attraverso il Pian della Cretetta e adesso
addirittura creando una strada.
Sono andata a fare un sopralluogo nel mese di agosto: quel muro
non era ancora stato ripristinato e si può vedere tranquillamente
che la strada, sul Pian della Cretetta, è assolutamente presente,
c'è, senza seguire alcuna procedura, come se fossimo nel Far West.
Si mettono i muri, ci sono i divieti, ma uno butta giù i cartelli,
continua a passarci e tutto questo nel totale disinteresse.
Lo dico perché mi è sembrato di evincere, anche dal comunicato
stampa del Comune di Cogne, a seguito dell'ultima violazione, che
ci fosse una condivisione anche da parte del Comune rispetto alla
necessità di preservare quel luogo, soprattutto perché, nel caso di
cui stiamo parlando, l'accesso non è sicuramente ad alpeggi. Chi
conosce quella zona sa che non vi sono alpeggi, ci sono
semplicemente due campi di patate, e sappiamo bene quanta cura e
quanto ci si debba mettere per andare a coltivare due campi di
patate. Ci sono delle baite che sono già completamente
ristrutturate e ben messe, quindi, sinceramente, andare a costruire
una strada... E se ha fatto anche lei il sopralluogo avrà potuto
vedere con un mezzo, con un cingolato si è passati e si è tirata
giù tutta una scarpata. Sinceramente anche l'idea che nessuno debba
ripristinare quella parte di territorio la trovo un po'
assurda.
Le dico questo perché il fatto che il muro sia stato risistemato
nel 2016 e nel 2020 è per merito della proprietaria a cui è stato
buttato giù, questo muro; non è stato messo su da altri, ma è la
proprietaria che, ogni volta che le buttano giù il muro, lei lo
rimette in piedi.
Sinceramente credo che, sotto questo punto di vista, qualcosa
debba essere fatto. Dopodiché, mi stupisce che in una zona come
quella nessuno vede, nessuno sente, nessuno parla; lo trovo
veramente
-
come le dicevo prima
-
come essere nel
Far West.
Mi fa piacere che anche il suo Assessorato abbia chiesto
chiarimenti rispetto alla legge 17/1985, perché, anche in questo
caso, nell'ultima delibera del Comune di Cogne si parla di una
pista trattorabile che non esiste nella normativa; quindi, o è una
strada poderale... ma sinceramente di pista trattorabile, come è
esplicitato nella delibera, senza far riferimento a nessuna
legge... fra l'altro, vi invito a leggere la delibera, non c'è un
minimo di riferimento ad una legge nelle premesse. Sinceramente,
anche sotto questo punto di vista, forse sarebbe importante,
rispetto ad una informazione e rispetto ai Comuni (è stato
evidenziato anche prima dai colleghi della Lega), avere chiaro il
quadro normativo, proprio perché in questo caso stiamo parlando
comunque di una violazione del Codice Penale.
