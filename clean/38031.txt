Classificazione
ENERGIA
Energia idroelettrica
FINANZA REGIONALE E LOCALE
Partecipazioni azionarie regionali



Oggetto del Consiglio n. 1639 del 16 dicembre 2015 - Resoconto
OGGETTO N. 1639/XIV - Interrogazione: "Spese sostenute dalla
società CVA per la fornitura ai dirigenti e ai funzionari di
cellulari di servizio".
Presidente
- La parola al Presidente della Regione.
Rollandin (UV)
- Altro capitolo, vediamo di dare le
risposte necessarie.
"
Se è stato autorizzato ai capi ufficio/funzionari e
dirigenti di CVA l'acquisto di nuovi telefoni cellulari, quanti,
quale marca, modello e a quale costo indicativo cadauno
" (credo
fosse l'argomento di cui si parlava prima): è stato recentemente
autorizzato l'acquisto di nuovi telefoni cellulari, 15 telefoni, da
assegnare ad alcuni dipendenti di CVA tenuto conto della tipologia
di attività lavorativa espletata. Ai dirigenti e ai capi funzione
l'uso del telefono cellulare è riconosciuto come
benefit
aziendale. Si tratta di telefoni di marca Samsung, modello Galaxy
S6 Edge che, a seconda della versione, ha un costo da 597 a 696
euro...si proponga un negoziante diverso!
"
A quale costo viene proposto l'acquisto ai capi
ufficio/funzionari e dirigenti dopo 2 anni di utilizzo
": CVA
precisa che la possibilità di acquisto non è vincolata ai due anni
di utilizzo del dispositivo. Recentemente CVA ha consentito agli
utilizzatori di riscattare i telefoni per la maggior parte già
ammortizzati del 2011, del 2012 e del 2013 al costo di 30 euro.
"
Se esistono capi ufficio/funzionari e dirigenti di CVA che
godono di case in affitto a canone agevolato o scontato della
società
": sono stati concessi in locazione a un dirigente e a
un capo funzione due immobili di proprietà dell'azienda. Il canone
applicato è parametrato ai prezzi di mercato senza alcun tipo di
sconto o agevolazione. Si precisa che sono stati concessi in
locazione immobili della società anche ad altri dipendenti, sempre
a prezzo di mercato. Grazie.
Presidente
- La parola al collega Cognetta.
Cognetta (M5S)
- Grazie Presidente, sta andando sempre
meglio, e mi piace perché sta migliorando davvero.
Solo una leggerissima correzione: ha dato i prezzi dei telefoni
senza IVA, e quindi in realtà gli S6 Edge arrivano a 836 euro
ciascuno; quindi, avendoli acquistati per 15, fatevi il calcolo e
vedete quanto hanno speso! Per quanto riguarda l'utilizzo che ne
viene fatto la giustificazione è stata che dovevano leggere le
mail
...non c'è bisogno di un telefono di 836 euro per
leggere una mail, ce ne sono da 120 euro che fanno quello e altro.
Per quanto riguarda invece cosa succede dopo due anni di utilizzo,
è vero che è stata data la possibilità di riscattare per il 2011,
per il 2012 e per il 2013, ma i 30 euro sono per qualsiasi tipo di
telefono, per cui succede che magari anche un telefono con un
valore residuo molto più alto viene riscattato a soli 30 euro. Sì,
è vero, perché le posso far vedere i costi dei telefoni
ricondizionati e usati tipo gli
Apple
e gli
Iphone
che vengono venduti normalmente a 120-150 euro, anche i modelli di
due anni fa, quindi è un altro benefit aggiuntivo. Infine parliamo
dell'immobile. È vero che ci sono degli immobili dati a canoni di
mercato, ma anche qui bisogna fare una leggera distinzione, perché
poi nel caso specifico del dirigente io so che l'immobile è stato
completamente ristrutturato a spese dell'azienda su indicazione del
dirigente stesso, quindi la successiva applicazione del canone di
affitto è risibile rispetto a ciò che è stato speso per risistemare
quell'immobile...non so se sono stato chiaro, Presidente. Se magari
con un "116" si potessero avere i dati di ristrutturazione
dell'immobile stesso, questo potrebbe essere un modo per fugare
ogni dubbio. Grazie.
Presidente
- Grazie. Punto 9 all'ordine del giorno.
