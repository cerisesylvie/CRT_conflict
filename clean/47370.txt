Classificazione
ELEZIONI
PARTECIPAZIONE E INIZIATIVA POPOLARE
Referendum e iniziativa popolare



Oggetto del Consiglio n. 3645 del 22 maggio 2024 - Resoconto
OGGETTO N. 3645/XVI - Interpellanza: "Promozione con altre
Regioni di un referendum ex articolo 75 della Costituzione per
l'abrogazione della normativa sulla "par condicio"".
Marguerettaz (Presidente) -
Punto n. 26 all'ordine del
giorno. Per la presentazione, la parola al collega Aggravi.
Aggravi (RV) -
Io mi auguro che il Presidente abbia colto
la nota quasi ironica della materia trattata da
quest'interpellanza, in particolare relativamente all'ultima
premessa, ovvero quella che spiega di fatto la
ratio
dietro
alla presentazione dell'interpellanza, ovvero quella
dell'applicazione in ordine sparso, così abbiamo voluto
rappresentarlo, delle previsioni di cui al complesso normativo che
viene chiamato "par condicio". Abbiamo degli enti, come nel caso
del Consiglio regionale, che rispettano in maniera netta e precisa
la normativa e poi abbiamo un ordine sparso un po' generico che non
tocca soltanto altri organi di parte regionale ma banalmente
qualsiasi tipo di realtà. È una normativa che, se vogliamo, ha come
prima difficoltà anche quella dei mezzi con cui si veicolano le
informazioni, sempre più complessi e sempre più innovativi, però
appunto si voleva sottolineare che in quest'ultimo periodo, dove,
per carità, il sottoscritto come altri ci sta più attento per ovvie
ragioni, vede un'applicazione totalmente in ordine sparso. Abbiamo
inviti a convegni più o meno organizzati da enti pubblici in cui
non si rispettano le previsioni di
par condicio
, abbiamo
conferenze stampa, comunicati stampa, c'è tutta una serie di
passaggi su cui si dovrebbe richiamare il rispetto di questa
previsione normativa.
La provocazione è appunto quella di chiedere al Presidente della
Regione per sapere "se alla luce di quanto evidenziato, in
particolare in chiusura delle premesse, si intenda promuovere,
successivamente ovviamente alla tornata delle elezioni europee,
nonché nell'ambito dei rapporti con le altre Regioni, un referendum
ai sensi dell'articolo 75 della Costituzione". Ripeto: è più una
provocazione in senso generale neanche nei confronti del
Presidente, ma anche un richiamo perché l'applicazione in ordine
sparso rischia in alcuni casi ovviamente di essere fortemente
contra lègem.
Presidente -
Per la risposta, la parola al presidente
Testolin.
Testolin (UV) -
Ringrazio per l'illustrazione che mette a
disposizione delle valutazioni che sono anche condivisibili in
senso generale, perché effettivamente l'ordine sparso non è mai una
tipologia di approccio che consenta una parità di movimento
all'interno del percorso di valorizzazione proprio dell'altrui
persona. Che ci sia un'attitudine da parte dell'Amministrazione
regionale a essere più ligia rispetto ad altri enti è consolidato
ormai nel tempo, tant'è vero che a tutti i livelli, sia di Governo
che di Consiglio, ci si accorge di questa regola abbastanza
importante che comprime quelle che possono essere le attività da
svolgersi, in certi contesti un po' di più, lo dico a livello di
tipologia di elezioni probabilmente, anche un'attenzione dal di
fuori verso questo tipo di atteggiamento.
Per quanto riguarda invece quella che può essere l'attività da
svolgersi, è un'attività che deve essere svolta all'interno della
Commissione consiliare competente, così come è già previsto
dall'articolo 75 della Costituzione che può essere indetto un
referendum popolare per deliberare l'abrogazione totale o parziale
di una legge o di un atto avente valore di legge quando lo
richiedono cinquemila elettori o cinque Consigli regionali, per cui
è da portare in seno a questo Consiglio, in seno alla Commissione
competente e a delle valutazioni che possono essere nella stessa
espresse, un percorso di solidarietà con altre Regioni per arrivare
a una definizione più chiara di quella che può essere l'attuale
situazione. È chiaro che una
deregulation
complessiva non
penso che possa essere la soluzione finale, però è un dibattito che
sicuramente può meritare l'attenzione trasversale perlomeno per
avere veramente una pari opportunità.
Presidente -
Per la replica, la parola al collega
Aggravi.
Aggravi (RV) -
Concordo, perché poi di fondo avere una
par condicio
su tutte le possibilità dello scibile umano è
sostanzialmente impossibile, a maggior ragione quando i mezzi di
comunicazione ormai sono quasi difficili da contare tra
social
network
, televisioni, televisioni
on-line
, anche se tutto il mondo del digitale non è
considerato.
Ripeto: l'intendimento dell'interpellanza era più che altro di
natura provocatoria e soprattutto richiamare delle previsioni
soprattutto da parte di alcuni Enti pubblici che non seguono, e lo
dico anche a loro beneficio, nel senso che comunque la normativa è
complessa, dura poco, perché poi dal 10 giugno siamo di nuovo tutti
liberi.
