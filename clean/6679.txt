Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1162 del 28 febbraio 1985 - Resoconto
OGGETTO N. 1162/VIII - DISEGNO DI LEGGE CONCERNENTE:
"ISTITUZIONE DELL'INSTITUT VALDOTAIN DE L'ARTISANAT
TYPIQUE".
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
L'illustrazione del di segno di legge
era già stata fatta ieri in occasione della discussione sul punto
n. 40 all'ordine del giorno, sull'abrogazione dell'EVART. Sono a
disposizione per eventuali richieste di chiari mento da parte dei
Consiglieri.
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Su questo disegno di legge noi abbiamo
presentato alcuni emendamenti, perché riteniamo opportuno che ci
vengano forniti dei chiarimenti e delle precisazioni; un altro
emendamento invece riguarda questioni più sostanziali.
Sulla questione del ruolo dell'I.V.A.T, che dovrebbe dare un
maggiore impulso all'artigianato tipico valdostano, ci sono alcuni
punti non troppo chiari che sarà opportuno chiarire nella fase di
elaborazione dello Statuto. Se si vuole affidare a questo Istituto
un ruolo importante nell'ambito del settore dell'artigianato, è
necessario anche stabilire i suoi rapporti con l'Assessorato
Regionale, il suo ruolo nell'ambito delle esposizioni nazionali ed
internazionali, la sua autonomia rispetto alla politica regionale
e, in una parola, il suo ruolo caratteristico anche rispetto al
precedente E.V.A.R.T.
Un altro aspetto che dovrebbe essere chiarito nella elaborazione
dello Statuto è la vendita dei prodotti dell'artigianato, per
evitare che si ripeta ciò che è già successo in precedenza.
Inoltre, quando si dice che il Consiglio regionale nominerà quattro
rappresentanti, di cui uno della minoranza, ma sempre scelti
all'esterno del Consiglio, si prevede che siano degli "esperti" con
sicura professionalità, e noi siamo d'accordo. Ma qui siamo solo al
livello della enunciazione, bisognerà poi vedere se le persone
proposte saranno effettivamente dotate di professionalità, per
evitare che queste belle parole rimangano solo espressioni di buone
intenzioni. Certamente ci si rimette al senso di responsabilità di
chi le proporrà e di chi le eleggerà.
Un'altra questione, un pò più delicata, riguarda gli elettori
dei quattro rappresentanti della categoria e anche a questo
riguardo sarebbe opportuno chiarire meglio chi ha diritto di voto e
chi può essere eletto in rappresentanza di qualche categoria; penso
infatti che potrebbe sorgere qualche problema in merito.
La questione sostanziale riguarda invece la Commissione Tecnica,
quella cioè che dovrà indicare se il prodotto artigianale ha un
certo valore artistico oppure no, assumendosene la responsabilità.
Dal momento che nella legge si propone che questa Commissione sia
formata da tre persone, delle quali due designate dalla Giunta e
una dal Consiglio di Amministrazione dell'I.V.A.T, noi proponiamo
che vengano ribaltati questi numeri, in modo da farne designa re
due dal Consiglio di Amministrazione dell'I.V.A.T. e uno dalla
Giunta. Riteniamo infatti che, per rispettare l'autonomia
dell'I.V.A.T., sia opportuno che l'Ente stesso abbia maggiore
responsabilità nella designazione dei suoi amministratori. Dal
momento che 5 persone su 9, nel Consiglio di Amministrazione, sono
già nominate dalla Regione, e mi riferisco al Presidente
dell'I.V.A.T., nominato dalla Giunta, e ai 4 membri nominati dal
Consiglio Regionale, riteniamo che non sia da considerare positivo
il fatto che anche nella Commissione Tecnica la Regione intervenga
nominandone la maggioranza. Nella Commissione Tecnica, d'altronde,
la Regione è già presente con un proprio rappresentante e quindi la
Giunta può controllare l'attività dell'Ente.
Accettiamo quindi gli emendamenti presentati dall'Assessore, ma
ne proponiamo alcuni anche noi. Nell'articolo 5 della legge si dice
che il Consiglio Direttivo è composto dal Presidente e da due
Consiglieri, e si dice anche che il Consiglio Direttivo nominerà un
Vice-Presidente. Noi riteniamo del tutto normale che nel Consiglio
Direttivo ci sia il Presidente, il Vice-Presidente ed un
Consigliere. Non vorremmo cioè che il Consiglio Direttivo sia
formato dal Presidente e da due Consiglieri, senza un
Vice-Presidente. Si tratta di una questione formale, ma ci tenevamo
a fare questa precisazione. Proponiamo inoltre che nell'articolo
sette si preveda che due membri della Commissione Tecnica siano
nominati dal Consiglio di Amministrazione e uno solo dalla Giunta
regionale. Per l'articolo otto abbiamo due proposte: la prima
prevede la sostituzione della dizione "sentita la Commissione" con
la formula "previo il parere della Commissione" che risulta essere
più precisa e meno ambigua. Dal momento che si prevede anche la
nomina di un Vice-Presidente che dovrebbe sostituire il Presidente
in caso di assenza o di impedimento, noi riteniamo che in tali
circostanze, sarebbe opportuno, specie se si tratta di periodi
lunghi, che gli venga attribuita l'indennità che spetta al
Presidente. Non essendoci, infatti, i gettoni di presenza come
nella Commissione Regionale di Controllo, e trattandosi di una
indennità mensile, sarebbe opportuno prevedere questa indennità per
evitare che il Vice-Presidente, in caso di prolungata assenza del
Presidente, venga a percepire solo i gettoni di presenza e non
l'indennità di funzione. Se invece mi si dice che questa indennità
è già implicita nella funzione di sostituzione del Presidente per
periodi prolungati, allora non insisto nella richiesta di questo
emendamento: questa era la seconda proposta che volevo
formulare.
Credo di aver sufficientemente illustrato i nostri emendamenti,
e su di essi vorrei sentire il parere dell'Assessore.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
Chiarisco l'atteggiamento della Giunta
sui quattro emendamenti presentati. Pur riconoscendo la validità di
alcune argomentazioni del Consigliere Millet nel suo precedente
intervento, ribadisco che saranno poi lo statuto e il regolamento
stesso dell'ente a chiarire le cose. In questo momento non è quindi
il caso di affrontare il primo e il quarto problema, cioè
l'indennità spettante al vice presidente nel caso in cui dovesse
sostituire il presidente per periodi lunghi, perché non si tratta
di questioni da inserire nel testo della legge, ma di problemi da
risolvere in un secondo momento.
La Giunta accetta invece di inserire la dizione "previo parere
della Commissione" al posto della formula "sentita la Commissione
consiliare". Vi sono alcune giuste preoccupazioni sulla
composizione della Commissione di controllo, tutela e gestione del
marchio, ma è anche un obiettivo della Giunta regionale tendere al
miglioramento qualitativo della produzione, e in questo senso ci
sembra valida la proposta della Giunta. Potremmo al più aggiungere
"sentite le associazioni di categoria interessate". Queste sono le
indicazioni della Giunta che invita a considerare il testo
comprendendovi anche gli emendamenti già proposti in sede di esame
nella Commissione Consiliare permanente.
PRESIDENTE
: Passiamo all'esame dell'articolato.
Do lettura dell'articolo 1:
Articolo
1
1.
E' istituito, con sede in Aosta, l'Institut
valdôtain de l'artisanat typique (IVAT), avente personalità
giuridica ed autonomia amministrativa.
2.
L'IVAT ha il compito di sviluppare ed incrementare
l'artigianato tipico valdostano
e
di commerciare i prodotti
artigianali regionali che raggiungono un elevato livello di
qualità.
PRESIDENTE
: Se nessuno chiede la parola metto in
approvazione l'articolo 1 testé letto:
ESITO DELLA VOTAZIONE
Presenti, votanti e favorevoli: 30.
Il Consiglio approva all'unanimità.
PRESIDENTE
: Do lettura dell'articolo 2:
Articolo
2
1. I prodotti commerciati dall'IVAT saranno contrassegnati
con un marchio di tutela; il relativo emblema sarà
registrato.
PRESIDENTE
: Se nessuno chiede la parola metto in
approvazione l'articolo
2
testé letto:
ESITO DELLA VOTAZIONE
Presenti, votanti e favorevoli: 30.
Il Consiglio approva all'unanimità.
PRESIDENTE
: Do lettura dell'articolo 3:
Articolo
3
1.
L'Ente è retto da un consiglio di amministrazione
costituito con decreto del Presidente della Giunta
regionale
.
2.
Il consiglio di amministrazione dura in carica tre
anni ed
è
composto da:
-
un presidente nominato dalla Giunta regionale su proposta
dell'Assessore all'industria, commercio, artigianato e
trasporti;
-
quattro rappresentanti della Regione nominati dal Consiglio
regionale, di cui uno designato dalla minoranza, scelti fra esperti
di problemi artistici od economici e di mercato all'esterno del
Consiglio stesso;
- quattro rappresentanti degli artigiani designati dalle
categorie dell'artigianato tipico;
3. La funzione di segretario del consiglio di amministrazione
sarà svolta da un funzionario dell'Assessorato all'industria,
commercio, artigianato e trasporti, designato
dall'Assessore.
PRESIDENTE
: Se nessuno chiede la parola metto in
approvazione l'articolo 3 testé letto:
ESITO DELLA VOTAZIONE
Presenti, votanti e favorevoli: 30.
Il Consiglio approva all'unanimità.
PRESIDENTE
: Do lettura dell'articolo 4:
Articolo 4
1. Il presidente del consiglio di amministrazione
è il
legale rappresentante dell'Ente.
2. Il consiglio di amministrazione elegge nel proprio seno un
vicepresidente, che sostituisce il presidente in caso di assenza o
impedimento.
PRESIDENTE
: Se nessuno chiede la parola metto in
approvazione l'articolo 4 testé letto:
ESITO DELLA VOTAZIONE
Presenti, votanti e favorevoli: 30.
Il Consiglio approva all'unanimità.
PRESIDENTE
: All'articolo n. 5 vi è il primo degli
emendamenti presentati dal Consigliere Millet:
sostituire il primo comma con il seguente: "Il consiglio di
amministrazione può nominare un consiglio direttivo composto dal
Presidente, dal Vicepresidente e da un Consigliere".
Ha chiesto la parola il Consigliere Millet; ne ha facoltà.
MILLET (P.C.I.):
Dopo aver sentito le dichiarazioni
dell'Assessore ritiriamo l'emendamento all'articolo 5.
PRESIDENTE
: Do lettura dell'articolo 5 nel suo testo
originario:
Articolo
5
1.
Il consiglio di amministrazione può nominare un
consiglio direttivo composto dal presidente e da due
consiglieri.
2.
Le attribuzioni del Consiglio diret
tivo
saranno determinate nello statu
to
per il
funzionamento
e
la gestione dell'IVAT che sarà approvato con
decreto del Presidente della Giunta regionale, su proposta
dell'Assessore all'industria, commercio, artigianato e trasporti,
sentito il consiglio di amministrazione dell'IVAT
e
la
Commissione consiliare permanente per lo sviluppo
economico.
3. Spetta comunque al consiglio di amministrazione:
1)
l'approvazione del bilancio preventivo e del conto
consuntivo;
2)
la formazione dei programmi annuali di attività
dell'Ente;
3)
l'assunzione ed il licenziamento del
personale;
4)
l'acquisto
e
l'alienazione di beni
immobili;
5)
l'approvazione di regolamenti interni
sull'ordinamento dei servizi, degli uffici e del personale.
PRESIDENTE
: Se nessuno chiede la parola metto in
approvazione l'articolo 5 testé letto:
ESITO DELLA VOTAZIONE
Presenti, votanti e favorevoli: 30.
Il Consiglio approva all'unanimità.
PRESIDENTE
: Do lettura dell'articolo 6:
Articolo 6
1. Il collegio dei revisori dei conti
è
composto da
tre membri effettivi
e
da due supplenti nominati con
decre
to
del Presidente della Giunta regionale, su proposta
dell'Assessore al
le
Finanze.
PRESIDENTE
: Se nessuno chiede la parola metto in
approvazione l'articolo 6 testé letto:
ESITO DELLA VOTAZIONE
Presenti, votanti e favorevoli: 30.
Il Consiglio approva all'unanimità.
PRESIDENTE
: All'articolo n. 7 vi sono emendamenti
presentati dal Consigliere Millet ed emendamenti presentati dalla
Commissione consiliare. L'emendamento del Consigliere Millet è il
seguente:
Sostituire, al primo comma dell'articolo n. 7, le parole:
"... di cui uno designato dal consiglio di amministrazione
dell'IVAT e due nominati dalla Giunta regionale..", con le seguenti
parole: "...di cui due designati dal Consiglio di amministrazione
dell'IVAT e uno nominato dalla Giunta regionale...".
Ha chiesto la parola l'Assessore all'Industria, Commercio,
Artigianato e Trasporti Lanivi; ne ha facoltà.
LANIVI (A.D.P.):
La proposta di emendamento che avanza la
Giunta è di aggiungere dopo le parole:
"...su
proposta dell'Assessore all'industria, commercio,
artigianato e trasporti," le seguenti parole: "... sentite le
associazioni di categoria interessate".
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Ritiriamo il nostro emendamento,
accettando quello dell'Assessore.
PRESIDENTE
: Metto in approvazione l'emendamento
presentato dall'Assessore Lanivi:
ESITO DELLA VOTAZIONE
Presenti, votanti e favorevoli: 31.
Il Consiglio approva all'unanimità.
PRESIDENTE
: All'articolo n. 7 vi sono inoltre tre
emendamenti presentati dalla Commissione consiliare Affari
Generali. Il primo propone di aggiungere alla fine dell'articolo 7
il seguente nuovo comma:
"Contro la valutazione della commissione tecnica è ammesso
ricorso, entro trenta giorni dalla comunicazione, al consiglio di
amministrazione che decide in modo definitivo entro novanta giorni
dalla data di presentazione del ricorso".
Il secondo concerne la soppressione del secondo comma
dell'articolo. Vi è infine un emendamento che propone di aggiungere
al primo comma dell'articolo 7, dopo le parole:
"...
categorie interessate", le seguenti parole: "Per ciascun
componente effettivo è nominato un supplente".
Metto in approvazione il primo emendamento proposto dalla
Commissione Affari Generali:
ESITO DELLA VOTAZIONE
Presenti, votanti e favorevoli: 31.
Il Consiglio approva all'unanimità.
PRESIDENTE
: Metto in approvazione il secondo emendamento
proposto dalla Commissione Affari Generali, concernente la
soppressione del secondo comma:
ESITO DELLA VOTAZIONE
Presenti, votanti e favorevoli: 31.
Il Consiglio approva all'unanimità.
PRESIDENTE
: Metto in approvazione il terzo emendamento
proposto dalla Commissione Affari Generali:
ESITO DELLA VOTAZIONE
Presenti, votanti e favorevoli: 31.
Il Consiglio approva all'unanimità.
PRESIDENTE
: Do lettura dell'articolo 7 nel suo testo
emendato:
Articolo 7
1.
La valutazione qualitativa dei prodotti
artigianali, che potranno essere contrassegnati con il marchio di
tutela e commerciati dall'IVAT, sarà effettuata da una commissione
tecnica, costituita con
decreto
del Presidente della Giunta
regionale
e
composta da tre esperti, di cui uno designato
dal Consiglio di amministrazione dell'IVAT e due nominati dalla
Giunta regionale, su proposta dell'Assessore all'industria,
commercio, artigianato e trasporti, sentite le associazioni di
categoria interessate. Per ciascun componente effettivo
è
nominato un supplente.
2.
Il Consiglio di amministrazione dell'IVAT potrà
autorizzare la marchia-tura di prodotti artigianali non acquistati
o commerciati dall'Ente, purché gli stessi siano stati valutati
dalla commissione tecnica.
3.
Contro la valutazione della commissione tecnica è
ammesso ricorso, entro trenta giorni dalla comunicazione, al
consiglio di amministrazione che decide in modo definitivo entro
novanta giorni dalla data di presentazione del ricorso.
PRESIDENTE
: Se nessuno chiede la parola
metto in approvazione l'articolo 7 nel testo emendato testé
letto:
ESITO DELLA VOTAZIONE
Presenti, votanti e favorevoli: 31.
Il Consiglio approva all'unanimità.
PRESIDENTE
: Vi è un testo sostitutivo dell'articolo n. 8
presentato dalla Commissione Affari Generali. Vi è inoltre un
emendamento proposto dal Consigliere Millet che recita:
Sostituire al primo comma le seguenti parole: "... sentita la
commissione regionale permanente per lo sviluppo economico...", con
le seguenti: "...previo parere della Commissione regionale
permanente per lo sviluppo
economico".
Ha chiesto la parola il Consigliere Baldassarre; ne ha
facoltà.
BALDASSARRE (P.S.D.I
.): Vorrei avere un chiarimento dal
Consigliere Millet sull'emendamento presentato all'articolo n. 8.
L'emendamento recita: "previo parere della Commissione regionale
permanente per lo sviluppo economico". La Commissione viene sempre
sentita prima, per cui vorrei capire la differenza tra "sentito il
parere" e "previo parere".
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Con la formula "sentita la Commissione"
succede che l'Assessore viene in Commissione e dice cosa pensa,
mentre con la dizione "previo parere" la Commissione è impegnata ad
esprimere il proprio parere.
Noi manteniamo inoltre l'emendamento relativo al vicepresidente
perché riteniamo che il problema non si possa risolvere con lo
statuto, ma con una legge perché è previsto che: "Agli altri
componenti degli organi e commissioni dell'Ente può essere
riconosciuto dal consiglio di amministrazione un gettone
giornaliero di presenza...". Quindi si riconosce l'indennità
mensile solo al Presidente, mentre secondo noi bisognerebbe
prevedere qualcosa anche per il vicepresidente.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
Voglio ribadire che accettiamo la prima
proposta di emendamento al testo proposto dalla Commissione, cioè
che "previo parere..." sostituisca il termine "sentita...". Non
voteremo invece l'altro emendamento circa l'indennità per il
vicepresidente.
PRESIDENTE
: Se nessuno chiede la parola metto in
approvazione l'emendamento sostitutivo proposto all'articolo n. 8
dalla Commissione Affari Generali:
ESITO DELLA VOTAZIONE
Presenti, votanti e favorevoli: 31.
Il Consiglio approva all'unanimità.
PRESIDENTE
: Metto in approvazione il primo degli
emendamenti all'articolo 8 proposti dal Consigliere Millet e cioè
la sostituzione di "sentita..." con "previo parere...":
ESITO DELLA VOTAZIONE
Presenti, votanti e favorevoli: 31.
Il Consiglio approva all'unanimità.
PRESIDENTE
: Metto in approvazione l'emendamento
aggiuntivo proposto dal Consigliere Millet che recita:
"Essa
è
dovuta anche al vicepresidente quando deve
sostituire il presidente nel caso di impedimento":
ESITO DELLA VOTAZIONE
Presenti: 31
Votanti: 5
Favorevoli: 5
Astenuti: 26 (Aloisi, Baldassarre, Beneforti, Berti, Bondaz,
Borbey, Breuvé, Chabod, De Grandis, Faval, Fosson, Lanièce, Lanivi,
Marcoz, Martin, Pascale, Pedrini, Perrin, Pollicini, Riccarand,
Ricco, Rolando, Rollandin, Stevenin, Torrione e Voyat)
Il Consiglio non approva.
PRESIDENTE
: Do lettura dell'articolo 8 nel suo testo
emendato:
Articolo
8
1.
Al Presidente del consiglio di amministrazione
è
dovuta una indennità mensile determinata dalla Giunta
regionale, previo parere della Commissione regionale permanente per
lo sviluppo economico, in misura non superiore al
50%
dell'indennità di carica dei consiglieri regionali.
2.
Agli altri componenti degli organi e commissioni
dell'Ente può essere riconosciuto dal consiglio di amministrazione
un gettone giornaliero di presenza, in misura non superiore alla
diaria giornaliera dei consiglieri regionali, oltre al rimborso
delle spese di viaggio effettivamente sostenute.
PRESIDENTE
: Se nessuno chiede la parola metto in
approvazione l'articolo 8 nel testo emendato testé letto:
ESITO DELLA VOTAZIONE
Presenti, votanti e favorevoli:
31.
Il Consiglio approva all'unanimità.
PRESIDENTE
: Do lettura dell'articolo
9:
Articolo 9
1. L'IVAT provvede al proprio finanziamento:
a)
con stanziamenti di fondi da parte della
Regione;
b)
con i proventi della sua attività;
c)
con erogazioni di enti pubblici e di
privati;
d)
con le rendite patrimoniali.
PRESIDENTE
: Se nessuno chiede la parola metto in
approvazione l'articolo
9
testé letto:
ESITO DELLA VOTAZIONE
Presenti, votanti e favorevoli:
31.
Il Consiglio approva all'unanimità.
PRESIDENTE
: Do lettura dell'articolo 10:
Articolo 10
1. Il controllo sugli atti dell'IVAT è esercitato ai sensi
della legge regionale 15 maggio 1978, n. 11, e successive
modificazioni ed integrazioni.
PRESIDENTE
: Se nessuno chiede la parola metto in
approvazione l'articolo 10 testé letto:
ESITO DELLA VOTAZIONE
Presenti, votanti e favorevoli: 31.
Il Consiglio approva all'unanimità.
PRESIDENTE
: Do lettura dell'articolo 11:
Articolo 11
1.
In caso di persistenti e gravi irregolarità o di
mancato funzionamento del consiglio di amministrazione, il
Presidente della Giunta regionale, su proposta dell'Assessore
all'industria, commercio, artigianato
e
trasporti e previa
conforme deliberazione della Giunta regionale, procede allo
scioglimento dell'organo, nominando in sua vece un commissario, che
curerà la gestione dell'Ente fino alla costituzione del nuovo
consiglio di amministrazione.
2.
Il nuovo consiglio di amministrazione dovrà essere
costituito entro i sei mesi successivi alla nomina del
commissario.
PRESIDENTE
: Se nessuno chiede la parola metto in
approvazione l'articolo 11 testé letto:
ESITO DELLA VOTAZIONE
Presenti, votanti e favorevoli: 31.
Il Consiglio approva all'unanimità.
PRESIDENTE
: Do lettura dell'articolo 12:
Articolo 12
1.
E' autorizzato a favore dell'IVAT un finanziamento
di lire 460 milioni per l'anno 1985 e di lire 500 milioni annui a
partire dall'anno 1986, con imputazione della relativa spesa allo
istituendo capitolo 36750 dello stato di previsione della spesa del
bilancio preventivo della Regione per l'esercizio finanziario 1985
e sui corrispondenti capitoli dei bilanci per i successivi esercizi
finanziari.
2.
Alla copertura dell'onere di cui al comma
precedente si provvede:
- per l'anno 1985
-
quanto a lire 230.000.000 median
te
utilizzo dello
stanziamento iscritto al cap.
36500
parte Spesa del bilancio
di previsione della Regione per l'anno 1985;
-
quanto a lire 230.000.000 median
te
riduzione di pari
importo del lo stanziamento iscritto al capi
tolo
50000
"Fondo globale per il finanziamento di spese per l'adempimento di
funzioni normali (Spese correnti)" della parte Spesa del bilancio
di previsione della Regione per l'anno 1985 a valere
sull'intervento previsto nell'allegato 8 del bilancio stesso,
concernente il contribu
to
per il funzionamento
dell'EVART;
- per gli anni 1986-1987 mediante utilizzo della somma di
lire 1.000.000.000 iscritta al programma 2.2.2.10 Interventi
promozionali per l'artigianato del bilancio pluriennale della
Regione 1985/1987.
3. Per gli anni successivi gli oneri necessari saranno
iscritti con legge di approvazione dei relativi bilanci di
previsione.
PRESIDENTE
: Se nessuno chiede la parola metto in
approvazione l'articolo 12 testé letto:
ESITO DELLA VOTAZIONE
Presenti, votanti e favorevoli: 31.
Il Consiglio approva all'unanimità.
PRESIDENTE
: Do lettura dell'articolo 13:
Articolo 13
1. Alla parte spesa del bilancio di previsione della Regione
per l'anno 1985 sono apportate le seguenti variazioni:
In diminuzione:
Cap. 36500 "Contributi all'Ente Valdostano per l'Artigianato
Tipico
-
L.R.
9.05.1963, n.
12
-
L.R. 30.01.1981, n. 10
-
L.R. 24.12.1982, n. 97
-
L.R. 28.12.1983, n. 76
-
L.R. 9.07.1984, n. 38
-
£ 230. 000. 000
Cap. 50000 "Fondo globale per il finanziamento di spese per
l'adempimento di funzioni normali (spese correnti)"
L 230. 000. 000
In aumento:
Cap. 36750 (di nuova istituzione) "Contributo all'Institut
Valdôtain de l'Artisanat Typique - (IVAT) ".
L.R. L. 460.000.000
PRESIDENTE
: Se nessuno chiede la parola metto in
approvazione l'articolo 13 testé letto:
ESITO DELLA VOTAZIONE
Presenti, votanti e favorevoli: 31.
Il Consiglio approva all'unanimità.
PRESIDENTE
: Do lettura dell'articolo 14:
Articolo 14
1. La presente legge è dichiarata urgente, ai sensi del terzo
comma dell'art. 31 dello Statuto speciale della Regione Valle
d'Aosta ed entra in vigore il giorno successivo a quello della sua
pubblicazione nel Bollettino ufficiale della Regione.
2. E' fatto obbligo a chiunque spetti di osservarla e di
farla osservare come legge della Regione Valle d'Aosta.
PRESIDENTE
:
Se
nessuno chiede la parola metto in
approvazione l'articolo 14 testé letto:
ESITO DELLA VOTAZIONE
Presenti, votanti e favorevoli: 31.
Il Consiglio approva all'unanimità.
Si dà atto che alle ore 17.17 assume la Presidenza il Vice
Presidente De Grandis.
PRESIDENTE
: Il Consiglio è chiamato ora a pronunciarsi
per votazione segreta sul complesso della legge.
VOTAZIONE A SCRUTINIO SEGRETO
ESITO DELLA VOTAZIONE
Presenti: 29
Votanti: 29
Favorevoli: 25
Contrari: 4
Il Consiglio approva.
