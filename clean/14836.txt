Classificazione
SPORT E TEMPO LIBERO
Enti e Società sportive
Manifestazioni sportive


Resoconto integrale del dibattito dell'aula
Oggetto del Consiglio n. 1301 del 26 aprile 1995 - Resoconto
SEDUTA ANTIMERIDIANA DEL 26 APRILE 1995
OGGETTO N. 1301/X Concessione, ai sensi della legge regionale
31/1992, di un contributo di lire 32.700.000 al Comitato valdostano
Fisi/Asiva a totale copertura delle spese previste per
l'organizzazione del "Grand Prix Conseil régional de la Vallée
d'Aoste", in programma a Champoluc il 24 aprile 1995. Approvazione
ed impegno di spesa.
Deliberazione Il Consiglio
Premesso che:
Il Comitato Valdostano FISI/ASIVA ha presentato all'Assessorato
regionale del turismo, sport e beni culturali una richiesta
tendente ad ottenere, ai sensi della legge regionale 24 giugno
1992, n. 31, la totale copertura finanziaria delle spese previste
per l'organizzazione e lo svolgimento della 12° Edizione del "Grand
Prix Conseil régional de la Vallée d'Aoste", manifestazione
internazionale giovanile di sci alpino e di fondo, in programma a
Champoluc il 2 aprile 1995.
Alla manifestazione in questione, che rappresenta l'appuntamento
di fine stagione per tutti gli atleti dello sci valdostano, sono di
norma invitati a partecipare oltre a tutti gli sci club valdostani
anche una rappresentativa delle regioni confinanti francese e
svizzera (Haute-Savoie e Canton de Vaud).
Alla richiesta di finanziamento sopra specificata è stato
allegato il preventivo di spesa che ammonta a complessive Lire
32.700.000.
Si dà atto che l'Assessore regionale al turismo, sport e beni
culturali cui compete per legge il riconoscimento dell'iniziativa,
sentito il parere dell'Ufficio regionale per il turismo, ai sensi
dell'articolo 3 della legge regionale sopra specificata, propone di
riconoscere alla manifestazione il rilevante interesse
turistico-promozionale che costituisce il presupposto di legge per
il superamento della percentuale di contributo massima concedibile
in via ordinaria.
Si ritiene pertanto di aderire alla richiesta de Comitato
Valdostano FISI/ASIVA mediante la concessione di un contributo di
Lire 32.700.000, a totale copertura delle spese preventivate per
l'organizzazione e lo svolgimento dell'iniziativa in questione.
Vista la legge regionale 24 giugno 1992. n. 31;
Visto il parere favorevole rilasciato dal Dirigente dell'Ufficio
regionale per il turismo dell'Assessorato del Turismo, Sport e Beni
Culturali ai sensi del combinato disposto dall'articolo 72 della
legge regionale 3/1956, e successive modificazioni, e dell'articolo
21 della legge regionale 18/1980, e successive modificazioni in
ordine alla legittimità della presente deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di Lire
32.700.000 (trentaduemilionisettecentomila) a favore del Comitato
Valdostano FISI/ASIVA, con sede in Aosta, C.F. 80005250073, a
totale copertura delle spese effettivamente sostenute e
regolarmente giustificate per l'organizzazione e lo svolgimento
della 12° Edizione del "Grand Prix Conseil régional de la Vallée
d'Aoste", manifestazione internazionale giovanile di sci alpino e
di fondo, in programma a Champoluc il 2 aprile 1995;
2) di approvare e di impegnare la spesa di Lire 32.700.000
(trentaduemilionisettecentornìla), con imputazione sul cap. 64320
del bilancio preventivo della Regione per l'anno 1995 ("Contributi
e sussidi ad istituzione e organismi vari per attività nel settore
del turismo e del tempo libero"), che presenta la necessaria
disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta dell'Assessorato regionale del turismo, sport e beni
culturali a manifestazione avvenuta, previa presentazione del
consuntivo corredato da idonei giustificativi di spesa;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Presidente É aperta la discussione generale. Qualcuno chiede la
parola? Se nessuno intende intervenire, pongo in votazione la
delibera in oggetto.
Presenti, votanti e favorevoli: 24
Il Consiglio approva all'unanimità
