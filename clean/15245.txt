Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 1785 del 24 gennaio 1996 - Resoconto
SEDUTA POMERIDIANA DEL 24 GENNAIO 1996
OGGETTO N. 1785/X Designazione di un sindaco effettivo in seno
al Collegio sindacale della Banca di Credito Cooperativo di
Saint-Christophe.
Presidente Ha chiesto la parola il Consigliere Perron.
Perron (UV) Pour proposer M. Linty Marco.
Presidente Si procede alla votazione.
- Consiglieri presenti e votanti: 29
- Schede valide: 29
- Schede bianche: 6
Hanno riportato voti:
- Linty Marco: 23
Presidente In base all'esito della votazione risulta designato
quale Sindaco effettivo in seno al Collegio sindacale della Banca
di Credito Cooperativo di Saint-Christophe, per il triennio
1996/1998 che scadrà il 31 dicembre 1998, il Signor Linty Marco,
residente in Charvensod, Capoluogo, n. 213.
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 10 gennaio 1989, n. 6 è stata istituita la
Banca di Credito Cooperativo di Saint-Christophe;
- l'articolo 29 dello Statuto della Banca di Credito Cooperativo
di Saint-Christophe stabilisce che un Sindaco effettivo del
Collegio sindacale è designato dalla Regione;
- la legge regionale 24 agosto 1992, n. 51 stabilisce che i
membri designati dalla Regione nel Collegio sindacale della Banca
di Credito Cooperativo di Saint-Christophe devono essere scelti fra
gli iscritti nel registro dei Revisori contabili istituito presso
il Ministero di Grazia e Giustizia, o negli albi professionali di
ragionieri o dei dottori commercialisti;
- il succitato Collegio sindacale è scaduto il 31 dicembre 1995
per compiuto triennio di carica;
Vista la determinazione della Commissione per le nomine che, a
seguito della pubblicazione nel Bollettino Ufficiale della Regione
n. 36 dell'8 agosto 1995 dell'elenco delle nomine in scadenza nel
secondo semestre dell'anno 1995, nella riunione del 27 dicembre
1995 si è espressa sulle seguenti candidature:
1) Benzo Claudio 2) Bo Romano, 3) Bonazzi Ivo, 4) Cargnino
Andrea, 5) Chamois Alessandro, 6) Filetti Laura, 7) Frand Genisot
Gianni, 8) Frau Pierfrancesco, 9) Garbi Adolfo, 10) Girardi
Corrado, 11) Guidetti Ezio, 12) Imperial Pierpaolo, 13) Linty
Marco, 14) Odisio Gianni, 15) Parini Amedeo Maria, 16) Pressendo
Paolo, 17) Tesio Silvia.
Ritenuto necessario provvedere alla designazione di un Sindaco
effettivo in seno al Collegio sindacale della summenzionata Banca
di Credito Cooperativo per il triennio 1996/1998 che scadrà il 31
dicembre 1998;
Visto il parere favorevole di legittimità rilasciato dal
Dirigente del Servizio affari generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamate le leggi regionali 10 gennaio 1989, n. 6, 24 agosto
1992, n. 51 e 27 marzo 1991, n. 12;
Delibera
1) di designare quale Sindaco effettivo in seno al Collegio
sindacale della Banca di Credito Cooperativo di Saint-Christophe,
per il triennio 1996/1998 che scadrà il 31 dicembre 1998, il Signor
Linty Marco, residente in Charvensod, Capoluogo, n. 213;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
