Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3061 del 24 settembre 1987 - Resoconto
OGGETTO N. 3061/VIII - ISTITUZIONE DEL CONCORSO PER
L'ASSEGNAZIONE DI PREMI DI FEDELTÀ AL LAVORO E DEL PROGRESSO
ECONOMICO - ANNO 1987 - DELEGA ALLA GIUNTA.
PRESIDENTE:
Do lettura del testo della delibera:
IL CONSIGLIO
- Ravvisata l'opportunità di istituire anche per l'anno 1987
il concorso per l'assegnazione di premi di fedeltà al lavoro e del
progresso economico, consistenti in medaglie d'oro e attestati di
riconoscimento.
- Prevedendo l'assegnazione di 250 premi di fedeltà al lavoro
e precisamente:
a)
n. 70 a favore di lavoratori - dirigenti, impiegati
ed operai - che abbiano prestato ininterrotta attività lavorativa
alle dipendenze della stessa impresa industriale, commerciale,
agricola od artigiana.
Di questi: 50 sono riservati a lavoratori con almeno 30 anni
di anzianità di attività lavorativa; 20 a lavoratori collocati a
riposo a seguito di invalidità dovuta a malattia professionale o
incidente sul lavoro con almeno 25 anni di anzianità
lavorativa.
b)
n. 150 a favore di coltivatori diretti con almeno
30 anni di ininterrotta conduzione dello stesso fondo. Di questi:
120 sono riservati a coloro i quali non hanno avuto nessun
componente del nucleo familiare già premiato negli anni precedenti;
n. 30 a familiari di premiati negli anni. precedenti.
c) n. 5 a favore di titolari di imprese artigiane con almeno 30
anni di ininterrotta attività, se gestite dal fon datore, oppure
con almeno 60 anni di ininterrotta attività se la gestione è
proseguita con gli eredi del fondatore.
d) n. 5 a favore di titolari di imprese con almeno 30 anni di
ininterrotta attività industriale o commerciale se gestite dal
fondatore, oppure con almeno 60 anni di ininterrotta attività se la
gestione è proseguita con gli eredi del fondatore.
e) n. 10 a favore di lavoratori che abbiano prestato per almeno
30 anni ininterrotta attività lavorativa presso uno studio
professionale, presso un ente o istituzione pubblica o privata;
f) n. 5 a favore di liberi professionisti con almeno 30 anni di
attività lavorativa;
g) n. 5 a favore di lavoratori con almeno 25 anni di
ininterrotta attività presso alpeggi.
- Considerato che:
il numero dei premi è stato indicato tenuto conto delle
domande pervenute negli ultimi 4 anni;
non è possibile predeterminare il numero dei premi da
assegnare a piccole
e medie imprese per aver particolarmente contribuito al
progresso economico.
Delibera
1.
di istituire anche per il 1987 il concorso per
l'assegnazione di premi di fedeltà al lavoro e del progresso
economico, consistenti in medaglie d'oro e attestati di
riconoscimento, nei limiti indicati in premessa;
2.
di stabilire che la relativa spesa, da determinarsi
con successiva deliberazione della Giunta regionale, gravi sul
capitolo del bilancio di previsione per l'anno 1988, corrispondente
al capitolo 36040 ("Spese per iniziative e manifestazioni
economiche"), del bilancio per l'anno 1987;
3.
di approvare il sottoriportato bando di concorso
per l'assegnazione dei premi di cui trattasi;
4.
di delegare alla Giunta regionale l'adozione dei
provvedimenti necessari all'espletamento del concorso, compresa
l'eventuale riduzione del numero dei premi in relazione alle
domande pervenute e l'approvazione e l'impegno di maggiori spese
derivanti da variazioni del prezzo del mercato dell'oro.
BANDO DI CONCORSO (... OMISSIS ...)
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Lanivi, ne ha
facoltà.
LANIVI (A.D.P.):
Si tratta del tradizionale premio di
fedeltà al lavoro e al progresso economico. Segnalo solo una
variazione sostanziale rispetto alle edizioni precedenti e cioè la
riduzione da 35 anni a 30 anni di attività lavorativa presso la
stessa azienda, o, per quanto riguarda gli agricoltori, di
conduzione del fondo.
PRESIDENTE:
Ha chiesto di parlare il Consigliere Millet,
ne ha facoltà.
MILLET (P.C.I.):
Quando si para di n. 30 premi riservati
a familiari premiati in anni precedenti, si intende con questo
porre un certo limite?
Per quanto riguarda il progresso economico, essendo il primo
anno che si introduce, sarebbe opportuno stabilire dei punti fermi,
perchè magari questo anno diamo dei premi ad una azienda che
introduce una certa tecnologia e ci troviamo davanti a poche
domande, l'anno prossimo, per aver applicato in un certo modo
questa nuova tecnologia, ci ritroviamo con cento domande.
Quindi sarebbe bene definire cosa si intende con questa
introduzione, cosa devono fare coloro che vogliono ottenere questo
premio.
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Lanivi, ne ha
facoltà.
LANIVI (A.D.P.):
Volevo segnalare che sia gli
aggiornamenti che le modificazioni apportate sono state fatte con
una apposita Commissione, nella quale sono rappresentate le varie
sezioni di categoria.
Questa parte del premio era già, anche se non in maniera così
chiara, presente nelle edizioni precedenti, però risulta che
scarsissime sono state le domande e le segnalazioni. Quest'anno, se
vi saranno delle domande, sarà cura della Commissione stessa
stabilire dei criteri per l'esame di queste proposte.
PRESIDENTE:
Pongo in votazione la deliberazione in
oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
