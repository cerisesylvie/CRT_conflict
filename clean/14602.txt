Classificazione
ENTI LOCALI
Comuni


Resoconto integrale del dibattito dell'aula
Oggetto del Consiglio n. 1020 del 23 novembre 1994 - Resoconto
SEDUTA ANTIMERIDIANA DEL 23 NOVEMBRE 1994
OGGETTO N. 1020/X Disegno di legge: "Indennnità degli
amministratori degli enti locali della Valle d'Aosta".
Articolo 1 (Oggetto del provvedimento)
1. I cittadini chiamati a ricoprire le cariche elettive negli
enti locali della Valle d'Aosta, previste dalla presente legge,
hanno diritto di percepire le indennità ed i rimborsi di spese nei
casi contemplati dagli articoli seguenti.
Articolo 2 (Indennità di carica del sindaco e degli assessori
comunali)
1. Ai sindaci dei comuni della Valle d'Aosta con popolazione
superiore ai diecimila abitanti spetta un'indennità mensile di
carica, in misura non superiore all'indennità spettante ai
consiglieri regionali.
2. Ai sindaci dei comuni della Valle d'Aosta con popolazione
inferiore ai diecimila abitanti spetta un'indennità mensile di
carica, in misura non superiore al sessanta per cento
dell'indennità spettante ai consiglieri regionali.
3. Agli assessori dei comuni con popolazione superiore ai
diecimila abitanti può essere attribuita un'indennità mensile di
carica, in misura non superiore al sessanta per cento
dell'indennità di carica attribuita al sindaco.
4. Agli assessori dei comuni con popolazione inferiore ai
diecimila abitanti può essere attribuita un'indennità mensile di
carica, in misura non superiore al trenta per cento dell'indennità
di carica attribuita al sindaco.
5. Il Consiglio comunale fissa la percentuale delle indennità di
cui ai commi 1, 2, 3, e 4 in relazione al tempo ed al lavoro
necessari per l'espletamento delle mansioni affidate.
Articolo 3 (Indennità di presenza dei consiglieri e degli
assessori comunali)
1. Per la partecipazione ad ogni seduta del Consiglio comunale,
nonché per la partecipazione alle sedute delle commissioni
consiliari permanenti formalmente istituite e convocate, ai
consiglieri comunali, e agli assessori che non godono
dell'indennità mensile di carica, è corrisposto un gettone di
presenza nella misura fissata da apposita deliberazione del
Consiglio comunale, comunque non superiore ad un trentesimo della
diaria spettante ai consiglieri regionali.
2. L'indennità di cui al comma 1 può essere attribuita anche per
la partecipazione alle commissioni comunali previste per legge.
3. L'indennità di cui al comma 1 è corrisposta agli assessori
che non godono dell'indennità mensile di carica, per la
partecipazione alle sedute della Giunta comunale.
4. Le indennità di cui ai commi 1, 2 e 3 sono corrisposte per
non più di una seduta al giorno dello stesso organo.
Articolo 4 (Indennità di carica dei presidenti e dei membri dei
Direttivi delle Comunità montane)
1. Ai presidenti delle Comunità montane della Valle d'Aosta
spetta un'indennità mensile di carica, in misura non superiore al
sessanta per cento dell'indennità spettante ai consiglieri
regionali.
2. Ai membri dei Direttivi delle Comunità montane può essere
attribuita un'indennità mensile di carica, in misura non superiore
al trenta per cento dell'indennità di carica attribuita al
presidente.
3. Il Consiglio fissa la percentuale delle indennità di cui ai
commi 1 e 2 in relazione al tempo ed al lavoro necessari per
l'espletamento delle mansioni affidate.
Articolo 5 (Indennità di presenza dei consiglieri e dei membri
dei Direttivi delle Comunità montane)
1. Ai consiglieri, e ai membri del Direttivo che non godono
dell'indennità mensile di carica, il Consiglio attribuisce, con
apposita deliberazione, un gettone di presenza per la
partecipazione ad ogni seduta degli organi della Comunità montana,
in misura non superiore ad un trentesimo della diaria spettante ai
consiglieri regionali.
2. Le indennità di presenza cui al comma 1 sono corrisposte per
non più di una seduta al giorno dello stesso organo.
Articolo 6 (Indennità di carica del presidente e dei componenti
di organi delle aziende speciali, delle istituzioni e dei consorzi
fra enti locali)
1. Ai presidenti delle aziende speciali, delle istituzioni e dei
consorzi fra enti locali è corrisposta un'indennità mensile di
carica, in misura non superiore al venti per cento dell'indennità
spettante ai consiglieri regionali.
2. Ai componenti degli organi esecutivi delle aziende speciali,
delle istituzioni e dei consorzi fra enti locali può essere
corrisposta un'indennità mensile di carica, in misura non superiore
al quaranta per cento dell'indennità attribuita al presidente.
3. Le indennità di cui ai commi 1 e 2 sono stabilite con
apposito provvedimento dell'organo assembleare dell'ente locale da
cui dipendono, per le aziende speciali e le istituzioni, o
dall'assemblea del consorzio, per i consorzi fra enti locali, in
relazione al tempo ed al lavoro necessari per l'espletamento delle
mansioni affidate.
Articolo 7 (Indennità di presenza dei componenti di organi delle
aziende speciali, delle istituzioni e dei consorzi fra enti
locali)
1. Ai componenti di organi delle aziende speciali, delle
istituzioni e dei consorzi fra enti locali, a cui non spetti alcuna
indennità mensile di carica, è corrisposta un'indennità di presenza
per la partecipazione ad ogni seduta degli organi di appartenenza,
in misura non superiore ad un trentesimo della diaria spettante ai
consiglieri regionali.
2. Le indennità di presenza di cui al comma 1 sono corrisposte
per non più di una seduta al giorno dello stesso organo.
Articolo 8 (Adozione delle deliberazioni relative alle indennità
di carica e di presenza)
1. Le deliberazioni relative alle indennità di cui agli articoli
2, 3, 4, 5, 6 e 7 sono adottate dai competenti organi assembleari,
con votazione a maggioranza assoluta dei componenti assegnati
all'assemblea.
2. Le indennità di cui al comma 1 sono deliberate annualmente,
contestualmente all'approvazione del bilancio di previsione.
Articolo 9 (Rimborso di spese e indennità di missione)
1. Ai sindaci, ai presidenti delle Comunità montane, ai
presidenti delle aziende speciali e delle istituzioni, ai
presidenti dei consorzi fra enti locali e agli altri amministratori
di cui alla presente legge, formalmente e specificamente delegati
dai rispettivi sindaci o presidenti, che, per ragioni del loro
mandato, si rechino fuori dell'ambito territoriale cui si
riferiscono le funzioni esercitate, sono dovuti il rimborso delle
spese di viaggio effettivamente sostenute nonché l'indennità di
missione, alle condizioni previste con deliberazione dei relativi
consigli e assemblee.
2. Le spese che gli enti locali ritengono di sostenere per la
partecipazione dei componenti dei propri organi elettivi alle
riunioni degli organi delle associazioni nazionali e regionali tra
enti locali a rilevanza nazionale fanno carico al bilancio degli
stessi.
3. I consigli e le assemblee possono sostituire all'indennità di
missione il rimborso delle spese effettivamente sostenute,
disciplinando con regolamento i casi cui si applica l'uno o l'altro
trattamento.
Articolo 10 (Divieto di cumulo)
1. Le indennità di carica di cui alla presente legge non sono
tra loro cumulabili.
2. Gli amministratori che cumulano più cariche, di cui agli
articoli 2, 4 e 6, hanno diritto di percepire un'indennità di
carica solo dopo aver deciso per quale tra le indennità loro
spettanti optare.
3. Nei casi di cui al comma 2, gli enti interessati, qualora lo
ritengano opportuno, possono decidere di compartecipare al
finanziamento dell'indennità per cui l'amministratore ha optato. Al
riguardo, gli enti interessati provvedono a definire, di comune
accordo, tramite apposita convenzione approvata dagli organi
assembleari competenti, le modalità e le rispettive percentuali in
base alle quali deve effettuarsi il cofinanziamento a favore
dell'ente che eroga concretamente l'indennità.
4. Agli amministratori ai quali viene corrisposta una delle
indennità di carica previste dagli articoli precedenti, non è
dovuta alcuna indennità di presenza per la partecipazione a sedute
degli organi degli enti di cui fanno parte.
Articolo 11 (Copertura dell'onere finanziario)
1. All'onere finanziario derivante dall'attuazione della
presente legge provvedono gli enti interessati, nei limiti delle
disponibilità di bilancio, senza ulteriori oneri per la
Regione.
Articolo 12 (Disposizioni fiscali)
1. Le indennità di cui alla presente legge sono assoggettate al
trattamento fiscale previsto dalla vigente normativa in
materia.
Articolo 13 (Disposizioni transitorie)
1. Per il 1994, gli organi assembleari degli enti locali possono
adeguare le indennità di carica o di presenza di cui alla presente
legge, con decorrenza dalla sua entrata in vigore, entro il 31
dicembre 1994.
Articolo 14 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Presidente La parola al relatore, Consigliere Perrin Giuseppe
Cesare.
Perrin G.C. (UV) Après plusieurs années de lutte politique,
l'Etat italien a finalement reconnu par loi constitutionnelle n° 2
du 23 septembre 1993 au Val d'Aoste la compétence législative
primaire en matière de réglementation des collectivités locales et
leurs circonscriptions.
Cela a permis au groupe mixte de travail, Région et
collectivités locales, établi par délibération du Gouvernement
régional n° 8274 du 2 octobre 1993, d'élaborer une dizaine de
projets de loi de décentralisation.
Le projet de loi que nous examinons aujourd'hui fait partie de
ce paquet de lois urgentes et il précède le dernier de ce type,
celui sur le système électoral pour les communes, qui sera bientôt
soumis à l'examen des commissions et du Conseil régional, en vue de
la prochaine échéance électorale.
Ensuite le groupe mixte, la première Commission permanente et ce
Conseil même, seront appelés à l'élaboration de la nouvelle
réglementation des collectivités locales qui, d'après le programme
de la majorité et du Gouvernement valdôtain, portera à une large
décentralisation administrative par le passage de nombreuses
compétences, exercées actuellement par l'Administration régionale,
aux collectivités inférieures.
Ce processus de démocratisation et de mise en valeur des
réalités de base: communes, consortiums de communes, communautés de
montagne, donnera des tâches beaucoup plus lourdes encore aux
administrateurs des collectivités locales, qui seront soumis à un
travail et à des responsabilités supplémentaires bien supérieurs à
ceux d'aujourd'hui. Il s'avère donc nécessaire qu'à des charges
accrues correspond pour les administrateurs une indemnité
adéquate.
Ces nouveaux émoluments alloués aux administrateurs locaux, ne
devront pas faire d'eux des professionnels de l'administration,
mais récompenser de façon juste les efforts dispensés et le travail
accompli, et reconnaître leur dévouement pour le bien public.
Avant de parvenir à la proposition contenue dans ce projet de
loi, le groupe mixte avait examiné plusieurs solutions, entre
autres l'une aurait laissé la plus ample liberté aux communes, dans
la fixation de l'indemnité. Elle a été écartée par les
représentants mêmes des syndics.
Une deuxième, établissait une indemnité différenciée pour 4-5
groupes de communes par rapport au nombre de leur population. Cette
hypothèse a été aussi écartée, car elle ne tenait pas compte du
travail des communes ayant peut-être une population inférieure,
mais une charge de travail bien supérieure à cause de ses activités
touristiques, artisanales, commerciales ou industrielles, présentes
dans la commune même.
N'ayant plus trouvé, malgré l'examen approfondi qui a été
conduit, un critère pour reconnaître de façon certaine ce travail
supplémentaire et une juste répartition par groupes de communes, le
groupe mixte de travail a préféré adopter la solution qui vous est
soumise.
Tout en fixant un maximal, cette solution laisse la liberté aux
conseils communaux et des communautés de montagne et aux assemblées
des autres organismes et institutions, d'établir le montant de
l'indemnité des syndics, des assesseurs, des présidents, des
membres des directifs et des conseillers, montant qui sera fixé en
connaissance de cause, d'après le temps dédié au travail par les
administrateurs, au type de travail nécessaire, aux conditions
particulières de la commune et aux responsabilités assumées.
Je ne crois pas qu'il soit nécessaire d'énumérer les différents
pourcentages rapportés à l'indemnité mensuelle de charge perçue par
les conseillers régionaux; critère, celui-ci, demandé par les
syndics, et attribué aux différentes catégories d'administrateurs,
parce que vous avez pu le lire dans le projet de loi.
Je dois par contre souligner que je ne retiens pas de devoir
accueillir la requête avancée par la Commune d'Aoste, qui demande
d'élever à 80 pour cent l'indemnité des assesseurs et à 90 pour
cent celle du vice-syndic. Si on acceptait cette augmentation, il
faudrait certainement le faire aussi pour les syndics des autres 73
communes, car ceux-ci ont des responsabilités bien plus amples que
les assesseurs d'Aoste et une tâche bien plus pénible. De plus,
dans la plupart des communes que ces syndics administrent, il n'y a
le plus souvent aucun support technique et le personnel est aussi
très réduit.
Il faut par contre accepter la requête de fixer une indemnité
pour le Président du Conseil communal d'Aoste, puisque l'article 1,
alinéa 2, de la loi n° 81 du 25 mars 1993 prévoit cet organisme
pour les communes ayant plus de 15 mille habitants. Il s'agit donc
d'une mesure nécessaire jusqu'au moment où la nouvelle
réglementation des collectivités locales ne décide autrement sur
cette charge.
D'autres amendements s'avèrent aussi opportun. Dans le but
d'uniformer ce projet de loi à d'autres lois régionales et
notamment à la loi n° 41/94, je demande que le nombre des habitants
auquel se réfèrent les alinéas 1, 2, 3 et 4 de l'article 2, soit
porté à 15 mille.
La norme transitoire dont à l'article 13 n'a plus raison d'être,
car les conseils communaux ne pourront plus l'appliquer pour
l'année 1994, eu égard aux temps d'approbation et d'application de
la loi.
Par contre, il faut introduire pour les mêmes raisons une norme
transitoire pour l'année 1995; en effet, aux termes de l'article 8,
alinéa 2, du projet de loi, les collectivités locales doivent
adopter les délibérations fixant les indemnités au moment de
l'approbation du budget. Or, plusieurs communes ont déjà approuvé
le budget pour l'année prochaine, les autres le feront d'ici peu,
le terme dernier étant celui du 31 décembre 1994.
Dans le but de permettre la fixation de l'indemnité pour 1995,
il faut donc prévoir une échéance postérieure à l'entrée in vigueur
de la loi, terme qui peut être fixé à 90 jours.
Je dois encore dire que l'Association des syndics établira une
auto-réglementation pour la fixation des indemnités prévues par ce
projet de loi, afin que son application soit harmonieuse et
égalitaire, volonté celle-ci qui ira à honneur aux administrateurs
valdôtains.
En attribuant et en déléguant des compétences aux collectivités
locales, et en permettant aux citoyens de se mettre au service de
la communauté par une indemnisation adéquate et proportionnée à
l'ampleur des tâches que les charges publiques demandent, au
travail à accomplir et aux responsabilités inhérentes, l'on
redonnera, j'en suis sûr, du goût et de la volonté à une classe
d'administrateurs qui a déjà bien mérité dans le passé, et qui
mieux encore pourra oeuvrer dans le futur.
Je présente donc une série d'amendements qui vont dans ce sens.
En plus j'ai ajouté un amendement qui concerne plusieurs articles,
parce que à l'article 2, à l'article 3 etcetera on parle de
"indennità di carica spettante ai consiglieri regionali". Or,
d'après la loi régionale qui fixe les indemnités pour les
conseillers régionaux, pour le Président du Conseil, pour le
Président du Gouvernement, pour les assesseurs et pour les autres
charges, cette indemnité ne s'appelle pas "indennità di carica",
mais tout simplement "indennità", et donc on va supprimer la
diction "di carica" dans tous les articles où cette indemnité se
réfère aux conseillers régionaux.
Le deuxième amendement concerne le passage de 10 mille à 15
mille habitants pour rendre conforme ce projet de loi à un certain
nombre de lois régionales.
Le troisième concerne la fixation de 30 pour cent de l'indemnité
attribuée aux syndics pour le Président du Conseil communal d'Aoste
et, finalement, le dernier amendement concerne la nouvelle
disposition transitoire, pour que les administrateurs communaux et
des communautés de montagne puissent percevoir leur indemnité déjà
l'année prochaine.
Président La discussion générale est ouverte. La parole au
Vice-président, Viérin Marco.
Viérin M. (PpVA) Questa è una legge importante e, vista
l'importanza di questa legge, forse andava seguito un iter diverso,
come ho ripetuto in vari luoghi: in commissione, in primis e poi
anche in Consiglio regionale, avendo utilizzato varie volte questo
gruppo misto. Gruppo misto che è sempre stato composto e nominato
soprattuto dalla Giunta regionale, senza che questo Consiglio abbia
potuto esprimersi sulla composizione di tale gruppo, e quindi
sceltosi i rappresentanti in seno al gruppo misto; cosa che invece
hanno fatto i sindaci. In quel caso non è stato il direttivo che ha
scelto chi mandare, ma in assemblea dell'ANCI hanno deciso chi
inviare in questo gruppo misto. La stessa cosa andava fatta da
questo Consiglio.
Ma questo è il nuovo metodo di agire; ritengo più che nuovo un
metodo antichissimo perché è ancora peggio dell'antico, quindi
prendiamo atto di questa situazione.
Cosa ancora più pazzesca, utilizzo un termine forte, è che
questa proposta di legge proveniente dal gruppo misto ci è stata
inviata in prima Commissione il giovedì pomeriggio o il venerdì
mattina, e il lunedì mattina la prima Commissione è stata convocata
e si è voluto a tutti i costi avere un parere della commissione. Il
sottoscritto aveva chiesto l'audizione dell'ANCI e del direttivo
delle comunità montane, proprio perché aveva delle proposte da
esaminare e da presentare sia ai sindaci che alle comunità montane.
La richiesta non è stata accolta, e si è passati in maniera
prepotente al voto, e quindi votato, senza ritenere necessario -
dietro richiesta del sottoscritto - di sentire i sindaci e il
direttivo delle comunità montane.
Avevamo avuto notizia che una lettera del Comune di Aosta era
stata inviata... anche per questo motivo avevo chiesto di poter
esaminare, eventualmente direttamente con chi aveva scritto questa
lettera, il problema; si è passati anche qui alla votazione: niente
da fare, si deve mandare avanti il provvedimento!
Ritengo che questo non sia un metodo corretto, ed avevo detto
già allora al Presidente della Commissione, Perrin, che avrei
presentato alcuni emendamenti, che ho già consegnato alla
presidenza.
Fatta questa piccola prefazione, ma mi sembra che sia stato
doveroso farla proprio per far capire i metodi che non solo in
questo caso, ma anche in altri casi stanno emergendo, passo al
contenuto.
É chiaro che i Popolari sono concordi nella necessità di mandare
avanti un disegno di legge su questa materia; quindi condivido in
pieno il secondo comma della relazione, dove si dice che con la
nuova normativa si vuole rispondere agli amministratori degli enti
locali valdostani riguardo alla loro richiesta di vedersi
attribuire una indennità di carica adeguata, maggiormente
rispondente ai carichi di lavoro e di responsabilità cui sono
sottoposti. Su questo concordo, perché sappiamo bene le
responsabilità civili e penali che ogni sindaco ha. Io ho fatto il
sindaco; non è per questo che adesso devo dimenticarmi delle
responsabilità che vengono attribuite ai sindaci, e quindi concordo
pienamente in questo.
Concordo altresì su quel passaggio, dove si dice che venga data
la libertà al Consiglio e all'assemblea per la determinazione delle
indennità, cioè concordo sul fatto che solo questi organi possono
concretamente conoscere i carichi di lavoro e le situazioni. Non si
poteva collegare il fatto alla popolazione residente, perché
sappiamo bene che ci sono comuni con una grossa popolazione
residente fluttuante, chiamiamola così, cioè i comuni turistici, e
poi ci sono i comuni della cintura di Aosta che molte volte devono
espletare anche, soprattutto in merito al traffico, alcuni servizi
quale quello della vigilanza in maniera molto più forte rispetto ad
altri comuni.
Vengo direttamente sul perché ho presentato degli emendamenti e
sul loro contenuto. Con gli emendamenti che ho presentato ho voluto
toccare tre aspetti di questa legge, che non vedo esposti in
maniera corretta attualmente sul disegno di legge presentato da
questo gruppo misto. Il primo concetto importante, è che noi
fissiamo dei paletti con delle percentuali, e qui mi sta bene, e
lasciamo la libertà ai vari consigli comunali, all'ANCI, e mi sta
bene, però fissiamo dei paletti che poi possono essere utilizzati
in maniera difforme a quella che è la volontà di tutto questo
Consiglio, nel vedere attribuire una giusta remunerazione ai nostri
amministratori locali.
Non vorrei che un domani ad un sindaco di un comune sia
attribuito il 50 percento della indennità prevista da questa legge
e ad un altro Consiglio, dove il sindaco fa il lavoro a tempo
pieno, lo stesso il 50 percento, perché la finalità di questa legge
è quella di dare una giusta remunerazione alle responsabilità degli
amministratori locali, ma altresì di cercare di far lavorare a
tempo pieno coloro che percepiscono questa indennità. Perché se un
domani un professionista o un artigiano diventa il sindaco e va in
comune a firmare solo la posta o va solo ad alcune riunioni,
partecipando in maniera saltuaria ai lavori del Consiglio, vorrei
sapere se questi paletti che mettiamo sono logici o meno.
La proposta che ho formulato in questo emendamento è molto
semplice: all'articolo 2, dove si parla dell'indennità di carica
del sindaco e degli assessori comunali, e poi sempre al comma 2 e
al comma 3, quindi parlo di sindaco di Aosta, per essere capito,
sindaci di tutti gli altri comuni, assessori del Comune di Aosta, e
presidenti delle comunità montane, cioè quegli amministratori
locali che hanno una funzione non dico più importante, ma di
maggiore responsabilità sia da un punto di vista diretto che nei
confronti dei cittadini per il lavoro che loro stessi dovranno
svolgere ricoprendo queste mansioni, per questi soggetti la mia
richiesta è di inserire quanto segue: "nel caso in cui l'attività
non sia esercitata a tempo pieno, l'indennità spetta in misura non
superiore al sessanta per cento dell'indennnità spettante ai
consiglieri regionali. Questa è per il sindaco di Aosta, che invece
in questa legge è prevista al 100 percento.
Per i sindaci degli altri comuni, per gli assessori del Comune
di Aosta e per i presidenti delle comunità, sempre nel caso in cui
l'attività non sia esercitata a tempo pieno, l'indennità spetta in
misura non superiore al 40 percento dell'indennità spettante ai
consiglieri regionali. É chiaro che non fissiamo niente, però
precisiamo meglio qual è lo scopo di questa legge, che è di duplice
aspetto: da una parte, di dare il giusto - e io concordo -,
dall'altra, di fare molta attenzione che, dando il giusto, questi
soggetti poi diano il loro "giusto", ma il loro giusto alla
popolazione, cioè il loro impegno completo. Quindi non si parla di
aspettativa, perché qualcuno potrebbe obiettare in questo caso che
si obbligano i commercianti, gli artigiani e i professionisti a non
esercitare più l'attività di amministratore locale, di sindaco, di
presidente della comunità montana, di assessore al Comune di Aosta.
Invece parliamo di tempo pieno ed io sono anche disposto ad
accettare un eventuale emendamento per utilizzare la parola, se a
qualcuno "tempo pieno" non piace, "in misura prevalente". Noi
dobbiamo garantirci che chi percepirà un certo importo sostanzioso
di indennità, presti almeno la sua opera in misura prevalente,
perché non vorrei vedermi qui poi di nuovo una situazione creata
per il mondo dei furbi, che abbiamo già visto in vari luoghi.
Quindi, giusta questa legge, tutto giusto, bisogna solo mettere un
paletto in più e privilegiare almeno che l'impegno sia di misura
prevalente rispetto ad altri, perché uno quando va a fare il
pubblico amministratore deve anche conoscere i suoi obblighi verso
la gente.
In secondo luogo, il discorso va fatto anche rispetto agli
assessori, perché leggo negli articoli che toccano gli assessori
dei comuni e i direttivi delle comunità montane che "può essere
attribuita", e poi si fa tutto un bisticcio per cui colui al quale
non è attribuita, può prendere il gettone di presenza; pare a me di
proporre una cosa molto più chiara, cioè: agli assessori di questi
comuni spetta. Perché tanto poi sarà il Consiglio comunale, l'ANCI,
con una propria direttiva a determinare queste cose, però come
spetta al sindaco è giusto che questo diritto ce l'abbia anche
l'assessore. Diceva giustamente Perrin che fare l'assessore in un
comune piccolo, vuol dire a volte anche prendere lo spartineve e
fare un'opera diretta, vuol dire anche a volte prendere due giorni
di ferie, perché come spetta all'assessore prendere un permesso
retribuito, questo a volte non basta. Noi viviamo giornalmente
queste esperienze e sappiamo come stanno le cose. Quindi chiedo di
rafforzare questo discorso, che non deve essere una attribuzione,
ma è una spettanza.
Terza cosa, e sempre per non creare disparità, è il discorso del
60 percento. Anche qui, in alcuni posti utilizziamo il 30 percento,
ed io sono d'accordo ad utilizzare il 30 percento, se c'è una cifra
X; per cui diciamo: per gli assessori di Aosta, per i sindaci dei
comuni sotto i 10mila abitanti va bene il 60 percento, come abbiamo
fatto invece per il sindaco di Aosta per il quale abbiamo stabilito
il 100 percento. Invece noi, per gli assessori di questi enti
locali, che sono comunità montane e comuni sotto i 10mila abitanti,
utilizziamo la forma del 30 percento, ma sul 60 percento già
attribuito al sindaco. Quindi, parlando di cifre, arriviamo al
massimo di possibilità di dare un milione netto al mese.
Mi permetto di intervenire dopo aver sentito altri colleghi, gli
emendamenti sono presentati; penso di essere stato chiaro, non ho
voluto leggere il testo degli emendamenti perché questo è stato, a
mia richiesta, preparato dall'Ufficio legislativo della Regione,
quindi ritengo che siano formalmente corretti per poter essere
accolti.
Ribadisco solo che se il termine "a tempo pieno" è troppo forte,
posso essere disponibile ad utilizzare "misura prevalente", però
questo passaggio ci deve essere per le motivazioni che ho detto
all'inizio, altrimenti non daremmo ai cittadini valdostani un senso
di serietà. Perché è giusto dare, ma è giusto anche pretendere ed
io questo l'ho sempre detto. Aspetto una risposta del relatore, dal
Presidente della Giunta o chi per esso, e mi riservo di
reintervenire nella discussione generale, prima di passare alla
dichiarazione di voto.
Presidente Ha chiesto la parola il Consigliere Parisi.
Parisi (VAP) Sono d'accordo per l'approvazione di questo testo
di legge; volevo solo fare una considerazione. Anche sentendo
l'intervento del Consigliere Viérin, mi pare che in questo
Consiglio si parli sempre di decentramento, di autonomia, di
responsabilità, e poi si vogliano mettere i paletti: dobbiamo
essere sempre dei tutori e dobbiamo sempre mettere gli altri sotto
tutela.
Credo che questa legge finalmente dia concretezza a quello che è
un reale decentramento di poteri. A questo punto stabiliamo delle
percentuali che possono essere giuste o sbagliate, ma che sono
percentuali massime; però, allo stesso tempo, diamo la
responsabilità al Consiglio comunale di decidere in piena autonomia
quelli che saranno gli emolumenti da erogare ai propri
amministratori. Quindi, se un Consiglio comunale è più responsabile
e fa riferimento a quello che è il proprio bilancio... stabilirà un
emolumento equo verso il basso altrimenti stabilirà il massimo. Va
precisato che gli emolumenti graveranno sul bilancio comunale,
quindi non è che un bel giorno il Consiglio comunale decide di dare
dei soldi senza tener conto di tale fattore. In futuro non vi sarà
più l'intervento di mamma Regione per cui non sarà facile
effettuare un'allegra amministrazione. Quindi credo che in futuro
il Consiglio comunale dovrà rispondere ai cittadini del proprio
operato e dei provvedimenti che verranno presi in questo
particolare settore.
In questo tipo di ragionamento va inquadrato anche il discorso
del tempo pieno e del tempo parziale e tutti gli altri rapporti che
si creeranno all'interno di ogni Consiglio comunale; quindi, per
quanto mi riguarda, sono d'accordo a demandare ai consigli comunali
tutte quelle che sono le norme e i parametri per quanto riguarda
gli emolumenti agli assessori, ai sindaci e ai vari organismi
previsti da questa legge.
D'altra parte non credo che in questo momento vi potrebbe essere
una norma precisa che non crei dei problemi.
Quello che invece andava fatto prima di questo provvedimento,
era l'approvazione di una legge quadro che recepisse l'articolo 2
della legge costituzionale 2/93, e che definisse l'intero
ordinamento degli enti locali. L'aspetto politico negativo è quello
che andando avanti per settori si perde di vista l'aspetto generale
del reale decentramento in tempi brevi.
Per quanto mi riguarda sono d'accordo sull'approvazione di
questo disegno di legge, credo che porre altri paletti non vada
nello spirito della legge: mi auguro che il totale recepimento
della legge costituzionale 2/93 vada portato avanti in tempi brevi,
in modo che si realizzi un totale decentramento degli enti locali e
degli altri organismi periferici.
Presidente Ha chiesto la parola il Consigliere Linty.
Linty (LN) Penso che tutti conveniamo sul fatto che i sindaci e
gli assessori debbano essere giustamente remunerati per l'opera che
prestano presso i comuni. Tuttavia, volevo far presente alcune
osservazioni circa questo disegno di legge.
Intanto una riflessione va fatta sull'articolo 11, cioè dove si
dice che all'onere finanziario che deriva da questa legge faranno
fronte gli enti interessati con i relativi stanziamenti di
bilancio. Sappiamo che i comuni hanno comunque delle possibilità di
entrate proprie che potranno incrementare o decrementare; quindi
l'osservazione era che potrebbe esserci il rischio, nel caso di
amministrazioni che non facciano i dovuti conti, che a favore di un
aumento dell'indennità, ci sia una contestuale diminuzione della
qualità e della quantità dei servizi erogati.
Vi è poi un discorso relativo alle indennità previste per le
comunità montane. Il fatto che si è attribuito ai presidenti delle
comunità montane il 60 percento dell'indennità, fa pensare che la
comunità montana rimanga comunque un ente locale territoriale alla
stregua dei piccoli comuni. Se facciamo una divisione degli
abitanti che ci sono nella nostra regione (che non è una divisione
reale, passerò poi a spiegare perché), i 110mila abitanti per le 8
comunità montane, avremmo una cifra intorno ai 13.800 abitanti.
Questa è una cifra indicativa perché è chiaro che la comunità
montana Monte Emilius, che ha il centro di Aosta che gravita, è
diversa dalla comunità montana Walser, che ha 1600 abitanti. Però,
se ci fosse l'intenzione di rilanciare anche questi enti,
bisognerebbe trovare il modo di alzare l'indennità anche per chi va
ad occupare la carica di presidente di una comunità montana;
altrimenti, è vero che per quanto riguarda Aosta c'è la possibilità
di optare fra l'indennità prevista per il comune e quella della
comunità montana. Però corriamo il rischio di lasciare le comunità
montane lì dove sono, e nell'ottica di ciò che si diceva, del
decentramento - ed io aggiungo anche, della razionalizzazione del
servizio pubblico -, è importante che si cominci a lavorare, ed io
mi auguro che questo sia uno dei primi passi attuativi
dell'ordinamento degli enti locali della Valle d'Aosta, ora che
abbiamo questa competenza, perché si rende necessario ridisegnare i
compiti delle comunità montane in Valle d'Aosta, anche in relazione
alle indennità spettanti ai membri.
Credo che sia importante il discorso fatto prima dal
Vicepresidente Viérin circa il tempo pieno, perché soprattutto i
grossi comuni, oggi come non mai, hanno bisogno dei cosiddetti
"city manager", cioè persone che dedichino giornalmente, tutte le
ore a loro disposizione, per amministrare il proprio comune. Vorrei
ricordare a questo proposito che i comuni valdostani (come tutti i
comuni italiani) si trovano a doversi confrontare tutti i giorni
più o meno con 150mila atti legislativi fra leggi e decreti leggi
in vigore, e questo richiede maggior sforzo, in quanto questa è una
delle principali cause delle disfunzioni della pubblica
amministrazione. Pertanto è indispensabile che chi occupa il posto
di sindaco, abbia un'indennità adeguata.
Come dicevo, una riforma globale dell'amministrazione pubblica
deve tenere in considerazione questi elementi e soprattutto
un'adeguata indennità per gli organi delle comunità montane.
Presidente Ha chiesto la parola il Consigliere Piccolo.
Piccolo (ADP-PRI-Ind) Mi sento quasi in dovere di intervenire su
questo disegno di legge, perché ho vissuto in prima persona la
difficoltà di operare in un contesto comunale, sia come assessore
che come sindaco, per un lungo periodo, e non posso che condividere
la proposta del disegno di adeguare un'indennità agli
amministratori comunali.
Il disegno di legge n. 102, frutto di un lavoro apprezzabile fra
rappresentanti dell'Amministrazione regionale e dei sindaci, è
importante, perché oltre che a rispondere alle giuste esigenze
degli amministratori locali, in particolare i sindaci, adeguando
doverosamente l'indennità di carica, si prefigge come obiettivo
soprattutto quello di permettere alle singole realtà comunali di
decidere sulle indennità, decidendo appunto sull'impegno del
sindaco dedicato alla pubblica amministrazione, adeguandone quindi
l'indennità.
Questo disegno di legge, a nostro avviso, è un primo passo verso
il decentramento delle responsabilità e delle competenze nei
confronti dei comuni, dando agli amministratori la dignità del
compito assegnatogli dagli elettori.
L'augurio è quello, sia personale che della Fédération, che si
possa legiferare al più presto per quanto attiene una serie di
funzioni e di competenze, e ci auguriamo anche onnicomprensive di
trasferimento di personale, agli amministratori dei comuni, oberati
sempre più di responsabilità, spesso con difficoltà di gestire la
cosa pubblica, perché abbiamo i necessari supporti tecnici e legali
che permettono loro di lavorare in modo più sereno, evitando i
rischi in cui spesso incorrono, ovvero quelli di procedimenti
penali.
Questa era anche una dichiarazione di voto, oltre che
un'espressione personale sul disegno di legge.
Presidente Ha chiesto la parola il Consigliere Squarzino
Secondina.
Squarzino (VA) Vorrei riprendere passo passo l'iter seguito
nella formulazione di queste proposte, iter che è stato riassunto
dal relatore della legge. Mi sembra che il gruppo abbia cercato di
porsi di fronte al problema prevedendo tutta una serie di ipotesi,
e le ha via via scartate giungendo a quella che propone oggi con
questo disegno di legge.
Nel ragionamento di questo passaggio ci sono degli anelli molto
deboli, e spiego il perché. Si dice innanzitutto che la prima
ipotesi è stata quella di accordare la più ampia libertà ai comuni,
e questo secondo me sarebbe stata veramente la scelta più coerente
con il rispetto dell'autonomia, della responsabilità degli
amministratori locali. Credo sia vero che debbano essere gli
amministratori locali che decidono in prima persona qual è l'onere
del lavoro richiesto in quel determinato contesto e quindi come la
collettività paga in qualche modo questo onere, perché l'onere
pagato all'amministratore è sottratto al bilancio ordinario.
Allora, è proprio la responsabilità della comunità che si deve
esprimere. Mi stupisce che questa soluzione sia stata scartata,
perché mi sembra che sia da parte degli amministratori un
rinunciare ad una loro autonomia.
É stata presa poi in esame l'ipotesi delle fasce differenziate
in rapporto alla popolazione, l'ipotesi cioè di dividere i comuni
valdostani in fasce a secondo della popolazione. Ipotesi che è
stata scartata perché, si dice, che questo non è un elemento
sufficiente. Certo, che non è un elemento sufficiente soltanto il
numero degli abitanti. É vero che ci sono anche degli altri indici
che possono determinare la mole di lavoro, tant'è vero che nella
stessa relazione viene detto proprio che a volte "une charge de
travail est bien supérieure à cause de ses activités touristiques,
artisanales, commerciales ou industrielles, présentes dans la
commune même". Allora, se il problema era solo questo, si poteva
cercare un rimedio, e cioè individuare dei meccanismi per cui, per
esempio, un comune poteva decidere di adottare l'indennità della
fascia immediatamente superiore a fronte di situazioni particolari,
che qui sono elencate proprio nella relazione della legge.
Si è rifiutato quindi l'idea delle fasce, rifiutando una
proposta che poi sarà comunque fatta propria dai sindaci. Ieri ho
sentito, come molti di voi, l'intervista rilasciata dal Presidente
dei sindaci, il quale diceva che come Associazione dei sindaci si
erano impegnati ad individuare dei criteri con cui poi regolarsi
all'interno della fascia che gli era stata data. Allora vuol dire
che comunque dei criteri bisogna individuarli, altrimenti non si
riesce a capire l'entità della proposta che un comune fa.
La scelta fatta è stata quella di dire no alla ampia libertà,
all'interno della quale i sindaci potevano autonomamente come
associazione darsi dei criteri, di dire no alle fasce
predeterminate. Però comunque non si è potuto prescindere da alcuni
paletti che sono stati posti; cioè i limiti che l'introduzione
delle fasce avrebbe prodotto sono ugualmente riscontrabili con
l'introduzione di quei pochi paletti che sono stati messi, perché
comunque ogni paletto, come si mette, scarta altre ipotesi. Ora, se
abbiamo in mente sempre i 74 comuni della Valle d'Aosta, li abbiamo
presenti tutti quanti insieme; è chiaro che nessun paletto va bene
per tutti, bisogna differenziare, ed è chiaro che un criterio che
può andare bene per alcuni comuni, non va più bene per gli altri.
Quindi dobbiamo avere dei criteri con cui individuare i paletti, e
qui i criteri sono discutibili; le stesse proposte di emendamento
che sono state avanzate dal Consigliere Viérin indicano proprio che
è discrezionale l'aver scelto per gli assessori un 30 percento
dell'indennità dei sindaci e un 60 percento come propone il
Consigliere Viérin, perché a secondo delle situazioni è chiaro che
i criteri cambiano, in quanto la realtà è diversa.
Vorrei sottolineare il fatto che non si è voluto con questa
legge né affidare la piena libertà agli amministratori, lasciando
che questi si dessero al loro interno delle regole, né si è voluto
cercare insieme nella legge delle regole, dei criteri, che
potessero essere chiari per tutti; si sono scelti alcuni paletti,
perché ci si è resi conto che proprio niente non si poteva fare, ma
è chiaro che ogni paletto ha il suo limite. É vero che c'è questo
comma 5 dell'articolo 2, in cui si lascia al Consiglio comunale
questa libertà, e meno male che c'è questo comma; ma è anche vero
che i paletti individuati sono per certi aspetti troppo pochi
rispetto ad un principio di indicazioni chiare di criteri nella
legge, e troppi in riferimento al principio dell'autonomia dei
comuni.
Quindi trovo che questa legge abbia tutta questa serie di
elementi contraddittori al proprio interno; mi rendo conto anche
che è una legge importante, che va fatta, urgente, e tutto quanto,
e mi rendo conto soprattutto che è una legge che risponde solo
parzialmente al problema più ampio. Il limite di questa legge, come
di altre che stiamo via via votando, è che affronta settorialmente
i vari aspetti del problema senza prima indicare, non dico con una
legge, ma con una serie di principi, dove vogliamo andare.
Prendiamo, ad esempio, il criterio delle comunità montane: a lume
di naso, a me sembra sia esagerato il compenso per le comunità
montane, a cui così come sono adesso, non si danno poteri reali. Ma
in prospettiva, se effettivamente le comunità montane acquisiscono
una funzione importante, è chiaro che allora l'indennità va
rivalutata sulla base di questi criteri.
É una legge che parte proprio con diversi limiti rispetto al
contesto, che non definisce, ma non è la legge che non lo
definisce, siamo noi che non abbiamo indicato con chiarezza dove
vogliamo andare; solo all'interno di un quadro definito, i vari
puzzles avrebbero poi un senso. Questa legge, invece ha al suo
interno le contraddizioni di cui prima parlavo.
Ripeto, capisco che c'è l'urgenza, c'è la necessità di questa
legge, per cui è difficile dire non votiamo questa legge; ma la
votiamo con tutti questi limiti, sapendo che ci sono dei
limiti.
Presidente Ha chiesto la parola il Vicepresidente, Viérin
Marco.
Viérin M. (PpVA) Come secondo intervento nella discussione
generale, volevo fare due riflessioni sugli interventi che mi hanno
preceduto.
L'ultimo intervento rivela delle cose importanti, che riprendo.
Non si è voluto affidare la piena libertà agli amministratori
locali e si sono scelti alcuni paletti. Poi ci sono troppi aspetti
contrastanti in questa legge; comunque voteranno questa legge, da
quanto ho capito dal Consigliere Squarzino.
Questo si ricollega al discorso, che volevo riprendere, di
Parisi, perché o Parisi se lo è preparato tre giorni prima il
discorso, oppure non ha capito di cosa si parla, perché quando
Parisi dice che gli sembra che qui si faccia ostruzionismo e che si
vogliano mettere dei paletti, forse Parisi non ha letto la legge
perché di paletti ce ne sono tanti, e lo ha confermato anche
Squarzino. I paletti ci sono, la mia proposta è solo di
diversificare un po' questi paletti.
Ritengo, e mi ricollego a quanto diceva Squarzino, che dobbiamo
darci dei criteri e chiederci perché andiamo ad esaminare ed
eventualmente ad approvare questa proposta di legge. Secondo me,
due sono essenziali in questo momento, e sicuramente capiti dalla
gente: uno, è dare il giusto agli amministratori locali, perché
hanno delle grosse responsabilità, sia dal punto di vista civile
che penale; il secondo, è garantire che comunque questi
amministratori locali diano una buona parte del loro tempo all'ente
locale. Non possiamo esimerci dal volere oggi affrontare almeno
questi due criteri.
In questa proposta di legge è stato accettato il primo criterio,
è un discorso giusto che accetto anch'io, ma non è stato esaminato
il fatto di dare una giusta diversificazione a coloro che faranno
gli amministratori locali perché gli piace, perché ogni tanto si va
a qualche riunione, e coloro che invece vogliono dare la maggior
parte del loro tempo. Ripeto, non il discorso dell'aspettativa,
perché qualcuno potrebbe obiettarmi che si escluderebbero alcuni
lavoratori, ad esempio liberi professionisti, commercianti,
artigiani, ad espletare l'attività di amministratori locali. Quindi
non ho messo nelle mie proposte il discorso dell'aspettativa, ho
messo "a tempo pieno"; se vogliamo correggerlo, lo dicevo prima,
possiamo scrivere "in maniera prevalente", ma dobbiamo, oltre al
discorso del giusto, dire alla popolazione valdostana che verrà
dato qualcosa in più sicuramente, se questo signore si prenderà la
responsabilità di dare il proprio tempo in maniera prevalente
all'ente locale. Perché l'ente locale non è altro che una fetta di
cittadini valdostani.
Questi sono due criteri che sicuramente oggi conosciamo e su cui
sicuramente dobbiamo basarci in maniera forte.
Nella sua relazione Perrin, parlando della richiesta del Comune
di Aosta, chiede giustamente di portare all'80 percento il
vicesindaco e al 70 percento gli assessori; però il Consigliere
Perrin, con le sue motivazioni, conferma una parte del mio
discorso. Da una parte propone questo, che non può essere accolto;
dall'altra, facendo questo, conferma e accetta in maniera indiretta
il mio ragionamento, e spiego il perché. Diceva che questo discorso
non lo si può accettare, altrimenti ci sarebbe una grossa
disparità; si dovrebbe rivedere tutto e spostare questi paletti,
caro Parisi, e sono altri paletti che si dovrebbero spostare e che
si è deciso di non spostare. A me sta bene, perché ritengo che
quella proporzione sia equa.
Detto questo, vedremo quale sarà la risposta della maggioranza
in merito a questi emendamenti, poi faremo la nostra dichiarazione
di voto.
Presidente Dichiaro chiusa la discussione generale. Ha chiesto
la parola il relatore, Consigliere Perrin Giuseppe Cesare.
Perrin G.C. (UV) Brièvement pour une série de réponses qui sont
dues aux différentes interventions.
Liberté: le groupe de travail, de façon particulière le
soussigné, s'inspire au principe du fédéralisme, plutôt du
fédéralisme suisse ou allemand, et donc nous sommes fauteurs de la
liberté. Mais il aurait quand même fallu mettre un toit maximal,
sans lequel la loi n'aurait pas eu le visa du Président de la
Commission de Coordination, pour manque de clarté et de
certitude.
Or, ce toit pouvait être placé ou en mettant un montant, ou bien
en faisant référence à quelqu'un. On a préféré cette deuxième
solution et on a préféré, les représentants des syndics de façon
particulière, que la référence soit à une autre catégorie
d'administrateurs, c'est-à-dire aux conseillers régionaux. Et c'est
eux-mêmes qui, voulant fixer un toit, ont choisi pour un tas de
raisons pour la Commune d'Aoste 100 pour cent, pour les autres
communes 60 pour cent.
Nous n'avons pas voulu arriver à une ultérieure subdivision,
parce que, en plus de ce que j'ai dit dans ma relation, il y a
d'autres considérations. Regrouper par les communes selon la
population aurait été impossible, parce que nous n'avons pas trouvé
des critères valables. Il n'y a pas simplement la charge de travail
qui est donnée par le fait que la commune telle ou telle autre a
une petite population, mais elle est une grande commune
touristique, par exemple Gressoney-La-Trinité, qui multiplie par
vingt pendant l'hiver sa population, ou parce que dans cette
commune il y a des industries, du commerce, etcetera; mais ça
dépend aussi du type d'administration qu'a la commune même. Si
cette commune a un support technique, a du personnel, elle pourra
affronter mieux que d'autres les problèmes, le syndic et les
assesseurs seront moins chargés de travail parce qu'il y aura le
personnel qui pourra préparer le tout.
Tout cela n'était pas possible mettre dans un critère pour dire:
si la commune répond à tel critère, peut choisir le groupe des
communes supérieures, parce qu'il aurait fallu faire une liste
interminable et donc nous avons préféré laisser au choix des
conseils communaux de fixer, à l'intérieur de ce toit maximal, ce
que l'administrateur doit percevoir.
On aurait pu aussi faire un autre choix, dire: "S'il n'y a pas
le plein temps, c'est X, si le syndic ou les autres administrateurs
donnent toute leur disponibilité à l'administration, c'est Y". Mais
cela est fixé dans l'article 5, parce que sera le Conseil qui,
selon la disponibilité de l'administrateur, selon le type de
commune, selon les responsabilités civiles et pénales que
l'administrateur aura, sera donc le Conseil qui, à pleine
connaissance de cause, parce qu'il participe à la vie
administrative de cette commune, pourra choisir.
Donc notre principe c'est celui de dire: "Nous décentralisons
d'un côté, mais nous laissons la responsabilité de l'autre - parce
que décentralisation signifie aussi prise en charge des
responsabilités - aux conseils communaux de fixer selon les
exigences de leurs communes ce montant."
Pour ce qui concerne les communautés de montagne, nous retenons
que le critère du choix du pourcentage, d'après ce que les
communautés de montagne perçoivent actuellement, évidemment ne
pouvait pas pénaliser par rapport au présent; si dans le futur,
dans la nouvelle réglementation valdôtaine pour les collectivités
locales, à ces organismes sera donné beaucoup plus de pouvoir de ce
qu'elles ont maintenant, à ce moment-là on pourra revoir ce
critère.
Nous avons tenu donc en considération soit l'existant soit les
possibilités futures de modifier, d'après ce que ce Conseil même
voudra établir.
D'autre part les syndics, à travers cette auto-réglementation
qu'ils voudront faire, n'indiqueront pas de groupes de communes,
ils indiqueront des critères généraux, qui ne seront pas reportés à
la population, mais qui prévaudront, et là à travers une circulaire
il y aura la possibilité de faire une très longue liste qui n'est
pas possible dans une loi régionale, à mon avis.
Donc nous entendrons le Président du Gouvernement, mais je crois
pouvoir m'exprimer à son nom, nous sommes pour maintenir le projet
de loi tel qu'il a été proposé, avec les amendements de type
technique qui ont été proposés, parce que nous sommes sûrs qu'il y
aura une grande responsabilité de la part des conseils communaux,
qui seront justement évalués. Et si jamais il y aura pression de la
part de quelqu'un, évidemment ce sera l'électeur à juger et donc à
primer ou, contrairement, à bouler l'administrateur qui aura voulu
mal choisir parce qu'il a prétendu une indemnité bien supérieure au
travail qu'il donne et aux responsabilités qu'il a.
Presidente Ha chiesto la parola il Presidente della Giunta,
Viérin Dino.
Viérin D. (UV) Ce projet de loi, portant fixation des indemnités
de fonction des élus des collectivités locales, s'inscrit dans le
cadre de l'exercice du pouvoir législatif primaire de la Région en
matière d'organisation des collectivités locales et dans le but de
valoriser ces dernières: il était inscrit dans le programme de
législature; nous poursuivons donc dans cette direction.
Il est vrai, je partage les réflexions qui ont été exprimées, on
aurait pu suivre une autre logique. Mais si on ne l'a pas fait,
c'est sur la base des requêtes explicites et des urgences qu'on
devait examiner, compte tenu des problèmes réels auxquels étaient
confrontées ces mêmes collectivités locales.
Par la présentation de ce projet de loi, et par l'approbation de
la part du Gouvernement et donc la présentation au Conseil de la
loi portant réglementation en matière électorale des collectivités
locales, nous avons terminé cette phase des urgences; le groupe de
travail s'est déjà réuni pour réfléchir et pour présenter les
propositions de cette loi-cadre d'ordre général, qui devra
réglementer fonctions et compétences de Région, communes et
communautés de montagne, et réaliser également les autres
objectifs, concernant la décentralisation non seulement des
services, mais aussi du personnel, avec la constitution de ce
secteur unique de la fonction publique qui devra permettre de
concrétiser tous ces engagements.
C'est un projet de loi qui répond aux requêtes, avancées, avant
tout par les représentants des collectivités locales, afin de
toucher une indemnité de fonction plus équitable, étant donné leur
attribution et leur responsabilité. Je pense également que ce
projet de loi permettra de rééquilibrer au sein du Val d'Aoste les
attentes par rapport aux différentes fonctions publiques.
On assiste à une espèce de course vers l'assemblée régionale,
tandis que nous soulignons toujours que ce sont les collectivités
locales qui finalement jouent un rôle capital. Mais, entre le fait
de l'affirmer et la création des conditions nécessaires pour que
cela se réalise concrètement, il y a toujours une différence et ce
projet de loi représente un élément pour permettre aux
collectivités locales d'exercer pleinement leur rôle. A cet égard,
je ne peux que remercier encore une fois le groupe de travail
coordonné par M. Perrin, pour l'activité qu'il a déployée et pour
les propositions formulées. C'est un exemple de concertation avec
les collectivités locales, c'est aussi un exemple d'une
participation du Conseil régional, majorité et opposition
confondues, parce qu'il y a des représentants et de la majorité et
de l'opposition au sein de ce groupe de travail. Maintenant, si M.
Marco Viérin ne fait pas partie de ce groupe de travail, c'est
parce que celui-ci a été constitué par le Gouvernement, de concert
avec les collectivités locales et qu'il est composé par les
présidents des commissions concernées et un représentant de la
minorité. Si ce représentant n'est pas Marco Viérin cela représente
une autre question.
Ce projet de loi s'inspire du principe de subsidiarité; il est
important de souligner ce fait, parce que c'est de ce principe qui
découlent toutes les autres remarques, et également la décision de
ne pas accepter les amendements proposés, car ils sont contraires à
ce principe. Nous n'avons pas voulu déterminer le montant des
indemnités aux élus locaux, mais en définir le plafond, eu égard
aux indemnités des conseillers régionaux, en laissant aux conseils
et aux assemblées des collectivités locales le pouvoir de
déterminer ce même montant.
C'est un principe important, étant donné que seuls ces organes
sont en fait à même de connaître le travail et la situation des
élus, qui oeuvrent très souvent dans des conditions tout à fait
particulières, pendant les périodes de grand afflux de touristes,
par exemple. Et là s'insère la réflexion sur le respect du principe
de la responsabilité de ces mêmes assemblées et de la confiance que
nous devons avoir quant à leur action. C'est un peu le rôle qui
s'inverse, parce que je suis convaincu que si mon homonyme était
encore syndic, il aurait aujourd'hui soutenu une thèse différente,
comme il a fait à juste titre dans d'autres occasions. Je me
rappelle, quand on a discuté de la loi portant réforme des finances
locales, que les élus locaux n'étaient pas des élus sous tutelle,
et donc qu'il fallait avoir une confiance vis-à-vis de leurs
décisions, et qu'ils pouvaient décider tout seuls quelle serait la
décision la meilleure se rapportant aux indemnités et au montant.
Dans ce contexte, toutes les remarques qui ont été exprimées
peuvent trouver leur réponse: c'est simplement en donnant aux
conseils municipaux le pouvoir d'en discuter et d'en décider.
Il s'agit d'une loi importante, parce qu'elle permet de faire
sortir de cette impasse, qui durait depuis plusieurs années, le
problème de l'indemnité de nos élus et donc, de par cette
reconnaissance, de la reconnaissance même de l'importance de leur
activité et de leur fonction.
Presidente Si passa alla votazione della legge. Allora, articolo
1. Ha chiesto la parola il Vicepresidente, Viérin Marco.
Viérin M. (PpVA) Per dichiarazione di voto. Parliamo del gruppo
misto, Presidente: il gruppo misto, lo voglio ricordare a lei e
alla stampa, è stato deliberato da una delibera di Giunta regionale
e, guarda caso, come rappresentante della minoranza è stato scelto
il Consigliere Bavastro, che è in prima Commissione lo stesso. A
questo punto Bavastro è qui presente e può dire quanto abbiamo
discusso di queste cose in commissione, perché se l'ANCI ha scelto
nell'ambito del suo contesto complessivo chi inserire in questo
gruppo di lavoro, qui invece si sono fatte di nuovo le cose nel
cassetto. Allora, se andiamo a vedere i componenti di questo gruppo
misto, vediamo subito chi sono, e quando il sottoscritto nella
commissione, dopo tre giorni che ha ricevuto la proposta di legge,
ha chiesto di avere un'audizione con i sindaci per presentare e
discutere le proprie proposte, per due volte è stato detto dal
Presidente della prima Commissione di passare alla votazione del
provvedimento, e di accogliere la richiesta eventualmente di Marco
Viérin o meno. Quindi non si è neanche discusso se fosse serio
avere l'audizione o meno, non si è fatto neanche un rinvio, cioè si
è andati una volta in commissione, e nel corso della stessa
adunanza di commissione si è approvato il disegno di legge. Questo,
per una legge di questo spessore, mi sembra pazzesco. Se
contestiamo, quando fa comodo, i metodi "berlusconiani", almeno
abbiamo l'accortezza di non adoperarli tutte le volte.
Sugli emendamenti che sono stati presentati dal sottoscritto, in
merito a quello che ha detto il Presidente, cioè sono emendamenti
contrari alle finalità proposteci da questa presentazione, da parte
della maggioranza, da parte di tutti, ho già detto in maniera molto
chiara prima che sono d'accordo nel dare il giusto agli
amministratori locali, e questo è un criterio. Ma in questi paletti
non è stato inserito il criterio di permettere qualcosa in più e
quindi di differenziare fra coloro che faranno a tempo libero
l'amministratore locale o lo faranno a tempo pieno, ed ho anche
proposto di utilizzare la dizione "in misura prevalente". Quando il
Presidente mi dice che se fossi stato ancora sindaco mi sarei
comportato diversamente, caro Presidente, se difendo il discorso
che è giusto, è perché mi ricordo (e l'ho detto all'inizio) che
sono stato sindaco. Nei miei tre anni da sindaco, ho tentato di
fare otto mesi con i permessi che prevedeva la legge n. 816. Poi
non sono riuscito a farlo ed ho dovuto, perdendo alcune centinaia
di mila lire, fare i miei ultimi due anni a tempo pieno. Ma ho
dovuto fare una scelta, perché mi sono accorto che nel comune se
uno ci va a tempo pieno, produce non il doppio ma il triplo, ma
produce per la comunità, perché sei lì. Quindi dico questo proprio
perché ho fatto il sindaco. Forse il Presidente della Giunta ha
fatto il sindaco molti anni fa e non è più attento a quelle che
sono le necessità reali della popolazione. La popolazione vuole il
sindaco lì, se ne ha bisogno, vuole parlarci.
Mi sembra poi che sia venuto fuori il discorso che Marco Viérin
sia il rompiscatole di turno. Certo, così come lo è stato quando
crede opportuno essere rompiscatole e sono contento di questo,
perché Marco Viérin ha sempre detto qui e non ha mai negato quello
che ha detto qui all'esterno, ha sempre mantenuto la sua posizione.
Ad esempio, quando ho fatto la battaglia sul discorso del
cinghiale, due mesi fa in questa sala non si è accettato la
risoluzione di Marco Viérin perché si è detto: "Il decreto va bene
così". Guarda caso ieri ho saputo che il decreto è stato
modificato, proprio per alcune considerazioni che il sottoscritto
ha fatto in quest'aula. Allora non mi si venga a dire da parte
della Giunta che Marco Viérin viene qui solo per fare ostruzionismo
o altro, quando poi un mese dopo molte cose che Marco Viérin ha
detto vengono applicate. Se qui si fa solo un gioco per non dare
soddisfazione a chi lavora, a me sta bene, però questo denota che
il sistema non è cambiato per niente: uno può venire qui con le
migliori proposte, tutto sbagliato; dopo due mesi le propone la
maggioranza ed è tutto giusto. Allora dico che qua siamo di nuovo
al vecchio.
Noi la legge la voteremo per quello che ho detto prima, ci
asterremo su quegli articoli dove non viene presa visione del
secondo criterio che è quello di fissare un paletto in più rispetto
a tutti quelli che abbiamo messo dentro, nel dividere quello che
farà l'amministratore a tempo pieno o a tempo prevalente, rispetto
a quello che farà l'amministratore a tempo libero.
Presidente Pongo in votazione l'articolo 1.
Presenti, votanti e favorevoli: 26
Presidente Prima di passare all'articolo 2 c'è un emendamento
del Consigliere Perrin che vale per tutto il disegno di legge, che
recita:
Emendamento "In tutti gli articoli in cui compaiono le
espressioni "indennità di carica spettante ai consiglieri
regionali" o "indennità di carica dei consiglieri regionali", tali
espressioni sono sostituite con l'espressione "indennità spettante
ai consiglieri regionali"."
Lo pongo in votazione.
Presenti, votanti e favorevoli: 28
Presidente All'articolo 2 abbiamo l'emendamento del
Vicepresidente Viérin e due emendamenti del Consigliere Perrin.
Do lettura dell'emendamento del Vicepresidente Viérin:
Emendamento L'articolo 2 è sostituito dal seguente:
"Articolo 2
(Indennità di carica del sindaco e degli assessori comunali)
1. Ai sindaci dei comuni della Valle d'Aosta con popolazione
superiore ai diecimila abitanti spetta un'indennità mensile di
carica, in misura non superiore all'indennità spettante ai
consiglieri regionali; nel caso in cui l'attività non sia
esercitata a tempo pieno, l'indennità spetta in misura non
superiore al sessanta per cento dell'indennità spettante ai
consiglieri regionali.
2. Ai sindaci dei comuni della Valle d'Aosta con popolazione
inferiore ai diecimila abitanti spetta un'indennità mensile di
carica, in misura non superiore al sessanta per cento
dell'indennità spettante ai consiglieri regionali; nel caso in cui
l'attività non sia esercitata a tempo pieno, l'indennità spetta in
misura non superiore al quaranta per cento dell'indennità spettante
ai consiglieri regionali.
3. Agli assessori dei comuni con popolazione superiore ai
diecimila abitanti spetta un'indennità mensile di carica, in misura
non superiore al sessanta per cento dell'indennità di carica
attribuita al sindaco; nel caso in cui l'attività non sia
esercitata a tempo pieno, l'indennità spetta in misura non
superiore al quaranta per cento dell'indennità spettante al
sindaco.
4. Agli assessori dei comuni con popolazione inferiore ai
diecimila abitanti spetta un'indennità mensile di carica, in misura
non superiore al sessanta per cento dell'indennità di carica
attribuita al sindaco.
5. Il Consiglio comunale fissa la percentuale delle indennità di
cui ai commi 1, 2, 3 e 4 in relazione al tempo ed al lavoro
necessari per l'espletamento delle mansioni affidate".
Lo pongo in votazione.
Presenti: 28
Votanti e favorevoli: 4
Astenuti: 24 (Agnesod, Aloisi, Bavastro, Bich, Bionaz, Borre,
Chenuil, Dujany, Ferraris, Louvin, Mafrica, Mostacchi, Parisi,
Perrin C., Perrin G.C., Piccolo, Riccarand, Rini, Squarzino,
Stévenin, Vallet, Vicquéry, Viérin D. e Voyat)
Presidente Do lettura dei due emendamenti proposti dal
Consigliere Perrin, sempre relativi all'articolo 2, che recitano
rispettivamente:
Emendamento Articolo 2
Ai commi 1, 2, 3 e 4 sostituire la dizione "diecimila abitanti"
con la dizione "quindicimila abitanti".
Emendamento Articolo 2
Dopo il comma 3 aggiungere il seguente comma:
"3-bis. Al Presidente del Consiglio comunale dei comuni con
popolazione superiore ai quindicimila abitanti può essere
attribuita un'indennità mensile di carica in misura non superiore
al trenta per cento dell'indennità di carica attribuita al
sindaco".
Presenti: 28
Votanti e favorevoli: 24
Astenuti: 4 (Lanièce, Linty, Marguerettaz, Viérin M.)
Presidente Se nessuno è contrario, pongo in votazione l'articolo
2 nel testo emendato, così come proposto dal Consigliere
Perrin:
Articolo 2 (Indennità di carica del sindaco e degli assessori
comunali)
1. Ai sindaci dei comuni della Valle d'Aosta con popolazione
superiore ai quindicimila abitanti spetta un'indennità mensile di
carica, in misura non superiore all'indennità spettante ai
consiglieri regionali.
2. Ai sindaci dei comuni della Valle d'Aosta con popolazione
inferiore ai quindicimila abitanti spetta un'indennità mensile di
carica, in misura non superiore al sessanta per cento
dell'indennità spettante ai consiglieri regionali.
3. Agli assessori dei comuni con popolazione superiore ai
quindicimila abitanti può essere attribuita un'indennità mensile di
carica, in misura non superiore al sessanta per cento
dell'indennità di carica attribuita al sindaco.
4. Al Presidente del Consiglio comunale dei comuni con
popolazione superiore ai quindicimila abitanti può essere attibuita
un'indennità mensile di carica in misura non superiore al trenta
per cento dell'indennità di carica attribuita al sindaco.
5. Agli assessori dei comuni con popolazione inferiore ai
quindicimila abitanti può essere attribuita un'indennità mensile di
carica, in misura non superiore al trenta per cento dell'indennità
di carica attribuita al sindaco.
6. Il Consiglio comunale fissa la percentuale delle indennità di
cui ai commi 1, 2, 3, 4 e 5 in relazione al tempo ed al lavoro
necessari per l'espletamento delle mansioni affidate.
Presenti: 28
Votanti e favorevoli: 24
Astenuti: 4 (Lanièce, Linty, Marguerettaz, Viérin M.)
Presidente All'articolo 3 vi è un emendamento del Vicepresidente
Viérin, di cui do lettura:
Emendamento L'articolo 3 è sostituito dal seguente:
"Articolo 3
(Indennità di presenza dei consiglieri comunali)
1. Per la partecipazione ad ogni seduta del Consiglio comunale,
nonché per la partecipazione alle sedute delle commissioni
consiliari permanenti formalmente istituite e convocate, ai
consiglieri comunali che non godono dell'indennità mensile di
carica, è corrisposto un gettone di presenza nella misura fissata
da apposita deliberazione del Consiglio comunale, comunque non
superiore ad un trentesimo della diaria spettante ai consiglieri
regionali.
2. L'indennità di cui al comma 1 può essere attribuita anche per
la partecipazione alle commissioni comunali previste per legge.
3. Le indennità di cui ai commi 1 e 2 sono corrisposte per non
più di una seduta al giorno dello stesso organo".
Lo pongo in votazione.
Presenti: 28
Votanti e favorevoli: 4
Astenuti: 24 (Agnesod, Aloisi, Bavastro, Bich, Bionaz, Borre,
Chenuil, Dujany, Ferraris, Louvin, Mafrica, Mostacchi, Parisi,
Perrin C., Perrin G.C., Piccolo, Riccarand, Rini, Squarzino,
Stévenin, Vallet, Vicquéry, Viérin D. e Voyat)
Presidente Pongo in votazione l'articolo 3 nel testo
originario.
Presenti: 28
Votanti e favorevoli: 24
Astenuti: 4 (Lanièce, Linty, Marguerettaz, Viérin M.)
Presidente All'articolo 4 vi è l'emendamento presentato dal
Vicepresidente Viérin Marco, di cui do lettura:
Emendamento L'articolo 4 è sostituito dal seguente:
"Articolo 4
(Indennità di carica dei presidenti e dei membri dei Direttivi
delle Comunità montane)
1. Ai presidenti delle Comunità montane della Valle d'Aosta
spetta un'indennità mensile di carica, in misura non superiore al
sessanta per cento dell'indennità di carica spettante ai
consiglieri regionali; nel caso in cui l'attività non sia
esercitata a tempo pieno, l'indennità spetta in misura non
superiore al quaranta per cento dell'indennità spettante ai
consiglieri regionali.
2. Ai membri dei Direttivi delle Comunità montane spetta
un'indennità mensile di carica, in misura non superiore al sessanta
per cento dell'indennità di carica attribuita al presidente.
3. Il Consiglio fissa la percentuale delle indennità di cui ai
commi 1 e 2 in relazione al tempo ed al lavoro necessari per
l'espletamento delle mansioni affidate".
Lo pongo in votazione.
Presenti: 28
Votanti e favorevoli: 3
Astenuti: 25 (Agnesod, Aloisi, Bavastro, Bich, Bionaz, Borre,
Chenuil, Dujany, Ferraris, Linty, Louvin, Mafrica, Mostacchi,
Parisi, Perrin C., Perrin G.C., Piccolo, Riccarand, Rini,
Squarzino, Stévenin, Vallet, Vicquéry, Viérin D. e Voyat)
Presidente Pongo in votazione l'articolo 4 nel testo
originario.
Presenti: 28
Votanti e favorevoli: 24
Astenuti: 4 (Lanièce, Linty, Marguerettaz, Viérin M.)
Presidente All'articolo 5 c'è l'emendamento del Vicepresidente
Viérin Marco, di cui do lettura:
Emendamento L'articolo 5 è sostituito dal seguente:
"Articolo 5
(Indennità di presenza dei consiglieri delle Comunità
montane)
1. Il Consiglio attribuisce, con apposita deliberazione, ai
consiglieri delle Comunità montane che non godono di indennità
mensile di carica un gettone di presenza per la partecipazione ad
ogni seduta degli organi delle Comunità stesse, in misura non
superiore ad un trentesimo della diaria spettante ai consiglieri
regionali.
2. Le indennità di presenza cui al comma 1 sono corrisposte per
non più di una seduta al giorno dello stesso organo".
Lo pongo in votazione.
Presenti: 28
Votanti e favorevoli: 4
Astenuti: 24 (Agnesod, Aloisi, Bavastro, Bich, Bionaz, Borre,
Chenuil, Dujany, Ferraris, Louvin, Mafrica, Mostacchi, Parisi,
Perrin C., Perrin G.C., Piccolo, Riccarand, Rini, Squarzino,
Stévenin, Vallet, Vicquéry, Viérin D. e Voyat)
Presidente Pongo in votazione l'articolo 5 nel testo
originario.
Presenti: 28
Votanti e favorevoli: 24
Astenuti: 4 (Lanièce, Linty, Marguerettaz, Viérin M.)
Presidente Pongo in votazione l'articolo 6.
Presenti, votanti e favorevoli: 28
Presidente Pongo in votazione l'articolo 7.
Presenti, votanti e favorevoli: 28
Presidente Pongo in votazione l'articolo 8.
Presenti, votanti e favorevoli: 28
Presidente Pongo in votazione l'articolo 9.
Presenti, votanti e favorevoli: 28
Presidente Pongo in votazione l'articolo 10.
Presenti, votanti e favorevoli: 28
Presidente Pongo in votazione l'articolo 11.
Presenti, votanti e favorevoli: 28
Presidente Pongo in votazione l'articolo 12.
Presenti, votanti e favorevoli: 28
Presidente All'articolo 13 vi è un emendamento proposto dal
Consigliere Perrin, sostitutivo dell'intero articolo. Ne do
lettura:
Emendamento L'articolo 13 è sostituito dal seguente:
"Articolo 13
(Disposizioni transitorie)
1. Per il 1995, gli organi assembleari degli enti locali possono
adeguare le indennità di carica o di presenza di cui alla presente
legge entro novanta giorni dalla sua entrata in vigore. "
Lo pongo in votazione.
Presenti, votanti e favorevoli: 28
Presidente Pongo in votazione l'articolo 14.
Presenti, votanti e favorevoli: 28
Presidente Pongo in votazione il disegno di legge nel suo
complesso.
Presenti: 28
Votanti e favorevoli: 27
Astenuti: 1 (Linty)
Il Consiglio approva
Presidente I lavori sono terminati.
La seduta è tolta.
