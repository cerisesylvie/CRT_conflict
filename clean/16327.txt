Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 2677 del 23 luglio 1997 - Resoconto
SEDUTA ANTIMERIDIANA DEL 23 LUGLIO 1997
OBJET N° 2677/X Communications du Président du Conseil régional.
Collocation en minorité du Groupe Autonomisti/Autonomistes.
Stévenin (Presidente) Do comunicazione al Consiglio
dell'attività svolta dalla Presidenza del Consiglio e dagli organi
consiliari dopo l'ultima adunanza:
Projets de loi présentés:
Disegno di legge n. 249, presentato dalla Giunta regionale in
data 11 luglio 1997: "Norme sull'organizzazione amministrativa
degli uffici del giudice di pace". (II Commissione) Sostituisce il
disegno di legge n. 235.
Disegno di legge n. 250, presentato dalla Giunta regionale in
data 15 luglio 1997: "Autorizzazione di spesa per l'attuazione di
progetti obiettivo previsti dal Piano socio-sanitario regionale per
il triennio 1997/1999, approvato con legge regionale 16 aprile
1997, n. 13, nonché per l'avvio e il funzionamento dei
macrodistretti e per il miglioramento del servizio sanitario
regionale dal punto di vista della qualità del rapporto col
pubblico". (Commissioni II e V)
Disegno di legge n. 251, presentato dalla Giunta regionale in
data 15 luglio 1997: "Interventi volti ad agevolare la formazione
di medici specialisti e di personale sanitario non medico".
(Commissioni II e V)
Projets de loi visés:
Disegno di legge n. 239: "Intervento finanziario per
l'acquisizione dell'apparecchiatura a risonanza magnetica
nucleare".
Disegno di legge n. 242: "Approvazione del rendiconto generale
della Regione per l'esercizio finanziario 1996".
Disegno di legge n. 243: "Modifiche ed integrazioni a
disposizioni legislative aventi riflessi sul bilancio e
rideterminazione di autorizzazioni di spesa per l'anno 1997".
Disegno di legge n. 244: "Assestamento del bilancio di
previsione per l'anno 1997, applicazione dell'avanzo finanziario
dell'esercizio 1996, ai sensi dell'articolo 43 della legge
regionale 27 dicembre 1989, n. 90".
Délibérations visées: 1
A l'égard de la délibération n. 2662/X portant: "Adozione del
piano regionale delle attività estrattive relativamente al marmo ed
alle pietre affini ad uso ornamentale, ai sensi della legge
regionale n. 15/96", est parvenu un exposé au Président de la
Commission de Coordination, lequel par lettre réf. n° 2656 - LP/4
du 9 juillet 1997, a demandé les déductions à la Région. Suite aux
déductions fournies, le Président de la Commission de Coordination
a visé la délibération en date du 15 juillet 1997.
Je vous informe que le projet de loi n° 206, approuvé de nouveau
par la délibération n° 2675/X en date du 2 juillet 1997, portant:
"Réapprobation, avec modifications, aux termes du dernier alinéa de
l'article 31 du Statut spécial, de la loi régionale "Normes pour la
participation de la Région Autonome Vallée d'Aoste aux initiatives
de classement, inventoriage, conservation, sauvegarde et mise en
valeur des archives revêtant un intérêt historique" est devenu
exécutif, car le Président de la Commission de Coordination de la
Vallée d'Aoste a communiqué que la Présidence du Conseil des
Ministres a estimé de ne pas soulever la question de légalité
devant la Court Constitutionnelle.
Réunions:
Conférence des Chefs de Groupe: 1
Bureau de Présidence: 1
Ière Commission: 1
IIème Commission: 4
IVème Commission: 3
Vème Commission: 3
Vème et IVème Commission: 1
Les associations des personnes handicapées de la Vallée d'Aoste
ont fait parvenir à la Présidence du Conseil, pour information,
leur lettre du 1er juillet 1997, dans laquelle elles ont manifesté
leur inquiétude au sujet des dernières dispositions ministérielles
introduites par la loi n° 662 du 23 décembre 1996. Celles-ci
prévoient en effet l'organisation de cours intensifs de
spécialisation pour les enseignants de soutien en surnombre, mais
ne prévoient ni le recyclage ni l'affection définitive des
personnels précaires déjà spécialisés.
Lesdites associations demandent aux organes compétents
d'accorder une attention particulière aux débats parlementaires
portant sur ces problèmes.
La lettre en question est déposée au Secrétariat, où les
conseillers intéressés pourront en obtenir une copie.
Par sa note du 11 juillet 1997, le Président du Gouvernement
régional a communiqué que le projet de loi portant dispositions en
matière d'organisation administrative des bureaux du juge de paix,
approuvé par le Gouvernement dans sa séance du 7 juillet 1997, est
remplacé par le projet de loi n° 235 ayant le même objet.
Les Conseillers régionaux qui composent le Groupe
"Autonomisti/Autonomistes" ont communiqué, par une lettre déposée
le 22 juillet 1997 à la Présidence du Conseil, que leur Chef de
Groupe sera le Conseiller Ilario Lanivi et leur Vice-Chef de Groupe
le Conseiller Domenico Parisi.
Du 5 au 10 juillet une délégation du Conseil de la Vallée,
composée de moi-même, des Conseillers Perrin Joseph César, Viérin
Marco e Marguerettaz Rudy, a participé, à Luxembourg, aux travaux
de la XXIIIème session ordinaire de l'A.I.P.L.F., au cours de
laquelle a été abordé et discuté le thème: "A l'aube du XXIème
siècle quel rôle pour l'A.I.P.L.F., après trente ans d'existence,
et pour la francophonie?". Le débat a été profond et de nombreuses
résolutions ont été approuvées.
Dans la journée de jeudi 10 juillet, avant la clôture des
travaux, se sont tenues les élections des différents organes de
l'A.I.P.L.F.. J'ai été élu membre du Bureau de l'Assemblée même.
J'ai également été élu membre de la Commission de l'éducation, de
la communication et des affaires culturelles, tandis que les
Conseillers Perrin et Marguerettaz ont été élus respectivement
membres de la Commission des affaires parlementaires et de la
Commission pour la coopération et le développement.
La Conférence des Présidents des Conseils régionaux s'est réunie
à Reggio Calabria, mercredi 16 et jeudi 17 juillet, pour examiner
les propositions de la Commission Bicamérale sur les réformes
institutionnelles. La Conférence a présenté des propositions sur le
texte voté par la Bicamérale. Propositions sur lesquelles les
représentants des régions à Statut spécial se sont abstenus parce
que, tout en partageant quelques unes des suggestions avancées,
dans leur ensemble elles ne répondaient pas au "desiderata" des
Régions à Statut spécial.
En qualité de Coordinateur du groupe de travail entre les
Conseils régionaux et l'Union Européenne, j'ai présidé une réunion
du groupe de travail, au cours de laquelle le rôle et la présence
des Conseils régionaux au sein de l'Union Européenne ont été
examinés.
Une résolution pour réaliser la Constituante Européenne a été
approuvée ainsi qu'un plan de formation européenne pour les élus et
les fonctionnaires.
Joseph Bréan, Conseiller régional dans la Ière législature et,
pendant quelques mois Président du Conseil de la Vallée, est
décédé, lundi 14 juillet, à l'âge de 88 ans. Monsieur Bréan s'est
distingué comme administrateur élu, en se montrant particulièrement
attentif aux problèmes du Pays, et comme entrepreneur. Régionaliste
convaincu, toujours fidèle à l'idée valdôtaine, il exerça sa
fonction de Président avec rigueur, au service de son Pays, dans un
moment difficile pour l'autonomie valdôtaine.
Je renouvelle à ses trois fils, au nom du Conseil de la Vallée,
nos condoléances les plus sincères.
Président Quelqu'un demande la parole sur les Communications du
Président du Conseil?
La parole au Conseiller Lanivi.
Lanivi (Aut) Faccio riferimento alla segnalazione, pervenuta
alla Presidenza del Consiglio, concernente la nomina del
sottoscritto e quella del Consigliere Parisi rispettivamente
all'incarico di Capogruppo e Vicecapogruppo del Gruppo degli
Autonomisti, che si è costituito ufficialmente nella riunione del 2
luglio.
Ritengo doveroso, anche per chiarezza nei confronti non solo dei
colleghi, ma dei Valdostani tutti, fare alcune considerazioni che
vogliono precisare la nostra posizione e gli intendimenti con i
quali vogliamo lavorare fino alla fine di questa legislatura, da un
lato, e dall'altro quelli che sono i nostri obiettivi a più lungo
termine, cioè per il dopo 1998.
Tanto per sgombrare il campo da ogni considerazione, diciamo che
ci presentiamo dimissionari e questo vuol dire che sia l'Assessore
Lévêque che i due Vicepresidenti del Consiglio, Aloisi e Viérin,
oltre al Presidente della III Commissione, Parisi, rassegneranno
prima della fine dei lavori di questo Consiglio le loro dimissioni
e, con altrettanta chiarezza e per non voler fare alcuna opera di
ostruzionismo, vogliamo segnalare alla maggioranza che, se è
d'accordo, vi è la nostra disponibilità a procedere già da domani
all'eventuale sostituzione di queste persone.
Questa scelta e questa posizione sono la logica conseguenza di
un confronto negato: avevamo avanzato come Autonomisti una proposta
politica, che aveva al suo centro l'obiettivo di tendere nel tempo
ad un governo delle sole forze autonomiste; a questa proposta non
c'è stata fornita risposta e quindi riteniamo corretto che questa
debba essere la nostra posizione.
Gli Autonomisti si collocano, quindi, fuori da questa
maggioranza; gli atteggiamenti e l'azione che intendiamo produrre
nei prossimi mesi sarà improntata comunque a far avanzare la
proposta politica e non quindi a quella di svolgere un'opposizione
preconcetta. Rimane ferma in noi la volontà di tendere al
rafforzamento dell'autonomia, anzi delle autonomie, come fatto
necessario ed indispensabile soprattutto oggi nella nostra Regione,
attenti a non compromettere in maniera irrimediabile le condizioni
per una solidarietà fra le forze autonomiste, solidarietà che
auspichiamo e per la quale intendiamo applicare le nostre energie.
Con altrettanta chiarezza affermiamo che la nostra posizione sarà
invece di netta opposizione ad ogni proposta di mediazione, ad ogni
compromesso che tenda di fatto a limitare, a dimezzare la sostanza
dell'autonomia della nostra Valle.
Ribadiamo quindi la nostra proposta politica centrale, che non
tutti hanno forse esaminato, o forse non hanno voluto esaminare.
Siamo convinti per una necessità storica che sia necessaria oggi
una forte coesione autonomista, proprio di fronte a fatti che
nessuna parola, nessun gioco di considerazioni può eliminare e che
rappresentano il vero tema, la vera realtà che dobbiamo affrontare.
Ci sono situazioni del tutto nuove che richiedono oggi delle
risposte e rinviarle significa assumersi anche le responsabilità di
rinvio di scelte che, non fatte oggi, potrebbero non essere fatte
con altrettanta forza un domani. E allora perché facciamo questa
proposta in questo momento?
Intanto per un motivo di correttezza e di chiarezza di fronte a
tutti, consiglieri regionali e non. Sarebbe stato più comodo, ad
esempio, non fare questa scelta alla vigilia delle vacanze estive,
in cui sappiamo tutti che l'attenzione della gente è relativa, in
quanto è presa da altri problemi; sappiamo benissimo che avremmo
potuto trovare delle astuzie per mantenerci in posizione di
ambiguità, un po' in maggioranza un po' in opposizione, per poi
alla vigilia elettorale presentare la sorpresa. Ed è quanto invece
abbiamo voluto evitare, anche se questo comporta dei sacrifici
indubbi sotto tutti gli aspetti, soprattutto quello di abbandonare
possibili vantaggi derivanti dalla gestione del potere, però questo
testimonia che a quest'obiettivo vogliamo tendere e quest'obiettivo
vogliamo sostenere con forza, a prescindere da ogni altra
considerazione.
Quindi è meglio che oggi, malgrado molte difficoltà, venga fatto
questo discorso anche perché su questo tema che consideriamo
centrale possa svolgersi un dibattito che riteniamo utile per
l'intera comunità valdostana, centrato proprio sui problemi
dell'interpretazione dell'autonomia in un mondo che è cambiato e
rispetto al quale la Valle d'Aosta deve riposizionarsi, deve cioè
trovare modalità per far fiorire la sua autonomia in condizioni
molto diverse da quelle che conoscevamo negli anni passati,
soprattutto quattro anni fa.
Per tornare al perché presentiamo la nostra proposta in questo
momento, oltre che per un motivo di chiarezza e di correttezza di
fronte a tutti, anche per un atteggiamento di coerenza rispetto ad
una linea politica che non è improvvisata, ma che è stata avviata
in occasione - lo voglio ricordare - dell'elezione dei Parlamentari
valdostani nel 1996, momento che riteniamo importante perché ha
rappresentato la scelta fatta da alcuni movimenti della nostra
Valle, che hanno deciso di sganciarsi dai loro riferimenti
nazionali per centrarsi sulla realtà valdostana e quindi di fatto
ampliando e modificando le dimensioni dell'area di autonomia nella
nostra Regione.
Il risultato di quelle scelte è stato fin da subito un risultato
positivo, nel senso che ha consentito l'elezione di Parlamentari
che hanno operato a Roma non costretti o non rappresentando una
parte della Valle d'Aosta, diciamo la parte autonomista mediata e
l'altra di mediazione con forze politiche nazionali, ma è stata
un'elezione coerente su un unico valore che era quello della
salvaguardia dell'autonomia della Valle, un obiettivo che era già
prevedibile nel ?96 e che ha giustificato quel tipo di scelta.
E i risultati positivi di quella scelta, dicevo, si sono avuti
successivamente nei lavori della Bicamerale, dove ritengo sia da
segnalare con un certo interesse, al di là di considerazioni
partitiche - sto parlando di interessi generali della Valle d'Aosta
- la posizione ferma, coerente e dignitosa del nostro
rappresentante in Parlamento di fronte ad un quadro complessivo,
unitario di tutte le forze dei partiti nazionali, che scartando
l'ipotesi federalista come organizzazione dello Stato italiano, di
fatto hanno compiuto una scelta storica, che è quella di
indirizzare la forma di Stato del nostro Paese improntata ad un
centralismo più moderno, più razionalizzato, ma pur sempre
centralismo, e quindi il tentativo di ribadire quelle dimensioni
nazionali che con la costruzione europea tendono a portare non solo
la Valle d'Aosta, ma le autonomie speciali e l'insieme delle
autonomie del nostro Paese ad una situazione di uniformità di
abbassamento del loro livello di autonomia.
Ed è significativo il fatto che siano stati ben pochi a
contrapporsi alla scelta pressoché unitaria dei partiti nazionali e
dico nazionali perché improntati proprio ad una logica che non
riesce ad immaginare un'organizzazione del Paese al di là di un
centralismo, più o meno illuminato, più o meno razionalizzato, che
considera le autonomie o gli spazi di autonomia di ciascuno come
spazio da dover mediare con poteri centrali. Questi sono fatti che
nessun proclama, nessun bando può cancellare.
Anche in Consiglio regionale, ancor prima che ufficialmente si
presentassero gli Autonomisti, credo che alcuni passaggi importanti
e unitari di tipo e di taglio autonomista siano stati realizzati.
Voglio ricordare almeno due passaggi estremamente importanti: le
indicazioni date ai Parlamentari, cioè al Parlamentare
rappresentante valdostano presente nella Bicamerale e ai
Parlamentari, guardando al futuro lavoro, sia su quest'argomento,
che considero centrale e non omologabile con altri tipi di
problematiche perché questo è il tema che mette in gioco la
sostanza, il ruolo, la funzione della Valle d'Aosta nei prossimi
anni, sia sull'altro aspetto, collegato con questo, della legge
elettorale. Quindi vi sono anche significative convergenze, che
motivano e giustificano la proposta politica che abbiamo
avanzato.
Il percorso, ripeto, è stato sufficientemente lineare e chiaro,
non è stato un'improvvisazione di ieri; è partito nel ?96, ma ha
trovato momenti significativi sia nella presentazione del documento
di convergenza politica dell'11 aprile, sia nella presentazione
della costituzione del Gruppo in questo Consiglio regionale.
La nostra posizione, lo voglio ribadire - e se rubo qualche
minuto è perché almeno in questo Consiglio ci sia la possibilità di
rappresentare i connotati della nostra posizione, che poggia su un
percorso politico molto chiaro iniziato un anno fa, presentato con
forza oggi e certamente non riconducibile a motivazione
pre-elettorale degli ultimi giorni - prende in considerazione il
fatto di contribuire a dare una speranza al futuro della nostra
Valle, che deve puntare secondo noi sul rafforzamento della sua
autonomia.
Questo non è un bisogno degli autonomisti, credo che sia
un'esigenza dell'intera comunità valdostana ed è questa una
considerazione oggi più valida di ieri proprio perché, rispetto
alle modificazioni che sono prevedibili a livello nazionale, non
abbiamo oggi nessun dato per sostenere o credere che vi saranno
mutamenti di linea rispetto ad un nuovo centralismo che lo Stato
sta mettendo in piedi. In secondo luogo si sta accentuando una
dimensione europea rispetto alla quale la Valle d'Aosta deve
trovare nuove forme organizzative di rapporti verso l'esterno e di
assetto nel suo interno che le consentano di guardare con speranza
al futuro.
Ultime considerazioni. C'è chi legittimamente sostiene - e ci
permettiamo di non essere d'accordo, anche se riconosciamo che è
legittimo sostenere posizioni diverse - che è prioritario il
completamento del programma avviato nel ?93. Noi diamo un valore e
un giudizio non positivo su quest'operazione che al di là delle
parole è di semplice rinvio, ovvero non tiene conto dei fatti che
sono intervenuti e che stanno avvenendo, ma vuole portare a
conclusione un programma concordato. Su questo è giusto che si
facciano alcune considerazioni con molta chiarezza.
La prima è che questo programma è stato in stragrande
maggioranza esaurito; la seconda che per la realizzazione di questo
programma abbiamo dato lealmente il nostro contributo e credo che
l'opera del nostro rappresentante, l'Assessore Lévêque, sia stata
apprezzata non solo dalle forze di maggioranza, ma anche da altri,
e non voglio qui spendere parole di lode perché non è nostra
abitudine eccedere negli elogi, mi limito ad una semplice
constatazione. Quindi riteniamo quella una motivazione
comprensibile, ma non politicamente all'altezza della situazione
oggi e soprattutto nelle prospettive future se l'obiettivo che ci
può vedere uniti è quello di rendere più consistente la
salvaguardia e la valorizzazione della nostra autonomia.
Ritengo di aver pressoché esaurito questo mio intervento, faccio
solo presente - ed è una dichiarazione di volontà di azione per il
futuro - che la nostra azione sarà esclusivamente rivolta, al di là
di ogni considerazione e di ogni preoccupazione, al raggiungimento
degli obiettivi che ho indicato.
Presidente Collega Lanivi, capisco l'eccezionalità della
situazione, però voglio anche dire che appena perverranno le
dimissioni ed iscriveremo all'ordine del giorno il tema relativo
alla necessità di sostituire sia l'Assessore, sia i Vicepresidenti,
a quel momento ci sarà l'occasione per un dibattito politico. Ho
voluto precisarlo perché qualche Consigliere protestava. Ha chiesto
la parola l'Assessore al bilancio, finanze e programmazione,
Lévêque.
Lévêque (Ass. tec.) Per svolgere più brevemente due
considerazioni e confermare la mia decisione di rassegnare le
dimissioni in data odierna, rimettendo nelle mani del Presidente il
mio mandato....
Presidente Mi chiedo se non è il caso di farlo durante il
dibattito, che sarà aperto su questo tema specifico. Qui stiamo
prendendo la parola su delle dichiarazioni del Presidente del
Consiglio, mentre sarebbe opportuno aprire il dibattito su questo
tema nel momento in cui pervengono le dimissioni alla Presidenza
del Consiglio, così tutti potranno intervenire. Vi invito a
riflettere su quest'aspetto. Ha chiesto la parola l'Assessore al
bilancio, finanze e programmazione, Lévêque.
Lévêque (Ass. tec.) Credo, nel momento in cui avrò rassegnato le
dimissioni formalmente, di non essere più presente in quest'aula,
in quanto non Consigliere, quindi chiederei di poter fare due brevi
dichiarazioni adesso.
Sento doveroso intervenire perché la fase politica in cui ci si
trova non è ordinaria e credo che il ruolo che ho svolto
personalmente in questi quattro anni richieda chiarezza, ove
possibile, trasparenza di posizione e di comportamento.
La costituzione del Gruppo degli Autonomisti non è stata, come
ricordava prima Lanivi, né un blitz né un fulmine a ciel sereno, ma
ha rappresentato una vicenda politica che ha avuto un suo sviluppo,
un suo déroulement negli ultimi mesi, con obiettivi politici e con
posizionamento a mio modo di vedere chiari e semplici che
condivido.
In primo luogo, ampliare l'area autonomista in Valle,
rafforzandola; in secondo luogo, favorire e rendere effettivo il
pluralismo autonomista per meglio rappresentare le diverse voci di
questa comunità; in terzo luogo, semplificare il quadro politico,
dando ai cittadini valdostani una più chiara rappresentazione degli
obiettivi e del posizionamento delle forze politiche; infine,
permettere alla Valle di essere governata da sole forze
autonomiste, indipendenti e svincolate da interessi diversi.
Permettetemi di dire che se gli obiettivi li ritengo chiari e
realizzabili - e sono stati enunciati anche con chiarezza e senso
di responsabilità per tempo - altrettanto attenta è stata l'analisi
svolta sulla situazione in corso. Infatti, l'accordo politico
sottoscritto nel ?93 poggiava su una serie di elementi e di fattori
che oggi hanno subito delle rilevanti trasformazioni.
Prima le sole forze autonomiste non contavano sui numeri
sufficienti per governare; la scelta di alcune forze politiche
fatta nel tempo di rendersi autonome, di sganciarsi dai riferimenti
nazionali, così come il panorama complessivo che è venuto creandosi
(pensiamo solo che nel ?93 non esisteva Forza Italia, per dire una
delle cose che è intervenuta nel cambiare il panorama politico sia
nazionale che in Valle) credo che siano considerazioni da
svolgere.
In secondo luogo anche il quadro nazionale non era critico per
la Valle quanto lo è oggi. L'esito della Bicamerale ha
rappresentato l'affossamento delle speranze federaliste. La realtà
europea che avanza impone la necessità di porre la Valle in una
robusta rete di relazioni politiche con diverse realtà.
In terzo luogo, nel ?93 la Valle d'Aosta e l'Amministrazione
regionale avevano assoluta necessità di passare attraverso una fase
di profondo riordino. Riordino normativo, istituzionale,
organizzativo, finanziario. Ed è quanto il programma di legislatura
allora sottoscritto prevedeva. Chi ha sottoscritto quel programma
ne era convinto - e io personalmente ero fra questi - e ha operato
coerentemente e con impegno per la sua concreta attuazione.
Gli obiettivi programmatici, come detto da molti, compreso dalla
stessa Union Valdôtaine, allora previsti sono stati peraltro
sostanzialmente perseguiti in questi quattro anni, con l'eccezione
di alcuni grandi temi che sono in discussione in questi mesi e su
cui comunque si può dire forte la convergenza politica fra forze
autonomiste.
A programma compiuto, anche bene e con largo anticipo, e a
quadro politico mutato, si presenta a mio modo di vedere una fase
di esaurimento di quelle spinte propulsive che hanno animato nel
?93 le allora forze di maggioranza sia in termini di coesione
politica, che di progettualità, che di efficacia
amministrativa.
A mio modo di vedere era necessario un rilancio dell'azione
politica e non un anno di appiattimento amministrativo in attesa
delle elezioni del ?98. Un rilancio che passasse attraverso un
progetto politico e programmatico a medio termine, coraggioso, e
che guardasse sì a questo scorcio di legislatura, ma soprattutto ai
prossimi cinque anni durante i quali la Valle deve potersi
presentare nell'Europa della moneta unica come soggetto politico ed
economico con tutte le carte in regola. Un rilancio che si fondasse
su di un progetto realmente autonomista, aperto alle reti di
relazioni istituzionali, politiche ed economiche più innovative e
lungimiranti del Paese e dell'Europa, capaci di coinvolgere e
valorizzare le diverse componenti politiche locali. E le condizioni
c'erano sin da subito, così come ritengo ci saranno dopo le
elezioni del ?98.
Su questa proposta politica gli Autonomisti hanno chiesto un
confronto serio ed approfondito che di fatto non c'è stato perché
non se ne è voluto parlare: tra una scelta autonomista e una
soluzione di mediazione per il momento è prevalsa la seconda. Ne
prendiamo atto, ne prendo atto con rammarico per la Valle, ma con
la serenità di chi sa di aver proposto e sostenuto non solo quello
che realmente sentiva, ma ciò che con tanti amici anche unionisti
nelle sedi e nelle occasioni più diverse abbiamo sostenuto
insieme.
Sulla base di queste considerazioni, assumendo in questa fase
gli Autonomisti una posizione distinta da quella della maggioranza,
come ha appena dichiarato il Capogruppo, continuando a guardare
alla stessa prospettiva politica in questi giorni indicata,
conseguentemente annuncio che lascerò la carica di Assessore
regionale, rimettendo entro la giornata odierna nelle mani del
Presidente della Giunta il mio mandato.
Presidente Ha chiesto la parola il Vicepresidente Aloisi.
Aloisi (Aut) Cercherò di guadagnare qualche attimo di tempo;
apprezzo la sensibilità con la quale la Presidenza del Consiglio ha
dato la possibilità di fare questa serie di interventi anche perché
il Regolamento sulle comunicazioni è chiaro, e di questo, signor
Presidente, io la ringrazio.
Si conclude oggi un ciclo politico fra i più interessanti e
complessi degli anni ?90. Un ciclo nel quale abbiamo assistito a
smottamenti e a ricomposizioni politiche che a volte possono essere
comprese e giustificate solo se si è in presenza di un progetto
politico chiaro e definito e che guarda al futuro.
In questi ultimi tempi abbiamo registrato tentativi, a volte
anche riusciti, di riscrivere la storia politica della Valle
d'Aosta in modo completamente diverso rispetto ai fatti realmente
avvenuti.
I cambiamenti repentini di alcune forze politiche rispetto alle
posizioni del passato, recente e non, ci riportano indietro,
alimentando in tal modo la considerazione che in politica quanto si
ritiene valido la sera non lo è più la mattina, e quindi le
opportunità da cogliere, gli egoismi e gli interessi prevaricano
gli aspetti umani e politici.
Assistiamo in questa fase ad un attacco scriteriato alla
persona, ritorna la calunnia, il dileggio verso chi, a torto o a
ragione, la pensa in un modo diverso, non gradito, e questo tipo di
ragionamento sta entrando anche nella nostra comunità.
Questa è una logica da respingere oggi, così come è stata
respinta nel passato perché accettare, condividere o avallare il
concetto che la politica debba e possa essere disumana è un
concetto sbagliato. Infatti la disumanizzazione non produce nulla
di buono e non ci porta lontano.
Bisogna che tutti siano rispettosi delle scelte altrui poiché
solo in questo modo si può dialogare, ci si può spiegare, ci si può
confrontare per superare incomprensioni politiche e non dare spazio
a chi continuamente vuole fare il mestatore generando situazioni di
sospetto e di continua diffidenza.
Su basi di chiarezza e di assoluto rispetto degli interlocutori
si può costruire politicamente ciò che oggi, per svariate ed a
volte incomprensibili ragioni, è stato valutato non in modo
appropriato e cioè un governo regionale composto da sole forze
autonomiste, governo che è di primaria importanza per il futuro
della Valle d'Aosta.
Sono gli scenari politici nazionali che emettono segnali di
forte incertezza per il futuro della nostra Regione e ne potrebbero
addirittura mettere in discussione gli interessi generali specifici
della stessa. Su questi convincimenti la formulazione di un governo
regionale composto di sole forze autonomiste, voglio ribadire
questo concetto, si rende necessaria. Devo rilevare purtroppo che
così non è stato.
Allora la scelta che andremo a fare noi Autonomisti sarà una
scelta difficile, che comporta un percorso in forte salita. Qui
apro una parentesi del tutto personale. Una scelta di questo tipo
la feci nel ?91 ed oggi, come allora, con la stessa coerenza e la
stessa determinazione presumo pagherò un prezzo che non è
quantificabile, né da un punto di vista politico, né da un punto di
vista umano. Oggi, come allora, la scelta sarà lacerante, dolorosa
ed intaccherà aspetti umani e personali se non saremo in grado e
capaci di prediligere il momento politico dell'alta politica.
Con questa scelta, chiara ed irrevocabile abbiamo avuto la forza
e la capacità di rimetterci in discussione per tutelare gli
interessi generali e non solo di parte.
Siamo alla fine della legislatura: molto è stato fatto in
termini di realizzazione programmatica e poco resta da fare. Sono
convinto, Signor Presidente della Giunta, che la nuova maggioranza
sarà una maggioranza forte, decisa, granitica, compatta al cui
interno non ci sarà alcuna smagliatura e che saprà portare a
compimento parte di quel poco di programma che è rimasto da
fare.
Noi Autonomisti saremo rispettosi dei ruoli e delle istituzioni
e non saremo disponibili né ad accordi sotto banco, né a fare
giochi di sponda a chicchessia.
Chiederemo però che la maggioranza sia rispettosa di chi si pone
in posizione politicamente diversa, convinti che la sede deputata,
qualora dovessero sorgere difficoltà di natura politica, sarà la
Conferenza dei Capigruppo. E ciò non solo per rispetto
istituzionale, ma per evitare ulteriori elementi di confusione
nella collettività e nelle forze politiche.
Saremo costruttivi e determinati nell'azione politica e saremo
altresì leali e corretti come lo siamo stati in questi anni. E
diffidi, Signor Presidente della Giunta, di quelli che le
giureranno fedeltà a ogni piè sospinto poiché saranno i primi ad
abbandonarla quando spireranno i venti di tempesta. D'altronde chi
ragiona in termini opportunistici ed è privo di progettualità
politica è pronto a cambiare domani, così come ha fatto ieri. Ci
sono personaggi che sono aperti a tutto e a tutti e che, come
avviene spesso nei paesi sudamericani, esprimono aspetti
inquietanti sui quali è opportuno riflettere per non sottovalutarne
la portata.
Coerentemente con quanto annunciato dal Capogruppo e anche
dall'Assessore Lévêque formalizzerò nella giornata di oggi le mie
dimissioni da Vicepresidente del Consiglio.
Presidente Ha chiesto la parola il Consigliere Perrin Joseph
César.
Perrin G.C. (UV) Dans le plus grand respect des opinions et des
positions des forces politiques nous ne pouvons en ce moment que
prendre acte de ce que le Chef de groupe des Autonomistes nous a
annoncé il y a un instant.
Le Groupe de l'Union Valdôtaine ne retient pas qu'on puisse sur
les déclarations du Président promouvoir un débat politique qui
mérite une longueur de temps beaucoup plus ample. Donc nous nous
resservons d'intervenir avec profondeur et de façon exhaustive au
moment où nous aurons l'objet ad hoc présenté à ce Conseil.
Presidente Ha chiesto la parola il Vicepresidente Viérin
Marco.
Viérin M. (Aut) Ringrazio il Presidente per la parola
concessami, come aveva già dichiarato prima il collega Aloisi.
Posso condividere quanto ha detto il Capogruppo dell'Union, ma
oggi per noi è indispensabile annunciare le nostre dimissioni e
contestualmente dobbiamo anche fare alcune considerazioni.
Spero davvero che cominci oggi una nuova stagione per la
politica valdostana e che si inauguri un nuovo modo di fare
amministrazione. Per questo anch'io voglio dare un contributo, un
segnale che spero sia imitato da molti. Voglio fare un passo
indietro affinché la comunità valdostana possa farne uno in
avanti.
Le forze di maggioranza dichiarano che gran parte del programma
di legislatura è stato portato a termine probabilmente, questo è
vero ed è proprio per questo che ritengo che l'attuale fase
politica ed amministrativa si sia esaurita e non possiamo
permetterci di perdere ancora un anno senza affrontare i veri
problemi della Valle d'Aosta.
Infatti, non dimentichiamo che gli operatori del turismo si
lamentano, che l'edilizia è in crisi, che gli agricoltori e gli
allevatori sono in difficoltà, costretti a destreggiarsi tra una
burocrazia dispersiva e un fisco oppressivo, che l'ambiente, che
dovrebbe essere un patrimonio e una sensibilità comuni, è stato
interpretato dall'Assessore come un'occasione per rinverdire - è
proprio il caso di dirlo - la sua immagine con iniziative che
spesso dalla gente sono considerate come delle barriere fra l'uomo
e il suo territorio.
E l'industria? Stendiamo un velo pietoso: peggio di così non si
poteva fare. Ma al di là di queste considerazioni, devo farne
un'altra che probabilmente ha contribuito a determinare la
situazione in cui questa nostra Valle si è venuta a trovare. Oltre
al senso della misura abbiamo perso oggi quello dei valori, abbiamo
perso il buon senso dei nostri vecchi, quello che ha sempre
permesso di trovare soluzioni semplici e concrete alle richieste
altrettanto semplici e concrete della gente.
Alla luce di queste considerazioni e riflettendo sul contesto
italiano, in cui si predica il federalismo e si organizza un nuovo
centralismo, e i lavori della Bicamerale sono stati un esempio
lampante, mi sono chiesto spesso quale doveva essere il ruolo della
Valle d'Aosta. Siamo una piccola comunità e non dobbiamo né
possiamo confonderci con la massa, anzi dobbiamo offrire, cercando
di dare l'esempio, segnali di solidarietà e di solidità di un
piccolo popolo per il quale ciò che è veramente importante è
l'essere umano stesso, la sua famiglia, la sua salute, il suo
lavoro.
Per noi Autonomisti questo è esempio di umanità e di valori veri
ed è ora possibile darlo, evidenziando e valorizzando la nostra
autonomia come dimensione di un'Amministrazione che, proprio perché
opera in ambiente ridotto, deve essere più vicina ai cittadini.
In giornata, come dichiarato dal Capogruppo, formalizzerò le mie
dimissioni da Vicepresidente del Consiglio. Sì, lascio una poltrona
con la stessa semplicità e correttezza con cui l'ho occupata, anche
se sono cosciente di aver talvolta compiuto degli errori di cui mi
scuso con i colleghi. Faccio un passo indietro affinché i
Valdostani ne facciano uno avanti.
Non è altro che una decisione conseguente al significato che
voglio dare a questa giornata, un contributo alla semplificazione,
alla chiarezza, alla lealtà nei confronti di coloro che qui
rappresentiamo.
Lo so che sarò retorico, ma dico queste cose perché ci credo in
maniera convinta: ho una figlia ed un'altra è in arrivo fra pochi
giorni, mi piacerebbe che da grandi trovassero una Valle d'Aosta
all'avanguardia, dove i loro concittadini e le loro istituzioni
siano pronti ad accoglierle con umanità. Una Valle d'Aosta in cui
le persone contino più delle poltrone.
Presidente Ha chiesto la parola il Consigliere Parisi.
Sottolineo che oggi abbiamo fatto qualcosa fuori dalla norma perché
anche le dichiarazioni, pur essendo interessanti, erano
dichiarazioni su un oggetto politico specifico.
Parisi (Aut) La ringrazio, Presidente, sarò brevissimo. Siccome
ritengo che la politica sia servizio, ho cercato di servire
onestamente il popolo valdostano dalla maggioranza, accettando un
incarico in Commissione. Spero di aver svolto la mia funzione in
maniera corretta e produttiva, spero di poter fare lo stesso in una
posizione diversa e mi auguro che, anziché scrivere libri bianchi e
fare grandi parole, si possa dimostrare sul concreto quali sono i
problemi che dobbiamo affrontare in futuro e dare delle risposte
realistiche ai cittadini valdostani.
Con questo dichiaro di dare le dimissioni da Presidente della
III Commissione in quanto ero stato eletto dalla maggioranza e
spero, lo ripeto, di poter dare nel futuro il mio contributo ai
cittadini valdostani nel concreto.
