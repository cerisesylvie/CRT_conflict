Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3109 del 7 febbraio 1992 - Resoconto
OGGETTO N. 3109/IX Disegno di legge: "Finanziamento per la
realizzazione di presidi socio-sanitari distrettuali".
Cout (Presidente)
Il Consigliere Monami Cristina ha
chiesto di poter illustrare il disegno di legge n. 350 iscritto al
punto 51 dell'ordine del giorno; ne ha facoltà.
Monami (PCI-PDS)
Col presente disegno di legge, il cui
finanziamento rende possibile la realizzazione di nuove strutture
territoriali, rispondenti a funzioni socio-sanitarie, la Giunta
regionale risponde ancora una volta ad un'esigenza sempre
attuale.
Si è dovuto procedere alla stesura di un nuovo articolato in
quanto l'analoga precedente legge del 2 dicembre 1982, n. 84 aveva
efficacia temporale limitata al triennio 1982-1984.
Anche la presente legge afferma la propria temporaneità,
assegnando alla legge di bilancio gli stanziamenti che si
renderanno necessari dal 1993 in poi e chiedendo per il 1992 di
utilizzare la somma di lire 1.000 milioni, iscritta al Capitolo
67030 "Fondo globale per il finanziamento di spese di
investimento".
Presidente
Se nessuno chiede la parola, passiamo
all'esame dell'articolato.
Do lettura dell'articolo 1.
Articolo 1 (Finalità)
1. La Regione Valle d'Aosta, in armonia con i principi della
legge 23 dicembre 1978, n. 833 "Istituzione del servizio sanitario
nazionale" e con le finalità di cui alla legge regionale 11
novembre 1977, n. 65 "Interventi per la procreazione libera e
responsabile, la tutela della donna, dei figli, della coppia e
della famiglia", provvede direttamente, nell'ambito
dell'articolazione organizzativa e funzionale del servizio
socio-sanitario regionale, alla realizzazione di presidi
distrettuali, di cui all'articolo 10 della legge regionale 21
aprile 1981, n. 21 "Articolazione organizzativa e funzionamento del
servizio socio-sanitario regionale".
2. Al fine di cui al comma uno la Giunta regionale, previo
parere della competente commissione consiliare, predispone un piano
annuale di investimenti per la realizzazione di presidi
distrettuali.
3. La realizzazione del piano di investimenti comporta in
particolare la diretta assunzione degli oneri per la progettazione,
l'acquisto di immobili, la costruzione, compresa l'acquisizione di
aree, ovvero per la ristrutturazione o l'ampliamento di beni di
proprietà della Regione medesima o di altri enti locali.
4. Sono, altresì, a carico della Regione, gli oneri per
l'arredamento e le attrezzature di primo impianto dei presidi.
5. Le opere realizzate rimangono o sono trasferite al patrimonio
del Comune ove sono ubicate,con vincolo di destinazione all'Unità
sanitaria locale della Valle d'Aosta.
Presidente
Ha chiesto la parola il Consigliere Rollandin;
ne ha facoltà.
Rollandin (UV)
Je voudrais poser des questions à
l'Assesseur à propos des objectifs de la loi. C'est une loi qu'on
connaît depuis longtemps. Jusqu'à un certain un moment il y a eu
des financements de la part de l'Etat. Par la suite, il y a eu des
difficultés et c'est l'Administration régionale qui a mis de
l'argent.
Je voudrais savoir s'il y a des requêtes de nouveaux projets par
rapport à l'organisation de la loi n. 21 sur le territoire, s'il y
a des requêtes de la part des communes et surtout quelle est la
situation pour ce qui est des spécialistes qui doivent être insérés
dans ces structures. Merci.
Presidente
Ha chiesto la parola l'Assessore alla
sanità ed assistenza sociale, Beneforti; ne ha facoltà.
Beneforti (DC)
Il disegno di legge prevede che il
miliardo che sarà prelevato dai fondi globali sia posto a
disposizione dell'Assessorato ai lavori pubblici per la
prosecuzione dei lavori del poliambulatorio di Châtillon, in cui
verranno concentrati tutti i servizi e le specializzazioni della
medicina, come abbiamo già fatto nel poliambulatorio di Morgex e
come faremo in quello di Donnas.
Per il momento non ho avuto richieste da parte di altri comuni o
distretti.
Presidente
Ha chiesto la parola il Consigliere Voyat; ne
ha facoltà.
Voyat (UV)
Gradiremmo che ci fosse spiegato il
secondo comma dell'articolo 1, in cui si dice:
"Al fine di cui
al comma uno la Giunta regionale, previo parere della competente
commissione consiliare, predispone un piano annuale di investimenti
per la realizzazione di presidi distrettuali"
, che noi avremmo
voluto emendare. Riteniamo infatti che questo problema sia
esaminato dal Consiglio e non dalla Commissione, così come avviene
per i piani di finanziamento per la costruzione di microcomunità,
di asili nido... o di qualunque altra struttura che deve essere
realizzata sul territorio e la cui delibera di ripartizione viene
approvata in Consiglio, che altrimenti non sarebbe in condizioni di
sapere come e dove vengono eseguiti certi lavori.
Mi spiace non averlo fatto al momento della discussione
generale, ma vorrei che l'Assessore mi dicesse cosa pensa di questa
nostra richiesta e gli chiederei gentilmente di accettare che venga
concordato un emendamento o di dirci se sia il caso di presentare
in futuro una legge che modifichi il secondo comma, perché, a
nostro avviso, il piano di finanziamento di queste opere deve
essere vagliato dal Consiglio regionale e non deve essere fatto
solo dalla Giunta, sia pure dopo aver sentito la commissione
competente.
Presidente
Ha chiesto la parola il Consigliere Rollandin;
ne ha facoltà.
Rollandin (UV)
J'avais demandé à Monsieur Beneforti
s'il y avait d'autres requêtes pour mieux comprendre le sens de
l'article 3, là où on dit:
"La realizzazione del piano di
investimenti comporta in particolare la diretta assunzione degli
oneri per la progettazione, l'acquisto di immobili, la costruzione,
compresa l'acquisizione di aree, ovvero per la ristrutturazione o
l'ampliamento di beni di proprietà della Regione medesima o di
altri enti locali"
.
La question était la suivante: s'il n'y a plus de requêtes, si
les centres de consultation présentés par ce plan,
"presidi
socio-sanitari distrettuali"
, vont rester les mêmes,
c'est-à-dire Morgex, Châtillon et Donnas, alors ce plan n'a plus de
sens, car il s'agit d'achever les travaux qui ont déjà démarré. Le
centre de Morgex est presque terminé; à Donnas il y aurait une
augmentation des services; pour Châtillon, d'après ce qu'on
connaît, il y a ce plan fameux qui est en train d'être achevé.
J'ai posé cette question pour mieux comprendre, car s'il ne
s'agit que de compléter, on aurait aimé savoir à quel point on en
est avec les travaux de Châtillon et quel est le montant
nécessaire. D'après ce qu'on peut comprendre et d'après le plan que
j'ai repris en examen et qui a été présenté par l'Assesseur à
propos de Châtillon, on prévoyait pour 1992 une dépense
supplémentaire. Pour Donnas, est-ce que le projet prévoit certains
frais?
Voilà le sens de l'intervention préalable. Par conséquent, le
point trois n'a plus de signification. Je peux comprendre qu'on a
repris la loi telle qu'elle avait été conçue il y a longtemps,
qu'on a remis un financement et qu'on l'a représentée. Je crois que
tout de même c'est une méthode qu'on a déjà vu, mais qui n'a pas
tellement de sens.
Alors, voilà que même la requête du collègue Voyat a un sens,
s'il y a de nouvelles requêtes, autrement c'est mieux de dire qu'il
suffit d'achever les travaux existants.
Voilà, c'est un éclaircissement que j'ai demandé à
l'Assesseur.
Presidente
Ha chiesto la parola l'Assessore alla sanità
ed assistenza sociale, Beneforti; ne ha facoltà.
Beneforti (DC)
Il disegno di legge serve a prelevare
un miliardo dai fondi globali per consentire all'Assessorato ai
lavori pubblici di proseguire la realizzazione del poliambulatorio
di Châtillon, in attesa dello svincolo dei finanziamenti da parte
del Ministero della Sanità, perché il progetto di Châtillon è a
Roma.
Premesso questo, è ovvio che, a mio parere, i commi 2, 3 e 4
potrebbero anche essere soppressi, ma possiamo lasciarli per il
futuro. Comunque, per noi il senso del disegno di legge è quello
che ho detto e non volevamo di certo decidere alcunché come Giunta,
senza interpellare il Consiglio.
Presidente
Ha chiesto la parola il Consigliere Rollandin;
ne ha facoltà.
Rollandin (UV)
Encore une fois, je prends acte des
éclaircissements de l'Assesseur, mais je me permets de dire que,
même si le thème n'a pas tellement d'intérêt pour le Conseil - et
je peux le comprendre - on aurait aimé une relation qui nous dise:
"Ecoutez, il faut prendre un milliard pour démarrer avec les
travaux dans l'attente d'avoir le financement de l'Etat. Point
c'est tout". On aurait très bien compris. Au contraire, ici, il
paraît comme une loi qui va faire des investissements. Il y a alors
la difficulté concrète, réelle de pouvoir comprendre.
Ce n'est pas en modifiant les articles que l'on améliore la loi
ou on l'empire. Par conséquent, je tiens compte des remarques que
le Président du Conseil va nous faire en disant qu'on ne peut plus
présenter des amendements parce qu'on est dans la discussion des
articles, mais je dois dire que ce n'est pas là l'intérêt.
L'intérêt était celui de comprendre ce qui se passait pour ce
projet de loi. On a compris que c'est pour faire démarrer les
travaux de Châtillon.
Presidente
Se nessuno chiede la parola, pongo in
votazione l'articolo 1 del quale abbiamo già dato lettura.
Esito della votazione
Presenti, votanti e favorevoli: 27
Il Consiglio approva all'unanimità
Presidente
Do lettura dell'articolo 2.
Articolo 2 (Disposizioni finanziarie)
1. L'onere derivante dall'applicazione della presente legge,
valutato in lire 1.000.000.000, graverà sul capitolo 60480 "Spese
per la realizzazione di presidi socio-sanitari distrettuali" del
bilancio di previsione della Regione per l'anno 1991.
2. Alla copertura dell'onere di cui al comma uno si provvede
mediante utilizzo di pari importo dello stanziamento iscritto al
capitolo 67030 "Fondo globale per il finanziamento di spese di
investimento" del bilancio di previsione della Regione per l'anno
1991 a valere sull'apposito accantonamento previsto all'allegato n.
8 al bilancio steso (Area di intervento settoriale - Settore sanità
- E 2.1. lettera C).
3. A decorrere dal 1992 l'onere suddetto sarà determinato con
legge di bilancio ai sensi dell'articolo 15 della legge regionale
27 dicembre 1989, n. 90 "Norme in materia di bilancio e di
contabilità generale della Regione autonoma Valle d'Aosta".
Presidente
Do lettura di un emendamento sostitutivo
dell'articolo 2, proposto dalla II Commissione consiliare
permanente.
Emendamento L'articolo 2 è così sostituito:
Articolo 2 (Disposizioni finanziarie)
1. L'onere derivante dall'applicazione della presente legge,
valutato in lire 1.000.000.000, graverà sul capitolo 60480 "Spese
per la realizzazione di presidi socio-sanitari distrettuali" del
bilancio di previsione della Regione per l'anno 1992.
2. Alla copertura dell'onere di cui al comma uno si provvede
mediante utilizzo di pari importo dello stanziamento iscritto al
capitolo 69020 "Fondo globale per il finanziamento di spese di
investimento" del bilan-cio di previsione della Regione per l'anno
1992 a valere sull'apposito accantonamento previsto all'allegato n.
8 al bilancio stesso (cod. E.2.).
3. A decorrere dal 1993 l'onere suddetto sarà determinato con
legge di bilancio ai sensi dell'articolo 15 della legge regionale
27 dicembre 1989, n. 90 "Norme in materia di bilancio e di
contabilità generale della Regione autonoma Valle d'Aosta".
Presidente
Se nessuno chiede la parola, pongo in
votazione l'emendamento testé letto.
Esito della votazione
Presenti, votanti e favorevoli: 30
Il Consiglio approva all'unanimità
Presidente
Do lettura dell'articolo 3.
Articolo 3 (Variazioni di bilancio)
1. Al bilancio di previsione della Regione per l'anno 1991 sono
apportate le seguenti variazioni in termini di competenza e di
cassa:
Parte spesa
a) in diminuzione:
cap. 67030 "Fondo globale per il finanziamento di spese di
inve-stimento"
lire 1.000.000.000
b) in aumento:
cap. 60480 "Spese per la realizzazione di presidi socio-sanitari
distrettuali
Legge regionale 2 dicembre 1982, n. 84"
lire 1.000.000.000
Presidente
Do lettura di un emendamento sostitutivo
dell'articolo 3, proposto dalla II Commissione consiliare
permanente.
Emendamento L'articolo 3 è così sostituito:
Articolo 3 (Variazioni di bilancio)
1. Al bilancio di previsione della Regione per l'anno 1992 sono
apportate le seguenti variazioni in termini di competenza e di
cassa:
Parte spesa
a) in diminuzione
cap. 69020 "Fondo globale per spese di investimento"
lire 1.000.000.000
b) in aumento
cap. 60480 "Spese per la realizzazione di presidi socio-sanitari
distrettuali.
- Legge regionale 21 novembre 1981, n. 21, articolo 10
- Legge regionale , n. ".
lire 1.000.000.000
Presidente
Se nessuno chiede la parola, pongo in
votazione l'emendamento testé letto.
Esito della votazione
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 4.
Articolo 4 (Dichiarazione d'urgenza)
1. La presente legge è dichiarata urgente ai sensi del comma tre
dell'articolo 31 dello Statuto speciale ed entrerà in vigore il
giorno successivo a quello della sua pubblicazione sul Bollettino
Ufficiale della Regione.
Presidente
Se nessuno chiede la parola, pongo in
votazione l'emendamento testé letto.
Esito della votazione
Presenti, votanti e favorevoli: 31
Il Consiglio approva all'unanimità
Presidente
Il Consiglio è chiamato ora a pronunciarsi
sul complesso della legge.
Esito della votazione
Presenti, votanti e favorevoli: 31
Il Consiglio approva all'unanimità
