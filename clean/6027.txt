Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 450 del 20 marzo 1984 - Resoconto
OGGETTO N. 450/VIII - ISTITUZIONE DI CORSI PROPEDEUTICI AGLI
ESAMI DEI CONCORSI PER LA NOMINA DI SEGRETARI COMUNALI PER I COMUNI
DELLA VALLE D'AOSTA". - (Approvazione di mozione)_
PRESIDENTE
: Do lettura della mozione presentata dai
Consiglieri Torrione e Breuvé.
MOZIONE
Il nostro sistema di autogoverno si esplica in primo luogo
attraverso il canale che istituzionalmente è preposto alla sua
gestione e cioè l'Amministrazione regionale.
E' però vero che da un punto di vista più generale l'Autonomia
trova una sua più completa attuazione anche attraverso l'attività
che i Comuni, quali Enti territoriali minori, esercitano
nell'ambito dell'intera struttura autonomistica.
E' perciò di vitale importanza che questi ultimi, proprio in
virtù del fatto che costituiscono il primo ed indispensabile anello
di congiunzione fra il potere pubblico e i cittadini, siano in
grado di funzionare nel migliore dei modi.
La frammentarietà e la dimensione per lo più minuta dei nostri
Comuni rappresentano però una ulteriore remora ad un loro corretto
funzionamento, aumentando fra l'altro le responsabilità e i carichi
di lavoro della massima autorità comunale e cioè il Sindaco la cui
figura tende vieppiù a perdere le caratteristiche di guida e di
capo della civica amministrazione per assumere invece quelle di
mero burocrate al servizio della collettività.
E' proprio in questo contesto che si inserisce il problema
dei Segretari comunali la cui funzione diventa essenziale specie
nel quadro di una doverosa rivitalizzazione delle realtà
comunali.
L'art. 56 della legge 16 maggio 1978, n. 196, dispone per la
nostra Regione che per la durata di dieci anni i posti di
Segretario comunale possano essere ricoperti, prescindendo dal
possesso del prescritto titolo di studio, mediante concorsi annuali
per titoli ed esami.
Sinora la partecipazione a tali concorsi è stata piuttosto
scarsa rispetto soprattutto a quelli analoghi banditi dalla Regione
per i servizi di sua competenza, per cui si può presumere che il
fenomeno sia essenzialmente dovuto alla particolare difficoltà
delle materie di esame.
Ora per ovviare a questo inconveniente e per sfruttare appieno
la possibilità, offerta ancora per un numero limitato di anni, di
un reclutamento su base regionale, si ritiene opportuno, anche allo
scopo di migliorare sostanzialmente la preparazione specifica dei
Segretari comunali, di proporre al riguardo l'istituzione di corsi
propedeutici a carico della Regione.
Questa esigenza la si riscontra anche da un dato piuttosto
allarmante desumibile proprio dalle decisioni della CO.RE.CO i cui
casi di annullamento di atti dei Comuni riguardano per il 70%
essenzialmente vizi di illegittimità.
Tutto ciò premesso i sottoscritti Consiglieri regionali Gianni
TORRIONE e Lilliana BREUVE' del P.S.I. propongono che il Consiglio
regionale
DELIBERI
1)
di dare mandato alla Giunta regionale, previo
parere delle competenti Commissioni consiliari di istituire,
annualmente, corsi propedeutici agli esami dei concorsi previsti
per la nomina di Segretari comunali nell'ambito della nostra
Regione ai sensi dell'art.
56
della legge 16 maggio 1978, n.
196;
2)
di sentire, anche ai fini dell'organizzazione di
detti corsi, il parere dell'Associazione dei Sindaci della Valle
d'Aosta;
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Credo che non sia sfuggita a nessuno
l'importanza che questo argomento ha per l'attività dei comuni.
Vogliamo riaffermare che l'esigenza di istituire dei corsi
propedeutici agli esami di Segretario comunale, deriva da una serie
di considerazioni, tra le quali quella di mettere gli enti comunali
nella situazione ottimale per funzionare in maniera corretta e
responsabile. Sappiamo quanto sia importante sotto questo profilo
la figura del Segretario comunale, soprattutto in una struttura
estremamente piccola com'è la maggioranza di nostri comuni.
Avere quindi a disposizione personale qualificato che abbia una
preparazione di base molto accentuata significa alleggerire di
molto il peso che attualmente deve sopportare la figura del sindaco
che si libera così del gravame esclusivamente burocratico.
C'è da dire che l'art. n. 56 della legge n. 196, che riguarda le
norme di attuazione dello Statuto speciale, prevede che il
reclutamento del personale attraverso concorsi regionali possa
essere fatto per un periodo limitato di dieci anni dall'entrata in
vigore della legge, per cui se non si approfitta di questa
opportunità in questo lasso di tempo, si ritornerà ai concorsi
nazionali ed i segretari comunali verranno dall'esterno, con tutte
le difficoltà che una simile situazione comporta, in quanto avere
un segretario comunale nato e vissuto in Valle d'Aosta favorisce
l'attività dell'Ente comunale che altrimenti deve avvalersi di
personale che proviene dall'esterno.
Abbiamo un dato, un pò sconfortante, che abbiamo ricavato dagli
atti della CORECO, Commissione regionale di controllo: il 70% dei
vizi di legittimità degli atti dei comuni sono dovuti a questioni
formali. Questo ci dà ancor di più la sensazione che la macchina
comunale è sovente frenata dal fatto che la preparazione del
segretario comunale non è sempre idonea alla dimensione dei
problemi che il personale e soprattutto il segretario comunale
devono affrontare.
Ritengo che questa nostra richiesta di istituire dei corsi
propedeutici vada incontro all'esigenza di una maggiore
preparazione del personale, cercando anche di ovviare al fatto che
la partecipazione di persone residenti in Valle d'Aosta ai concorsi
di Segretario comunale è sempre estremamente limitata rispetto
invece ad analoghi concorsi presso la regione. Se noi invece
incentiviamo la possibilità di corsi propedeutici istituiti dalla
regione, ovvieremmo alle difficoltà di selezione sempre limitate su
un numero esiguo di partecipanti. Qualche sindaco mi ha detto che
questa è una esigenza sentita anche in passato.
Concludo dicendo che l'autonomia va difesa in questo caso
favorendo non solo l'attività dell'amministrazione regionale, ma di
tutti quegli enti che operano e agiscono in Valle d'Aosta, in primo
luogo i comuni.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
En effet c'est vrai que, malgré tout,
l'emploi des secrétaires n'est pas tellement bien vu et les places
de secrétaire dans les différentes communes ne sont pas tellement
requises. C'est un drôle d'affaire, car il arrive que pour une
place à niveau d'Administration regionale il y a 60 requêtes, au
contraire, pour la même place à niveau de Commune, il n'y a pas le
même intérêt.
Les raisons que le Conseiller Torrione nous a données sont sans
doutes valables: en effet, dans les différentes Communes le
fonctionnement de l'Administration est souvent lié à la figure du
secrétaire et si l'on a un secrétaire préparé qui connaît la loi,
la plus grande partie des délibérations peut être approuvées au
lieu d'être repoussée, comme il arrive très souvent.
A' l'occasion d'une rencontre avec les syndics, on a souligné ce
fait en tenant compte des observations que la CORECO avait faites
et que j'ai données à toutes les associations des syndicats.
Donc, pour toutes les raisons déjà expliquées dans le préambule
de la motion, nous sommes d'accord. Je dois souligner qu'il y aura
quand même, et on le verra avec la Commission, le problème de la
participation à ces cours, car il faudra prévoir toute une série de
critères selon lesquels on peut y accéder. Nous partageons
toutefois cet avis et nous voterons cette délibération.
PRESIDENTE
: Se nessuno chiede la parola metto in
votazione l'oggetto n. 450.
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
