Classificazione
ASSISTENZA SOCIALE
Assistenza socio-sanitaria
Famiglia, tutela dell'infanzia



Oggetto del Consiglio n. 432 del 11 marzo 2009 - Resoconto
OGGETTO N. 432/XIII - Approvazione di risoluzione:
"Disposizioni in materia di erogazione anticipata dell'assegno di
mantenimento a tutela del minore".
Risoluzione
Considerato l'importante impegno finanziario che
1'Amministrazione regionale sostiene, sia direttamente, sia
mediante trasferimento agli Enti locali, per gli interventi a
tutela dei minori attraverso le attuali leggi regionali in materia
di assistenza economica;
Ribadito l'impegno, sancito con la legge regionale n. 13 del
20 giugno 2006 "Approvazione del Piano Regionale per la Salute ed
il Benessere sociale 2006?2008", ed in particolare con l'obiettivo
22, di attivare politiche di prevenzione del disagio minorile e
giovanile e di intervento a favore di minori e giovani in
situazioni di disagio;
Preso atto da parte della Giunta regionale che la
problematica della mancata erogazione dell'assegno di mantenimento
è stata presentata e discussa anche all'interno del Gruppo
regionale sulle politiche familiari istituito con deliberazione
della Giunta regionale n. 2373 del 31 agosto 2007;
Preso atto che, dai dati in possesso degli uffici competenti
dell'Assessorato sanità, salute e politiche sociali, risulta che
nel periodo 1° luglio 2004 /30 giugno 2007, sono stati presentati
presso il Tribunale di Aosta 189 ricorsi per mancata erogazione di
alimenti;
Constatato, inoltre, che questo problema può determinare una
condizione di fragilità dei minori nei confronti dei quali non
vengono versati gli alimenti previsti;
Preso atto che specifiche normative in materia promosse in
altre realtà del territorio nazionale, seppure efficaci, hanno
evidenziato varie criticità;
Considerato pertanto utile procedere secondo un approccio di
sistema che comprenda all'interno degli interventi di assistenza
economica anche il sostegno ai minori nei confronti dei quali non
vengono versati gli alimenti previsti;
Preso atto che gli uffici competenti dell'Assessorato sanità,
salute e politiche sociali, sulla base del programma di
legislatura, stanno predisponendo un disegno di legge
sull'assistenza economica, frutto di una revisione complessiva
delle attuali norme regionali in materia;
Il Consiglio regionale della Valle d'Aosta
Impegna
La Giunta ed in particolare l'Assessore competente a:
a) monitorare quanto più possibile a livello regionale il
problema della mancata erogazione dell'assegno di mantenimento a
tutela del minore, attivando la collaborazione degli organi
competenti ed in particolare del Tribunale ordinario;
b) presentare, entro un anno, il disegno di legge
sull'assistenza economica sopra richiamato all'interno del quale
siano previsti interventi di supporto a nuclei familiari in cui
sono presenti minori nei confronti dei quali non vengono versati
gli alimenti previsti.
F.to: Fontana Carmela - Donzel - Rigo - Morelli Patrizia -
Lanièce André - Maquignaz - Rini Emily - Crétaz - Impérial
Hélène.
Président
- La parole à la Conseillère Fontana
Carmela.
Fontana (PD)
- Grazie, Presidente. Oggi discutiamo in
quest'aula una risoluzione sottoscritta e approvata in Commissione
da tutti i gruppi presenti in Consiglio, che ha l'obiettivo di
impegnare la Giunta a risolvere il grave problema del mantenimento
dei figli minori in caso di separazione o divorzi in presenza di un
ex coniuge inadempiente. Un impegno questo conseguenza dello
stimolo del gruppo regionale Partito Democratico, che a dicembre
aveva presentato una propria proposta di legge in materia di
erogazione anticipata dell'assegno di mantenimento a tutela del
minore.
La questione è nota. La nostra regione, come emerge anche dalla
relazione dell'Osservatorio sulle politiche sociali, fa registrare
in percentuale il maggior numero di separazioni e divorzi rispetto
al resto d'Italia. La separazione di una coppia con figli si
ripercuote spesso anche sul tenore di vita dei minori coinvolti
soprattutto in caso di affidamento esclusivo, quando il più delle
volte la contribuzione del coniuge separato al mantenimento dei
figli è percepita come una facoltà e non come un obbligo. Anche con
l'entrata in vigore della nuova disciplina sull'affidamento
condiviso dei figli restano numerosi i casi di mancata
corresponsione dell'assegno di mantenimento. Molti genitori
affidatari si ritrovano pertanto in difficoltà economiche per
l'inadempimento dell'ex coniuge. Questi casi non sono pochi: dalla
recente indagine dell'Osservatorio sulle famiglie con un solo
genitore emerge infatti che oltre il 17% di tali nuclei dichiara
l'assenza assoluta di rispetto delle indicazioni giudiziarie in
tema di assegno, il 13% di inadempienza in tema di tempi di
erogazioni e un 16% dichiara di percepire tale assegno solo
saltuariamente. Inoltre nel solo anno 2007 sono stati ben 189 i
ricorsi al Tribunale di Aosta per mancata erogazione degli
alimenti. Per questi motivi il nostro gruppo aveva proposto una
legge per l'erogazione anticipata da parte della Regione al
genitore affidatario dell'assegno di mantenimento dei figli in caso
di inadempienza da parte dell'ex coniuge con una corresponsione
mensile di durata annuale. Voglio pertanto ringraziare l'Assessore
alle politiche sociali, il Presidente della V Commissione e i
Commissari tutti per l'attenzione e la disponibilità a recepire
questa problematica così importante. Visto il momento di crisi
economica che investe anche la nostra regione, questo è un segnale
molto forte che l'Amministrazione regionale dà ai problemi della
famiglia, perciò abbiamo accolto l'invito a procedere come è
scritto nella risoluzione, con un approccio di sistema che preveda
la predisposizione entro un anno di un disegno di legge
sull'assistenza economica, all'interno del quale siano previsti
specifici interventi di supporto ai nuclei familiari nei confronti
dei quali non vengono versati gli alimenti previsti. Riteniamo che
l'approvazione di questa risoluzione che fissa dei paletti ben
chiari anche nei tempi possa essere un primo passo importante per
risolvere spero prima possibile un problema delicato, che coinvolge
diverse famiglie con minori della nostra regione. Grazie per
l'attenzione.
Président
- La parole au Conseiller Crétaz.
Crétaz (UV)
-
Merci, M. le Président
. L'idea di
promuovere interventi che prevedano l'anticipazione da parte
dell'Ente pubblico degli alimenti in caso di separazione qualora il
coniuge tenuto non provveda
all'erogazione dell'assegno di
mantenimento è stata discussa anche all'interno del Gruppo
regionale sulle politiche familiari
istituito con
deliberazione della Giunta regionale n. 2373 del 31 agosto 2007,
facendo riferimento alla legge della Provincia autonoma di Bolzano,
legge 3 ottobre 2003 n. 15, è stato attivato un confronto con i
funzionari di Bolzano che ha evidenziato: primo, una lievitazione
negli anni delle domande e quindi dei costi; secondo, una
difficoltà a recuperare le somme anticipate. Pur ritenendo il
problema degno di attenzione anche nella nostra regione, il numero
di ricorsi al Tribunale di Aosta per mancanza di erogazione di
alimenti è stato pari a 189 nel periodo luglio 2004 - giugno 2007;
le criticità emerse in altre realtà del territorio nazionale, dove
già esistono specifiche normative in materia, evidenziano
l'esigenza di procedere secondo un approccio di sistema, tenendo
conto degli interventi a tutela dei minori già in atto a livello
regionale, anche attraverso le attuali leggi regionali in materia
di assistenza economica, nonché di future evoluzioni normative.
Secondo tale logica, la risoluzione della V Commissione consiliare
fa riferimento all'azione dell'Assessorato della sanità, salute e
politiche sociali tesa, in base al programma di legislatura, alla
predisposizione di un disegno di legge sull'assistenza economica,
che deriverà da una revisione complessiva delle normative regionali
vigenti. La risoluzione prevede quindi l'impegno della Giunta
regionale e dell'Assessore competente: primo, a monitorare il
fenomeno della mancata erogazione dell'assegno di mantenimento a
tutela del minore a livello regionale; secondo, a presentare entro
un anno il disegno di legge sull'assistenza economica, come già
previsto dal programma di legislatura e sul quale gli uffici
dell'Assessorato stanno già lavorando, in cui prevedere interventi
di supporto ai nuclei familiari in cui sono presenti minori nei
confronti dei quali non vengono versati gli alimenti. Grazie.
Président
- La parole à la Conseillère Morelli
Patrizia.
Morelli (VdAV-R)
- Merci, M. le Président. Le projet de
loi proposé à l'attention de la V
e
Commission de la part
du groupe Parti Démocratique mettait l'accent sur un problème qui
porte atteinte aux droits des mineurs et enfants des couples
divorcés ou séparés, droits qui consistent dans la perception d'une
certaine somme fixée par le tribunal de la part du parent à qui le
mineur n'est pas confié. La proposition, tout en étant partagée
dans les finalités justes et nobles, soulevait des perplexités de
la part de plusieurs Commissaires quant à l'opportunité que
l'Administration régionale se substitue tout court à un parent qui
pour des raisons différentes et même justifiées ne remplit
toutefois pas ses obligations. La prise de connaissance du fait
qu'une mesure analogue mise en acte par la Province de Bolzano il y
a quelques années présentait de sérieux inconvénients, surtout
quant à la possibilité de récupérer l'argent, a porté la discussion
vers d'autres types d'actions. La disponibilité de l'Assesseur à
insérer dans un projet de loi tendant à harmoniser les normes
existantes en matière d'assistance économique, à insérer une norme
qui spécifiquement irait à prendre en charge les situations de
besoin des enfants à qui la contribution alimentaire n'est pas
versée par un des deux parents nous a paru une solution répondant
de manière adéquate à ce problème.
Président
- La parole au Vice-président Lanièce
André.
Lanièce (SA-UdC-VdA)
- La risoluzione che impegna il
Consiglio regionale a monitorare quanto più possibile il problema
della mancata erogazione dell'assegno di mantenimento a tutela del
minore è un'iniziativa a nostro avviso altamente meritoria. È del
tutto evidente che sussistono situazioni estreme nelle quali
l'intervento del giudice regola e verifica che il genitore tenuto a
farlo versi i contributi per il mantenimento di un figlio o dei
figli impedendo che abusi ed egoismi, oltre a situazioni gravemente
conflittuali fra genitori separati, penalizzino il minore, ma a
fronte di una crisi che si fa sempre più evidente e più grave,
sussistono anche situazioni oggettivamente difficili che
impediscono ad un genitore di versare regolarmente gli assegni di
mantenimento dovuti. Quando interviene una separazione, la famiglia
non soffre solo sul piano morale ed affettivo, ci sono dati
nazionali diffusi dalla Caritas che evidenziano come per un
genitore separato, costretto a lasciar casa e a versare una cifra
come contributo per il mantenimento dei figli, possa passare dalla
soglia di un moderato benessere a quella della povertà. Certamente
la possibilità di perdere il lavoro o di essere posto in cassa
integrazione può aggravare la situazione di un componente della
famiglia separata e anche quella di tutta la famiglia nel suo
insieme. Continuiamo a sostenere a gran voce la necessità di
difendere la famiglia, di sostenerla, di accompagnarla, ben
consapevoli del fatto che in presenza di difficoltà e di problemi
può anche succedere che l'equilibrio familiare salti e, quando la
famiglia "salta", mille equilibri vengono meno. È giusto quindi che
le istituzioni si facciano carico di questi problemi, ma nel farlo
è indispensabile approfondire il fatto che sugli equilibri
familiari pesano moltissimo le situazioni di difficoltà e, per
quanto sia evidente che la solidarietà interna al nucleo familiare
può favorire il superamento dei problemi, non sempre tutti riescono
a trasformare questa consapevolezza in comportamenti consapevoli e
coerenti. Bisogna anche tener presente altre situazioni di disagio
che possono aggravare i motivi di instabilità e di conflittualità
conseguenti alle separazioni. Vi è ad esempio il problema
dell'affido dei minori, mentre avanza ovunque la cultura
dell'affidamento congiunto, che evita il rischio che il genitore
non affidatario si senta escluso dalla responsabilità di
contribuire alla crescita del figlio o dei figli e viva come
un'ingiustizia, alla quale magari tenta conseguentemente di
sfuggire, il fatto di ritrovarsi addosso solo un obbligo di tipo
economico. Ci sono le sofferenze dei genitori non affidatari,
sofferenze dalle quali scaturiscono e possono scaturire anche
episodi di violenza. Mentre quindi ci apprestiamo ad impegnare la
Giunta ad ultimare entro un anno, come previsto dal programma di
legislatura, la predisposizione di norme di carattere economico
giuridico dobbiamo tenere presente che il disagio genera problemi.
In diverse località italiane si sta discutendo di cosa sia la PAS,
la sindrome di alienazione genitoriale, che colpisce molti genitori
non affidatari, spingendoli a non versare gli assegni di
mantenimento dovuti, ad evadere anche gli obblighi fissati dal
giudice, a trasformare la rabbia personale in patologia e a
provocare anche reazioni violente.
Credo che l'occasione sia importante, dobbiamo riequilibrare la
situazione a favore dei minori ma, poiché sarà davvero complesso
con una norma soltanto riequilibrare davvero tutto, è forse
necessario agganciare al provvedimento una rilettura di tutti
quegli interventi di sostegno economico, sociale e psicologico con
i quali possiamo ancorare serenamente le persone delle famiglie
separate alla consapevolezza che gli obblighi nei confronti dei
figli costituiscono un
continuum
anche sul piano affettivo
sempre a favore dei figli. Credo che mettendo mano ad un
provvedimento importante dovremo essere capaci di produrre una
proposta equilibrata ed elastica; le situazioni di disagio
intrecciano infatti molto spesso disagi ad altri disagi e ci
mettono di fronte al rischio di escludere alcuni soggetti dalla
possibilità di accedere a forme di sostegno delle quali avrebbero
bisogno, magari solo perché il dispositivo legislativo non ha
potuto è saputo includere tutte quelle varianti umane e sociali
nelle quali si trovano i minori di famiglie separate. A noi pare,
ma questa è una conclusione culturale, che tale tipo di
provvedimenti affermi e confermi l'importanza della famiglia. Non
fa parte della nostra cultura e delle nostre idee, ma anche una
famiglia separata, quando ci sono dei figli, deve imparare e
continuare a ragionare come una famiglia, condividendo problemi,
difficoltà e responsabilità; in quanto tali, queste situazioni
meritano un'attenzione forte e concreta delle istituzioni.
Président
- La parole à l'Assesseur à la santé, au
bien-être et aux politiques sociales, Lanièce Albert.
Lanièce A.
- Grazie, Presidente. Condivido e ribadisco
l'impegno della Giunta e mio ad "entrare" in questo problema, per
ribadire che sui minori stiamo già portando avanti tutta una serie
di leggi e provvedimenti che tutelano il minore. Ricordo la legge
n. 17 in particolare a favore di famiglie e minori che si trovino
in contingente stato di bisogno e si riferisce in particolare agli
aiuti che vengono dati per i minori in collegi, o convitti, o in
soggiorni marini, montani, o centri estivi. Ricordo poi la legge n.
19 che conoscete benissimo, una legge che dà degli importanti aiuti
per quanto riguarda gli integrativi al minimo vitale, i contributi
straordinari che sono contributi che vanno al di fuori del reddito
per accedere al contributo al minimo vitale, contributi per
prestazioni sanitarie, specifiche per minori, per non addentrarci
in tutto quello che si fa per i minori e che è oggetto di
provvedimenti giudiziari. Naturalmente ci impegniamo - lo abbiamo
detto - entro un anno a predisporre questo disegno di legge quadro,
peraltro già previsto, su cui stiamo già ragionando da qualche
mese; una legge quadro che vada a riprendere i concetti che sono
previsti dalle leggi n. 17 e n. 19, ma che possano potenziare gli
aspetti come questo in discussione. È vero che nel momento in cui è
stata presentata la proposta di legge sono emerse delle
perplessità, ma delle perplessità rispetto alla Provincia autonoma
di Bolzano, dove effettivamente le due criticità che sono emerse
riguardavano la spesa complessiva. Nel 2004 la spesa per questo
tipo di provvedimento era di 279.000 €, siamo passati nel 2007 a
quasi 900.000 € e l'aspetto che però bisognerà valutare
attentamente nel valutare questo tipo di assegno di mantenimento è
proprio la percentuale di recupero, che nel 2005 era del 19% e nel
2007 del 10%. Tenendo conto di tutto ciò che si sta già facendo e
sia degli aspetti critici, chiaramente porto avanti questa
risoluzione del Consiglio regionale.
Président
- La parole au Conseiller Rigo.
Rigo (PD)
- Non volevo intervenire, non amo il microfono,
preferisco un'azione più tranquilla e più confortevole attorno ad
un tavolo, dove si può discutere da pari e dove forse le idee di
tutti riescono ad essere bagaglio di tutti e non solo di una
singola persona, ma voglio fare una piccola precisazione perché
sono stato "tirato per i capelli", o mi sono sentito "tirare per i
capelli" e per me è proprio difficile! Non metto in dubbio, lo dico
ai colleghi Consiglieri, che la Regione si sia occupata da tempo
dei minori, che ha cercato in tutti i modi di tutelare e sta
cercando di tutelare le famiglie in difficoltà. Abbiamo cercato di
fare una piccola proposta perché è un'esigenza sentita, esiste un
problema; poi da questa piccola proposta è venuto fuori un problema
più generale, abbiamo cercato di guardare con più attenzione la
realtà di oggi, una società che è cambiata, forse alcune regole che
ci eravamo dati tanto tempo fa e alcuni provvedimenti (l'Assessore
ricordava la legge n. 17) non sono più in sintonia con i tempi e
con una società che è fortemente cambiata. È scaturita l'esigenza
anche da questa piccola occasione di ripensare al nostro modello di
welfare
rispetto ai minori e alle famiglie. Mi sembra questo
un passo avanti, anche con la nostra piccola proposta abbiamo dato
un impulso e un'accelerata all'iniziativa dell'Assessorato. Voglio
solo precisare che questo problema non rientrava nel programma di
legislatura, anche questa è una voce che si è diffusa in questi
giorni; siamo andati a verificare, programma alla mano, se c'era
questa voce, non c'è, vi sfido ad andarla a vedere e a
pronunciarla! Mi sembra che si voglia anche sminuire il lavoro che
i Consiglieri con il loro bagaglio culturale, con la loro voglia e
la loro passione, vogliono mettere in campo, mi è sembrata una nota
stonata. Scusate questo intervento.
Président
- La parole au Conseiller Lattanzi.
Lattanzi (PdL)
- Per dichiarazione di voto, visto che il
nostro gruppo non è rappresentato in V Commissione. Dico subito che
è una risoluzione che noi approviamo, riteniamo opportuno fare un
lavoro di approfondimento su questa opportunità; condividiamo con
l'Assessore che la Regione sta già facendo molto in termini di
sociale e aggiungiamo una riflessione... affinché questo
approfondimento abbia tale riflessione come punto di partenza: non
è che la Regione si può sostituire ai drammi delle separazioni e
delle famiglie perché queste evidentemente hanno altre motivazioni.
Collega Rigo, non amerai i microfoni, ma su una questione su cui
tutti sono d'accordo sollevare la polemica personale non ha alcun
effetto, credo sia assolutamente... anche se detta con grande
moderazione, le parole possono avere dei pesi molto devastanti e
credo che tu abbia avuto questa capacità: appunto di creare una
polemica dove non esisteva. Vi è una risoluzione, siamo tutti
d'accordo, faremo un approfondimento. Credo che siamo tutti
d'accordo che la Regione non può intervenire laddove le famiglie
creano i disastri, ma è vero che in alcune separazioni i figli
possono subire dei gravi handicap di tipo economico, perché le
separazioni sono, oltre che un dramma umano, familiare, di
sentimenti, di amore che si rompe, anche un dramma economico
soprattutto per quelle famiglie a basso reddito. Questo è il vero
problema, quindi qui ci sarà la necessità di porre dei limiti di
accesso a tali eventuali sostegni. Senza la polemica e con
veramente la voglia di fare un confronto, credo che si possa
approfondire l'opportunità... e verificare la possibilità di
sostenere anche tale malessere, che in questa regione, più che in
altre regioni, è un dato devastante.
Président
- Je soumets au vote la résolution:
Conseillers présents et votants: 34
Pour: 34
Le Conseil approuve à l'unanimité.
