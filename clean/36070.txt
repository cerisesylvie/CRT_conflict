Classificazione
ASSISTENZA SANITARIA E OSPEDALIERA
Personale medico e paramedico



Oggetto del Consiglio n. 354 del 16 gennaio 2014 - Resoconto
OGGETTO N. 354/XIV - Interpellanza: "Ipotetiche richieste di
rinvio del pensionamento da parte del personale medico".
Président -
Pour l'illustration, la parole au collègue
Fabbri.
Fabbri (UVP) -
Merci Madame.
La nostra interpellanza ha lo scopo di conoscere eventuali
deroghe al contratto del personale medico o proroghe alla loro
attività presso l'AUSL della Valle d'Aosta, oltre gli anni limiti
per il pensionamento. Tali deroghe o proroghe dovrebbero essere
poste in essere esclusivamente in casi di notevole gravità, come la
carenza di personale altamente specializzato, oppure per
opportunità al fine di evitare la mobilità passiva dei cittadini
valdostani, sempre però che non esista una via alternativa per
risolvere il problema. In caso contrario, questi atti potrebbero
essere considerati come delle agevolazioni e sarebbero di gravità
particolare e anche controproducente, anche in considerazione della
crisi occupazionale giovanile che l'Italia e la Valle d'Aosta -
purtroppo anche la Valle d'Aosta - stanno cercando di arginare.
La interpelliamo perciò per sapere se vi siano medici che
abbiano richiesto e ottenuto queste proroghe della loro attività
presso la nostra Azienda sanitaria locale oltre il limite della
pensione di anzianità dei 65 anni; se vi siano medici, seppur in
pensione, che esercitino ancora nella nostra Unità sanitaria. In
caso affermativo, vorremmo conoscere le motivazioni reali di queste
proroghe o deroghe, il tipo di collaborazione instaurata da un
punto di vista normativo e qual è la norma esistente in questi
casi. Grazie.
Président
- La parole à l'Assesseur Fosson.
Fosson (UV) -
Sì, grazie Presidente.
Intanto, condivido sicuramente le premesse: uno a 65 anni non
può continuare a fare un mestiere difficile; non può alzarsi di
notte per operare un malato, ad esempio, anche se, purtroppo, la
normativa si è complicata notevolmente negli ultimi anni, e non è
quella che lei ha riferito. Infatti, oltre al criterio dei 65 anni,
uno andava in pensione e poteva avere 2 anni di deroga
dall'azienda, e qui il discorso poteva essere valido se veramente
il medico aveva quei requisiti che diceva lei, di straordinarietà,
sennò rispetto ai 5 anni avremmo negato a molti tale opportunità.
C'è anche il problema grosso, a mio avviso, su cui si fonda tutto,
dell'età anagrafica e dell'età reale, perché se lei pensa che il
compianto dottor Parini è mancato a 63 anni, ma aveva a 63 anni
un'energia, una capacità tale che pochi giovani gli stavano dietro,
e a 65 anni lui avrebbe avuto, secondo me, più che diritto ad
esercitare altri 2, 3 o 4 anni. Le cito però l'unico caso che
conosco di straordinarietà per cui avrei prolungato una normativa
di questo tipo. Negli altri casi è molto pericoloso, c'è
l'invecchiamento anche dei professionisti, e c'è l'invecchiamento
anche dei primari, non è che questi non invecchino mai...
Lei sa però che il Governo Berlusconi portò il pensionamento
degli universitari a 70 anni, ma soprattutto - ed è questo quello
che complica moltissimo - se lei legge l'articolo 22 della legge
183 del 2010, questo dice:
"Al comma 1 dell'articolo 15...i
dirigenti medici e del ruolo...fatta salva l'applicazione
dell'articolo...sono sostituite dalle seguenti:
ovvero, su
istanza dell'interessato, al maturare del 40° anno di servizio
effettivo"
. Qui è stato complicato tutto, nel senso che
l'interessato non può andare in pensione, se non ha raggiunto i 40
anni effettivi di servizio, e questo perché il pensionamento è
passato da un sistema retributivo ad un problema contributivo.
Lei mi dice: "ma uno a 60 anni avrà 40 anni di servizio
effettivo"...ma invece non è così. Purtroppo ci sono dei sanitari
che hanno 67-68 anni, eccetera, che non hanno i 40 anni di servizio
effettivo. Questa è la regola nazionale, ci possono essere delle
prese di posizione regionali del Consiglio dei Primari, eccetera,
ma direi che questo non è l'elemento da prendere in considerazione.
Il problema principale è questo dei 40 anni. Se noi a 67 anni
mandiamo in pensione qualcuno che non ha ancora i 40 anni di
servizio effettivo e lei dice che non è possibile...ma si sta
verificando, vi è anche da considerare che ci sono dei ricorsi al
TAR di casi analoghi...sennò sarei d'accordo con lei, su una deroga
per casi eccezionali e, come le ho detto, a questo punto ne conosco
solo uno, però l'applicazione di questo articolo 22 di questa legge
del 2010 sta creando tutta una problematica in materia.
Presidente
- La parola al Consigliere Fabbri.
Fabbri (UVP) -
La ringrazio Signor Assessore.
Sì, effettivamente c'è questo problema dei 40 anni che possono
far scattare i 65 anni. Comunque, già ieri, in una precedente
risposta ad un'interpellanza di un collega, c'era stata questa
presa di posizione positiva nella stabilizzazione del personale
dell'ASL, e quindi abbiamo potuto sentire ed apprezzare la volontà
dell'azienda per regolarizzare situazioni di precarizzazione, e
questo non può essere naturalmente che un atteggiamento positivo,
in questo momento così difficile. Ci auguravamo appunto, come lei
tra l'altro ci conferma, che anche questo tipo di atteggiamento
viene applicato, qualora sia possibile, nel caso del pensionamento
dei medici. Grazie.
Président
- Merci. Point 27 à l'ordre du jour.
