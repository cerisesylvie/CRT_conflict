Classificazione
SPORT E TEMPO LIBERO
Sport invernali



Oggetto del Consiglio n. 2987 del 7 novembre 2017 - Resoconto
OGGETTO N. 2987/XIV - Interrogazione: "Servizi offerti
dall'Associazione valdostana maestri di sci con la Aosta Valley
Card".
Farcoz (Président) -
Point n° 12 à l'ordre du jour. La
parole à l'Assesseur Marguerettaz pour la réponse.
Marguerettaz (UV) -
Faccio una valutazione prima di
rispondere alle domande. Va precisato, avendo fatto le verifiche,
che quanto è riportato nelle premesse dell'interrogazione non è
esattamente corretto, ovvero dall'Associazione valdostana maestri
di sci viene specificato che la
card
non è obbligatoria,
quindi alcune scuole di sci offrono gratuitamente la card
accollandosene i relativi costi, mentre altre scuole, invece,
vendono la card a coloro che la richiedono al prezzo di euro 35 in
aggiunta al costo del corso. Ho quindi risposto in parte.
"Quanti sono stati gli allievi dei corsi di sci nella stagione
2016/2017". Stando a quanto riportato nella premessa
dell'interrogazione, la domanda deve intendersi riferita agli
allievi dei corsi stagionali e, sulla base delle informazioni
acquisite direttamente dall'Associazione dei maestri di sci, il
numero di allievi che hanno frequentato nella stagione 2016/2017 i
corsi stagionali ammonta a circa 1.200.
"Cosa comprende la
Aosta Valley Card
"? La card consente
la copertura assicurativa dei ragazzi che frequentano i corsi
annuali delle scuole di sci, come di seguito specificata: infortuni
(caso morte o invalidità permanente); responsabilità civile verso
terzi (danni a persone e a cose solo a seguito di danni a persone);
spese di assistenza e di soccorso (in toboga, in elicottero, anche
in territorio svizzero e francese) e spese mediche. Le garanzie
sono estese anche alle attività dilettantistiche ricreative
organizzate dalle scuole di sci per i loro allievi, ad esempio ai
corsi di ginnastica, alle presciistiche, alle attività ludiche. La
copertura consente inoltre il rimborso delle lezioni di sci e dello
skipass
non fruiti a seguito di infortuni avvenuti durante
le attività sciistiche in pista o fuori pista, ed extra sciistiche.
I possessori della card possono inoltre fruire di varie
agevolazioni nell'accesso a monumenti e castelli della regione,
alla
Skyway
, alle Terme di Pré-Saint-Didier e del Monterosa,
al Parc Animalier d'Introd, nonché nell'acquisto di altri prodotti
locali presso le aziende convenzionate.
Per quanto riguarda la domanda: "A quanto ammonta, per ogni
allievo della scuola di sci, il costo dell'Aosta Valley Card", come
precedentemente precisato, a seconda delle politiche promozionali
praticate dalle diverse scuole di sci, gli allievi dei corsi
stagionali ricevono gratuitamente la card offerta dalla scuola o
acquistano in forma facoltativa la card al prezzo scontato di euro
35.
Président -
La parole au Conseiller Cognetta pour la
réplique.
Cognetta (M5S) -
Assessore, non sono certo di quanto mi
ha detto, perché dalle notizie che ho io era facoltativa nella
stagione passata (2016/2017), ma mi risulta invece obbligatoria da
questa stagione (2017/2018). Però farò gli opportuni
approfondimenti e poi verificherò se quanto ha detto lei, o quanto
ho detto io, sia corretto oppure no. La ringrazio per i dati,
perché mi servono per fare un'azione ispettiva più efficace.
Ritorneremo su questo punto il prossimo Consiglio.
