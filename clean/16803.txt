Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 99 del 23 settembre 1998 - Resoconto
SÉANCE DU 23 SEPTEMBRE 1998 (APRÈS-MIDI)
OGGETTO N. 99/XI Approvazione della vendita alla Signora Marie
Brigitte Thomé di un terreno (reliquato stradale) di proprietà
regionale sito in Comune di Chambave, distinto al N.C.T. al f. 3
con il n. 1307 di particella. Introito di somma.
Deliberazione Il Consiglio
Vista l'istanza presentata in data 7 dicembre 1993 con la quale
il Signor Paolo Verthuy aveva richiesto di acquistare il reliquato
stradale, confinante con la sua proprietà, sito in Comune di
Chambave, della S.R. n. 11;
Preso atto che l'Assessorato dei Lavori Pubblici con nota in
data 19 luglio 1994, prot. n. 5326/5LL.PP., aveva espresso parere
favorevole all'alienazione del reliquato dichiarandone
l'inservibilità ai fini pubblici;
Atteso che il Servizio Patrimonio della Direzione delle Finanze
dell'Assessorato Bilancio, Finanze e Programmazione, con relazione
di stima in data 25 giugno 1996, aveva espresso parere favorevole
alla cessione dell'immobile al Signor Paolo Verthuy, determinando
il valore in Lire 32.000= (trentaduemila) al metro quadrato;
Considerato che il Signor Paolo Verthuy è deceduto in data 20
dicembre 1994 e che la Signora Marie Brigitte Thomé, moglie ed
erede del richiedente, con nota in data 27 giugno 1997 ha
comunicato di essere ancora interessata ad acquistare il reliquato
precedentemente richiesto dal marito;
Dato atto che per la cessione del terreno di cui trattasi sono
state incluse le seguenti condizioni:
a) la preventiva autorizzazione da richiedere all'Ufficio
Concessioni Stradali dell'Assessorato dei Lavori Pubblici per
eventuali opere da costruirsi sul reliquato, secondo le vigenti
norme in materia di sicurezza stradale;
b) il rispetto delle distanze minime;
Atteso che la Signora Marie Brigitte Thomé si è dichiarata
disposta ad acquistare l'immobile in argomento alle condizioni
sopracitate;
Visto il decreto del Presidente della Giunta regionale n. 297 in
data 22 maggio 1998 con il quale il fondo sito in Comune di
Chambave, distinto al Catasto Terreni dello stesso Comune al Foglio
3 con la particella n. 1307 di mq. 131, è dichiarato inservibile ai
fini pubblici, è sdemanializzato e trasferito al patrimonio
regionale;
Posto che relativamente al disposto della L.R. n. 12/97 va
precisato che il reliquato richiesto confina con le particelle nn.
406 e 408 del F. 3, di proprietà dell'istante, nonché con la
particella n. 1229 di proprietà dei Signori Vésan Arnaldo e Vésan
Martino, i quali, dietro richiesta scritta da parte
dell'Amministrazione regionale, non hanno manifestato la loro
volontà ad acquisire detta area entro il termine specificato
dall'Amministrazione stessa;
Richiamata la deliberazione della Giunta regionale n. 4853 in
data 30 dicembre 1997 concernente l'approvazione del bilancio di
gestione per l'anno 1998 e per il triennio 1998/2000, con
attribuzione alle strutture dirigenziali di quote di bilancio e
degli obiettivi gestionali correlati e di disposizioni applicative,
nonché la circolare n. 2 in data 15 gennaio 1998, (prot. n. 861/5
FIN);
Richiamati i decreti legislativi nn. 320/94 e 44/98;
Considerato che il presente provvedimento attiene all'obiettivo
n. 062201 ("Gestione delle procedure per l'acquisizione e la
dismissione di beni immobili...") attribuito al Servizio attività
contrattuale e patrimoniale;
Visto il parere favorevole di legittimità rilasciato dal
Coordinatore del Dipartimento Legislativo e Legale della Presidenza
della Giunta, in vacanza dei posti di Direttore degli Affari
Generali e Legali e del Capo Servizio Attività Contrattuale e
Patrimoniale, ai sensi del combinato disposto degli articoli 13
comma 1 lett. e) e 59 - comma 2 - della L.R. n. 45/1995, sulla
presente deliberazione;
Visto il parere della II Commissione consiliare permanente;
Delibera
1) di approvare la vendita a favore della Signora Marie Brigitte
Thomé di un reliquato stradale consistente in un terreno sito in
Comune di Chambave, distinto al Catasto Terreni al Foglio 3 con la
particella n. 1307 di mq. 131, per il prezzo di Lire 32.000=
(trentaduemila) al metro quadrato;
2) di introitare la somma complessiva di Lire 4.192.000=
(quattromilionicentonovantaduemila) al capitolo 10200 della parte
entrata del bilancio di previsione della Regione per l'anno 1998
("Provento vendita di beni immobili");
3) di onerare la parte acquirente di tutte le spese di
stipulazione, registrazione e trascrizione dell'atto conseguente al
presente provvedimento e di ogni altra spesa accessoria;
4) di conferire al Presidente della Giunta od, eventualmente, in
caso di delega, all'Assessore regionale che interverrà alla
stipulazione dell'atto di cui trattasi, la facoltà di autorizzare
l'inserzione nello stesso delle precisazioni, rettifiche ed
aggiunte che il Notaio riterrà necessarie per il perfezionamento
del rogito.
Président Si personne ne demande la parole, je soumets au vote
l'argument en question:
Conseillers présents: 30
Votants: 28
Pour: 28
Abstentions: 2 (Beneforti, Curtaz)
Le Conseil approuve.
