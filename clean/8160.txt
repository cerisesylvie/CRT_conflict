Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2601 del 11 febbraio 1987 - Resoconto
OGGETTO N. 2601/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
Oggetto n. 10002 in data 31 dicembre 1986:
Lavori di costruzione del proseguimento ed il completamento
della pista forestale denominata "del Bosco di Runaz", nel Comune
di Avise Appalto a licitazione privata Approvazione ed impegno di
spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 10002:
ESITO DELLA VOTAZIONE
Presenti, votanti e favorevoli: 21.
Il Consiglio approva all'unanimità.
Oggetto n. 10269 in data 31 dicembre 1986:
Concessione di un contributo a titolo di 1° acconto di lire
40.000.000 al Comitato organizzatore della Coppa del Mondo di Bob
in programma a Breuil-Cervinia dal 21 al 29 gennaio 1987 -
Approvazione ed impegno di spesa.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Vorrei avere alcune informazioni su queste
gare di bob, perché già in uno scorso Consiglio alcuni Consiglieri
Socialisti hanno espresso dei dubbi sugli incidenti verificatisi
lungo la pista di Cervinia. Il giorno successivo a quella seduta se
ne sono verificati addirittura degli altri.
Io vorrei sapere se è stata fatta un'inchiesta sugli incidenti e
se gli stessi, magari, non richiedessero una verifica tecnica
sull'intera struttura della pista. In secondo luogo gradirei che mi
fossero fornite delle informazioni sul ritorno turistico di questa
manifestazione, sia in termini di presenze di turisti sia in
termini di presenza sugli organi di informazione.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Vorrei avere spiegazioni su
alcune dichiarazioni fatte da un partecipante a quei campionati e
nelle quali le responsabilità dell'incidente venivano fatte
ricadere sulla struttura della pista. A quelle accuse, lanciate nel
corso di un'intervista televisiva, né l'Assessorato al Turismo,
Urbanistica e Beni Culturali, né gli stessi organizzatori hanno
ritenuto opportuno rispondere con un comunicato stampa.
Se ne può dedurre che le affermazioni di quell'atleta, del quale
io non ricordo il nome, corrispondano al vero.
È opportuno quindi che l'Assessore o gli organizzatori della
manifestazione facciano sentire la loro voce, eventualmente a mezzo
di un comunicato stampa nel quale si afferma che la pista non è
assolutamente pericolosa. Visto che queste manifestazioni sportive
tendono anche a creare e diffondere una certa immagine di Cervinia,
sarebbe stato opportuno intervenire proprio in quell'occasione.
Attendo dei chiarimenti per cercare di capire che cosa sia
successo.
PRESIDENTE:
Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
Inizierò dall'argomento del "ritorno" in
termini pubblicitari, ribadendo quanto è già stato detto nello
scorso Consiglio e cioè che c'è stata la presenza della televisione
nazionale e di diverse televisioni private che hanno trasmesso in
diretta le gare. Sicuramente, quindi, c'è stato un ritorno in
termini di immagine.
In questo momento non sono in grado di fornire dei dati precisi,
ma sicuramente si è trattato di un fatto positivo per la stazione
di Cervinia.
Per quanto concerne l'argomento più delicato e cioè la pista,
posso affermare che la stessa è stata regolarmente collaudata e
dichiarata agibile dalle commissioni tecniche a ciò preposte e
quindi escludo, nella maniera più assoluta, che ci fossero errori o
manchevolezze imputabili agli organizzatori.
La sera del 31 gennaio, mi pare che fosse un sabato, durante la
cena di chiusura della manifestazione, ho potuto sentire
affermazioni molto precise di dirigenti della federazione del bob,
i quali dichiaravano che gli incidenti erano accaduti per
l'imperizia dei piloti. Alcuni piloti stranieri, della Germania
dell'est e dell'Unione Sovietica, addirittura non riuscivano a
comprendere la polemica dei piloti italiani nei confronti della
pista di Cervinia.
È spiacevole fare delle polemiche, ma occorre affermare che gli
incidenti sono accaduti per l'imperizia dei piloti. La pista,
quindi, è fuori discussione; questo, ovviamente, va al di là del
fatto che lo sport del bob è per sua natura rischioso.
PRESIDENTE:
Se nessuno chiede la parola, pongo in
votazione la ratifica della deliberazione n. 10269:
ESITO DELLA VOTAZIONE
Presenti: 25
Votanti: 24
Favorevoli: 24
Astenuti: 1 (Sandri)
Il Consiglio approva.
Oggetto n° 232 en date du 16 janvier 1987:
Octroi et liquidation d'une contribution de 2.000.000 de lires
au Comité des Traditions d'Avise pour l'activité développé pendant
l'année 1986 - Approbation et liquidation de dépense.
PRESIDENTE:
Ha chiesto la parola il Consigliere Bajocco;
ne ha facoltà.
BAJOCCO (P.C.I.):
Il Gruppo Comunista ha sempre votato a
favore di questi contributi e continuerà a farlo, anche perché il
Comitato in oggetto pubblica un giornalino piuttosto ben fatto;
allo stesso modo ha sempre votato a favore dei contributi regionali
elargiti alle Parrocchie ed alle Pro-Loco.
Tuttavia non riusciamo a comprendere per quale ragione il
Presidente della Giunta regionale non ha concesso un contributo al
Comitato per la pace ed il disarmo che, con una lettera del gennaio
1987, l'aveva chiesto per partecipare alla manifestazione che si è
tenuta a Roma il 24 ottobre.
La tutela della pace e del disarmo è più importante dei
contributi per la pubblicazione di giornalini, di quelli che
vengono dati alle Parrocchie, ed è anche più importante di tutte le
leggi e deliberazioni che noi votiamo in questo Consiglio! La pace
è una questione di fondamentale importanza ed io non riesco ad
immaginare la risposta che il Presidente della Giunta, Rollandin,
che io ammiro e stimo come persona anche se lo credevo più
sensibile ai problemi della pace, ha dato ai promotori della
manifestazione per la pace ai quali non è stato accordato alcun
contributo.
Io mi auguro che non ci sia nessuna guerra, che è il peggiore
evento che possa accadere. Auguro a lui di avere quanto prima dei
figli che possano vivere in pace.
Nella risposta al comitato si dice: "In riferimento alla lettera
in data 19 gennaio, concernente l'oggetto, spiace comunicare di non
poter aderire a quanto richiesto, non rientrando codesto comitato
nell'elenco delle associazioni completato dalla legge regionale 19
aprile 1985 n. 14".
Io chiedo al Presidente Rollandin per quale ragione questa legge
non è stata tenuta presente anche l'anno precedente, quando lo
stesso comitato aveva chiesto un contributo per andare il 4 ottobre
ad Assisi a manifestare per la pace. Allora gli è stato dato il
contributo ed oggi no!
Invito pertanto il Presidente della Giunta a rivedere la sua
posizione, perché il problema della pace è di fondamentale
importanza. Ci sono giovani, madri e padri, che vanno a Roma in
pullman e per far ciò chiedono un contributo per affrontare con
minori preoccupazioni i grandi sacrifici e le spese a cui vanno
incontro, ma non ottengono nulla.
Il mantenimento della pace è un obiettivo estremamente
importante e non vorrei che fossimo costretti a tappezzare con
manifesti i muri della città di Aosta e della Valle perché non si è
voluto andare incontro alla richiesta di un contributo regionale in
favore di coloro che si recavano a manifestare in favore della
pace.
Io ne avevo già parlato con il Presidente Rollandin, il quale mi
aveva promesso che avrebbe rivisto la questione. Oggi
però
egli ha ribadito la sua posizione. Mi dispiace, comunque noi
voteremo ugualmente a favore di questa delibera.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
J'aimerais savoir quelle a été l'activité
de ce Comité au cours de l'année 1986.
PRESIDENTE:
Ha chiesto la parola l'Assessore alla
Pubblica Istruzione, Faval; ne ha facoltà.
FAVAL (U.V.):
J'enverrai le compte-rendu de l'activité
directement au conseiller Sandri.
PRESIDENTE:
Ha chiesto la parola il Presidente della
Giunta regionale, Rollandin; ne ha facoltà.
ROLLANDIN (U.V.):
Je crois que le conseiller Bajocco a
saisi l'occasion de cette délibération pour remettre sur le tapis
un discours d'il y a quelque temps. D'un côté, je devrais remercier
ce conseiller pour les souhaits qu'il a formulés à mon adresse,
ainsi qu'à tous les conseillers et à tous les valdôtains; d'autre
part, l'attitude qui est celle de la Junte - et non la mienne -
quant aux financements accordés pour la participation à certaines
manifestations, s'explique par le fait que nous avions pris un
engagement et il nous semblait juste d'adopter le même système pour
l'ensemble des requêtes de participation.
Pour certaines manifestations organisées au niveau local par des
associations reconnues, telle celle dont parlait le conseiller
Bajocco, nous avions prévu des subventions. Pour cette
manifestation le résultat est l'observation que j'ai faite à la
lettre que le conseiller Bajocco a lue. Ce dernier comprend
certainement que nous ne sommes pas contraires, dans l'ensemble, à
cette participation, mais il convient d'examiner la manière dont
peut intervenir l'Administration. En tout cas il est fort possible
de réexaminer la question.
PRESIDENTE:
Ha chiesto la parola il Consigliere Bajocco;
ne ha facoltà.
BAJOCCO (P.C.I.):
Prendo atto delle ultime parole del
Presidente con le quali egli dichiara la propria disponibilità a
rivedere la questione. Io mi auguro che effettivamente si preoccupi
di andare incontro alle esigenze dell'associazione che tutela la
pace e che è composta da persone che recentemente hanno dovuto
affrontare notevoli spese per partecipare a Roma alla grande
manifestazione in favore della pace. Grazie.
PRESIDENTE:
Se nessuno chiede la parola, pongo in
votazione la ratifica della deliberazione n. 232:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
Oggetto n.
238 in data 16 gennaio
1987:
Concessione e liquidazione di un contributo di
lire 3.500.000 alla Pro-Loco di Avise - Approvazione e
finanziamento di spesa.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Il Comune di Avise negli anni scorsi è
stato particolarmente colpito dal fenomeno dello spopolamento. Ho
notato che l'intestatario della precedente delibera di pagamento
coincide con l'intestatario di questa delibera e si tratta sempre
del signor Nerino Martinod.
Io credo che 3,5 milioni non siano una grande cifra a favore
dell'incremento turistico, e credo anche che, se è solo una la
persona che anima sia il Comité des traditions che la Pro-Loco,
forse avrebbe bisogno di un incentivo maggiore. Tuttavia vorrei
capire quali iniziative di incremento turistico sono state svolte
nel 1986 con una cifra così modesta.
PRESIDENTE:
Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
Mi riservo di far pervenire al Consigliere
Sandri una relazione sull'attività della Pro-Loco di Avise,
comunque affermo fin d'ora che si tratta di un normale contributo
che viene dato di solito alle Pro-Loco di tutta la Valle
d'Aosta.
PRESIDENTE:
Se nessuno chiede la parola, pongo in
votazione la ratifica della deliberazione n. 238:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
Oggetto n. 240 in data 16 gennaio 1987:
Concessione di un ulteriore contributo alla "Società delle Guide
di Courmayeur" per lavori di ristrutturazione del museo alpino
"Duca degli Abruzzi" di Courmayeur" - Approvazione ed impegno di
spesa.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Nella premessa della delibera c'è questa
frase piuttosto interessante:
"Rende noto che il museo alpino Duca degli Abruzzi costituisce
un patrimonio culturale di rilevante interesse per la Valle
d'Aosta, e che la gestione di detto museo non è oggetto di
sovvenzioni da parte dell'Amministrazione regionale".
Io vorrei chiedere come mai si preferisce dare dei contributi
alla Société des Guides de Courmayeur, piuttosto di provvedere
all'acquisizione da parte della Regione dell'intero museo che, pur
essendo degnissimo, necessita però di un notevole rilancio che
comporterà sicuramente degli interventi piuttosto onerosi.
Se lo stesso museo entrasse a far parte del patrimonio
regionale, potrebbe anche essere più utilizzato per una valida
funzione educativa nei confronti dei giovani.
PRESIDENTE:
Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
La Giunta regionale ritiene ampiamente
soddisfacente il modo in cui viene gestito e funziona il museo
alpino della Società delle Guide di Courmayeur. Da questa
considerazione discende la scelta di assegnare allo stesso museo un
contributo del 70% sulla spesa sostenuta, piuttosto che far
acquisire direttamente dall'ente pubblico una istituzione che già
funziona egregiamente per conto suo.
PRESIDENTE:
Se nessuno chiede la parola, pongo in
votazione la ratifica della deliberazione n. 240:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
Oggetto n. 251 in data 16 gennaio 1987:
Concessione di un contributo di lire 35.000.000 allo Sci Club
Aosta nelle spese previste per lo svolgimento di due gare Fis di
sci in programma a Pila per i giorni 6 e 7 febbraio 1987 -
Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 251:
ESITO DELLA VOTAZIONE
Presenti: 28
Votanti: 27
Favorevoli: 27
Astenuti: 1 (Sandri)
Il Consiglio approva.
Oggetto n. 253 in data 16 gennaio 1987:
Concessione di un contributo al Circolo ricreativo ente Regione
per il funzionamento della mensa per i dipendenti regionali ed
assimilati per l'anno 1987 - Approvazione e liquidazione di
spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 253:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
Oggetto n. 272 in data 16 gennaio 1987:
Concessione di un contributo alla società Gualtiero Vuillermin
& Figli s.n.c. per la partecipazione alla 7a fiera
internazionale marmi e macchine di Carrara - Approvazione e
finanziamento di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 272:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
Oggetto n. 300 in data 16 gennaio 1987:
Acquisto immobili del fallimento della società C.I.S. di Hône -
Approvazione, impegno e liquidazione di somma.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Con questa deliberazione si acquista,
per 1 miliardo e 110 milioni, il fabbricato di Hône che in
precedenza apparteneva al gruppo BESSO. Oltre a questa somma si
pagano 222 milioni di spese e 198 milioni di I.V.A.
Complessivamente, quindi, si arriva a superare il miliardo e
mezzo.
Vorrei chiedere alla Giunta regionale se la vendita è avvenuta
alla prima asta o alle aste successive, se il valore d'acquisto è
stato confermato anche da qualche valutazione effettuata da tecnici
regionali ed infine se le spese di 222 milioni sono quelle di
carattere giudiziario, delle quali quindi non si rientra più in
possesso, oppure se sono quelle che hanno a che vedere con l'I.V.A.
o con qualche altra forma di imposta o tassazione.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
En adoptant cette délibération, le
Gouvernement régional avait prévu de participer aux enchères fixées
au début et le prix était de 1 milliard et demi.
Comme le sait M. Mafrica, le prix de base de l'enchère doit être
augmenté, la première fois. La deuxième fois, c'était la même
chose: personne n'avait offert un prix équivalent à la valeur. Or
l'Administration régionale avait déjà une expertise sur ce bâtiment
et la valeur de cette dernière dépassait 1 milliard et demi (1
milliard 560 millions, si je me souviens bien); par conséquent,
nous avons attendu la troisième enchère et avons pu prendre cette
bâtisse pour 1 milliard 198 millions.
M. Mafrica, ce n'est pas 1 milliard et demi! "...ricordato che
per la partecipazione si è provveduto a versare...": cette partie
est comprise dans le milliard 110 millions. Il ne faut pas
l'ajouter! Ainsi, pour avoir la possibilité de participer, il
fallait prévoir l'allocation de 333 millions pour une partie et de
222 millions pour les frais ordinaires prévus par le tribunal et
qui auront trait à l'IVA pour un certain pourcentage.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Signor Presidente, per l'esattezza
delle cifre abbiamo: 1 miliardo e 110 milioni che è la cifra pagata
per lo stabilimento; poi ci sono 198 milioni di IVA...
TAMONE
(fuori microfono): Quelli sono nostri al 90%.
MAFRICA (P.C.I.):
...e altri 222 milioni di spese...
ROLLANDIN
(fuori microfono): Questi rientrano già nella
cifra indicata.
MAFRICA (P.C.I.):
Io chiedevo, appunto, se questi 222
milioni rientravano o meno nella cifra di 1 miliardo e 110 milioni.
Se rientrano, invece di raggiungere il miliardo e mezzo, ci
fermiamo sulla cifra di 1 miliardo e 300 milioni.
PRESIDENTE:
Se nessuno chiede la parola pongo in
votazione la ratifica della deliberazione n. 300:
ESITO DELLA VOTAZIONE
Presenti: 31
Votanti: 30
Favorevoli: 30
Astenuti: 1 (Sandri)
Il Consiglio approva.
