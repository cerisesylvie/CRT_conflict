Classificazione
ASSISTENZA SANITARIA E OSPEDALIERA
Igiene e sanità pubblica



Oggetto del Consiglio n. 700 del 10 giugno 2021 - Resoconto
OGGETTO N. 700/XVI - Interpellanza: "Intendimenti in merito
alla definizione di un piano regionale per l'utilizzo dei tamponi
salivari molecolari con una quota degli stessi in regime
gratuito".
Bertin (Presidente) -
Punto n. 40 dell'ordine del giorno.
Illustra il consigliere Carrel, ne ha facoltà.
Carrel (PA) -
Con questa interpellanza di fatto andiamo a
dare seguito a un'interpellanza a cui aveva risposto il Presidente
in cui avevamo chiesto i tamponi gratuiti per tutti coloro che
facevano i concorsi pubblici e privati in quanto vi era un Dpcm che
obbligava il tampone per effettuare i concorsi. Se non erro, il
caso preso ad esempio era il concorso tenuto presso l'Università
della Valle d'Aosta. In quell'occasione appunto il Presidente ci
aveva risposto che, per fare dei tamponi gratuiti, in quel caso era
necessario condividere il tutto con il CTS. Oggi abbiamo appreso
che comunque la situazione è un po' cambiata e abbiamo appreso da
diversi articoli di giornale e diverse delibere di Giunta che
comunque è stato possibile effettuare dei tamponi gratuiti, ma
abbiamo altresì appreso da diversi articoli di giornale,
soprattutto riguardanti Paesi nostri confinanti come la Svizzera,
che vi sono alcune Nazioni appunto che prevedono un
bonus
per tutti i residenti in quanto ogni residente può effettuare
cinque tamponi gratuiti al mese e ogni cittadino può appunto
amministrare questi cinque tamponi al mese gratuiti come meglio
richiede. Dico questo perché ovviamente sappiamo bene che sta per
entrare in vigore comunque tutta la questione del Covid-
free
europeo e ovviamente avere la possibilità di fare un tampone
gratuito in farmacia o in un luogo a esso adibito potrebbe essere
utile per organizzare al meglio gli spostamenti in quanto prevedere
come Amministrazione dei giorni fissi per fare dei tamponi gratuiti
ovviamente è alquanto discriminante, perché se devo organizzare un
viaggio in un giorno diverso da quello in cui vi sono i tamponi
gratuiti, in questo caso devo pagarmi il tampone. Questa quindi era
la prima domanda, cioè se l'Amministrazione abbia intenzione di
prevedere un numero fisso mensile di tamponi gratuiti per ogni
residente in Valle d'Aosta.
L'altra questione è legata alla vicina Lombardia e ad altri
Paesi anch'essi europei che hanno deciso di approvare un piano che
prevede la possibilità di effettuare dei tamponi salivari, che sono
riconosciuti anche da un'ordinanza del ministro Speranza che quindi
hanno la stessa valenza e validità del tampone nasofaringeo e
ovviamente hanno meno necessità di personale per essere eseguiti e
sono sicuramente molto meno invasivi rispetto ai tamponi che
conosciamo noi. Questo ovviamente in un'ottica sicuramente più
prospettica ci permetterebbe di andare a controllare al meglio dal
nostro punto di vista anche l'evolversi della pandemia senza dover
dedicare numeri eccessivi di personale sanitario, che ovviamente
dopo un anno e mezzo a questi ritmi ha sicuramente la necessità di
tornare alla propria attività ordinaria, quindi potrebbe essere un
sistema - e lo chiediamo a lei - per cercare di sgravare un po' il
personale sanitario e quindi la loro mole di lavoro.
Presidente -
Risponde l'assessore Barmasse.
Barmasse (UV) -
Non dal punto di vista così formale la
ringrazio per questa interrogazione, ma anche perché non più tardi
di oggi abbiamo approvato un emendamento alla legge che ci permette
appunto di ampliare la platea perché l'ottica di questo emendamento
- adesso c'è stata anche una delibera, ma poi entrerò più nel
particolare - è la possibilità di fare questi tamponi non in giorni
definiti ma praticamente tutti i giorni. L'emendamento che abbiamo
approvato oggi ci permette di ampliare la platea in quanto viene
definito in questo emendamento che l'utilizzo è prevalentemente a
carattere epidemiologico, ma non solo, e quindi questo nell'ottica,
soprattutto, come dicevo prima, del turismo, ma anche nell'ottica
del
green-pass
, perché ovviamente i Valdostani ne hanno
bisogno.
Tornando poi alle domande nello specifico dell'interpellanza, la
prima domanda è "se abbia intenzione di valutare la promozione
attraverso un apposito piano regionale dell'utilizzo dei tamponi
salivari molecolari". I competenti uffici della Regione hanno già
preso in considerazione questa questione e in attuazione delle
determinazioni dell'Unità di supporto e di coordinamento per
l'emergenza Covid-19 e, al fine di monitorare la situazione
epidemiologica e di garantire il numero minimo di tamponi richiesti
da ciascuna Regione e dal sistema di attribuzione dello scenario di
rischio, la Giunta regionale ha adottato la deliberazione n. 634 in
data 31 maggio 2021 recante: "Approvazione dell'erogazione di test
anti-Covid gratuiti con finalità di controllo dell'infezione e per
l'accesso alle strutture residenziali socio-sanitarie e
socio-assistenziali". I test anti-Covid sono da intendere sia come
test antigenico rapido, sia molecolare tra cui sono da annoverare
anche i test molecolari su saliva. L'uso del test molecolare e
antigenico su saliva a uso professionale per la diagnosi di
infezione da SARS-COV-2 è stato introdotto dalla circolare del
Ministero della salute, protocollo n. 21675 in data 14 maggio 2021
e comunica che il campione di saliva può essere considerato
un'opzione per il rilevamento dell'infezione da SARS-COV-2 qualora
non sia possibile ottenere tamponi oro-nasofaringei. L'uso della
saliva per la diagnosi di infezione da SAR-COV-2 prevede un metodo
di raccolta non invasivo Tuttavia la corretta raccolta del campione
salivale è un passaggio cruciale ai fini dell'esito dell'esame. La
saliva può essere utilizzata come alternativa ai tamponi
oro-nasofaringei per l'identificazione di infezione da SARS-COV-2
preferibilmente entro i primi cinque giorni dall'inizio dei
sintomi. Il campione di saliva può essere considerato un'opzione
per il rilevamento dell'infezione da SARS-COV-2 in individui
asintomatici sottoposti a
screening
ripetuti per motivi
professionali o di altro tipo per aumentare l'accettabilità di test
ripetuti, in particolare se vengono sottoposti a screening
individui molto anziani o disabili o in ambito scolastico, cioè i
bambini. Ad oggi i test diagnostici commerciali con marchio CEE
disponibile nell'Unione europea convalidati su campioni salivari e
a esclusivo uso professionale sono test molecolari, test
antigienici di laboratorio, test antigienici rapidi ma
immunocromatografici per la rilevazione degli antigeni
nucleoproteici virali SAR-COV-2. Il confronto con il test
molecolare indica per la saliva una sensibilità simile a quella
osservata per il tampone nasofaringeo, mentre i test antigenici
rapidi basati sul flusso laterale che usano la saliva come
substrato hanno una minore sensibilità rispetto ai test a RT-PCR su
saliva, per cui devono essere confermati. Ai fini della
sorveglianza nazionale Covid-19 sia per il flusso di casi
individuali coordinato dall'Istituto superiore di sanità che per
quello aggregato coordinato dal Ministero della salute, solo i casi
Covid-19 rilevati con i test molecolari su campione salivare
dovranno essere segnalati nel sistema di sorveglianza. La
deliberazione citata è stata concordata con l'Azienda USL della
Valle d'Aosta a cui è demandata la definizione delle modalità
organizzative per l'effettuazione dei tamponi. La deliberazione
stabilisce inoltre che l'Azienda USL relazioni periodicamente alle
competenti strutture dell'Assessorato della sanità, salute e
politiche sociali circa le prestazioni erogate.
Alla domanda "se sia invece intenzione dell'Amministrazione
prevedere un numero fisso mensile di tamponi gratuiti per ogni
residente in Valle d'Aosta, la deliberazione della Giunta regionale
n. 634 in data 31 maggio 2021 prevede l'erogazione di test
anti-Covid gratuiti da parte dell'Azienda sino a un numero massimo
di cento prestazioni al giorno a residenti e a non residenti in
Valle d'Aosta intesi come test antigenico rapido o molecolare. I
test possono essere effettuati anche oltre il limite delle cento
prestazioni al giorno ai cittadini che hanno necessità di recarsi
in visita ai propri familiari ospiti presso le strutture
socio-sanitarie e socio-assistenziali presenti sul territorio.
L'emendamento di oggi quindi ci permette di andare oltre questi
numeri, di dare un servizio che riteniamo giustamente utile, che
deve essere gratuito, le utilità possono essere molteplici, quindi
si va dal green-pass al poter accedere alle RSA.
Per quanto riguarda i testi salivari, questi test sono in
ordinazione perché l'Azienda li ha ordinati, è stata una decisione
concordata, non tanto per il test salivare molecolare, che prevede
comunque il prelievo e l'analisi in laboratorio, adesso vediamo poi
l'azienda deciderà che tipi di test utilizzare, ma, a mio avviso, e
questa è un po' l'indicazione, utilizzarli soprattutto per i
bambini e le persone fragili perché ovviamente penso che chiunque
di noi abbia un bimbo che è stato sottoposto più volte e più volte
a dei tamponi... e fare ancora altri tamponi è un po' come cercare
di prendere un gatto impazzito che gira, perché giustamente i
bambini non ne possono più, questo vale anche per le persone
disabili e gli anziani. L'intento dell'acquisto dei tamponi
salivari quindi va fondamentalmente in questa direzione.
Spero di aver risposto alle sue domande.
Presidente -
Per la replica, ha chiesto la parola il
consigliere Carrel.
Carrel (PA) -
Grazie Assessore per la risposta. Avevamo
letto la delibera n. 634 del 31 maggio del 2021 e la nostra
preoccupazione era quella del tetto massimo del cento con residenti
e non residenti in quanto andiamo verso una stagione ci auguriamo
con diversi turisti e quindi con la possibilità che in alcuni
giorni - ci auspichiamo ovviamente di sbagliarci - che questo tetto
sia raggiunto e quindi qualcuno possa rimanere fuori nonostante
abbia poi di fatto contato di avere la possibilità di avere questo
tampone gratuito. Per questo motivo avevamo chiesto se fosse
possibile avere un modello stile Svizzera, quindi ogni persona,
ogni residente con cinque tamponi o un numero definito di tamponi
così da potersi organizzare, anche perché spesso ci sono delle
persone che possono avere il piacere di farsi il tampone dopo
essere stati a una cena, dopo qualsiasi tipo di evento o dove hanno
potuto essere contagiati e quindi hanno il piacere di effettuare un
tampone. Questa era la nostra riflessione e questo era un po'
l'intento della nostra interpellanza.
Per quanto riguarda i tamponi salivari, ovviamente l'intento era
proprio quello delle scuole in un'ottica più futura quando
riapriremo le scuole, credo che possa essere una buona soluzione
per cercare di rendere meno invasiva questa operazione soprattutto
per i bambini.
