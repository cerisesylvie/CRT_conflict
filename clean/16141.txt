Classificazione
ACQUE
Acque minerali e termali


Resoconto integrale del dibattito dell'aula
Oggetto del Consiglio n. 2491 del 2 aprile 1997 - Resoconto
SEDUTA POMERIDIANA DEL 2 APRILE 1997
OGGETTO N. 2491/X Decadenza dalla concessione perpetua di acqua
minerale "La Margherita", in Comune di Courmayeur, del
concessionario Soc. Birra Aosta R. Vincent & C. S.a.s., in
persona del liquidatore avvocato Aristide Marcoz, di Aosta, a
beneficio della Regione autonoma della Valle d'Aosta, ai sensi
dell'articolo 11 dello Statuto speciale per la Valle d'Aosta.
Deliberazione Il Consiglio
Premesso che:
- la concessione di acqua minerale "La Margherita" venne
accordata in perpetuo con D.M. del 3 ottobre 1932 (pubblicato sulla
Gazzetta Ufficiale in data 8 aprile 1933) al Curatore fallimentare
della Società Anonima "Acque Minerali di Courmayeur", in persona
del Rag. Ugo Lanza, domiciliato ad Aosta presso il "Credit
Valdôtain";
- dal verbale di delimitazione del 4 settembre 1931 risulta che
l'area della concessione "La Margherita" è di ettari 0,0847 e
comprende i mapp. 86-87 - Fg. 37 del N.C.T. del comune di
Courmayeur;
- la concessione venne quindi trasferita alla Ditta "Birra Aosta
M. Vincent & C. S.a.s." di Aosta, con D.M. del 18 marzo 1938, e
successivamente intestata alla Ditta "Birra Aosta R. Vincent &
C. S.a.s." di Aosta, con D.M. del 15 ottobre 1966; quest'ultima
Società ottenne, con D.M. del 18 settembre 1970, l'autorizzazione a
tenere sospesi per due anni i lavori di coltivazione a condizione
che provvedesse ad assicurare la manutenzione degli impianti
esistenti;
- le proprietà immobiliari in territorio del comune di
Courmayeur della Ditta "Birra Aosta R. Vincent & C. S.a.s.",
fra le quali anche quelle riguardanti la concessione "La
Margherita", vennero acquistate dalla Società SCAMIF con atto di
compravendita in data 8 novembre 1972 del notaio Stellatelli di
Aosta; gli immobili sui quali insiste la sorgente "La Margherita"
furono quindi acquistati, con atto in data 29 ottobre 1973 del
notaio Guido Marcoz, dalla Società "Funivie Val Veny",
successivamente incorporata nella Società "COVALTOUR S.p.A." (C. F.
00040720070), con sede in reg. Borgnalle n. 10 - Aosta;
- in base alla documentazione in possesso dell'Ufficio Miniere e
Cave, dell'Assessorato dei Lavori Pubblici, risulta formalmente
ultimo titolare della concessione "La Margherita" la Ditta "Birra
Aosta R. Vincent & C. S.a.s.", non essendo stato richiesto e né
autorizzato alcun trasferimento della stessa.
Accertato che:
- la Società concessionaria non ha adempiuto alle prescrizioni
imposte con l'atto di concessione di cui al D.M. 3 ottobre 1932
(Gazzetta Ufficiale 8 aprile 1933) ed in particolare a quanto
riportato nell'articolo 3 lettere b) ed e), circa l'obbligo di
informare periodicamente l'Ufficio minerario sull'andamento dei
lavori e dei risultati ottenuti nonché di attenersi alle
disposizioni di legge per il controllo e la regolare esecuzione
della lavorazione;
- non ha osservato le disposizioni imposte dal R.D. 29 luglio
1927 n. 1443 "Norme di carattere legislativo per disciplinare la
ricerca e la coltivazione delle miniere nel Regno" in particolare
dell'articolo 26 "Le miniere date in concessione devono essere
tenute in attività tranne che ne sia consentita la sospensione dei
lavori o la graduale esecuzione degli stessi" - "Il Concessionario
deve coltivare la miniera con mezzi tecnici ed economici adeguati
all'importanza del giacimento e risponde di fronte allo Stato della
regolare manutenzione di essa durante i periodi di sospensione
lavori", e dall'articolo 27 "Qualunque trasferimento per atto tra
vivi della concessione dev'essere preventivamente autorizzato" -
"Ogni atto che non abbia riportato la preventiva autorizzazione è
nullo, tanto nei confronti dell'Amministrazione quanto tra le
parti";
- non ha regolarmente presentato, entro l'ultimo trimestre di
ogni anno, i programmi dei lavori da svolgere nell'anno successivo,
come previsto all'articolo 2, ultimo comma, del R.D.L. 15 giugno
1936, n. 1347 "Provvedimenti per la ricerca e la coltivazione delle
miniere" e dagli articoli 41 e 43 del D.P.R. 9 aprile 1959 n. 128
"Norme di Polizia delle miniere e delle cave".
Considerato che a norma dell'articolo 40 del R.D. n. 1443/1927
l'inottemperanza agli obblighi imposti con l'atto di concessione di
cui al D.M. 3 ottobre 1932 nonché la mancata osservanza delle
disposizioni di cui agli articoli 26 e 27 dello stesso Regio
Decreto e all'articolo 2 - ultimo comma - del R.D.L. 15 giugno 1936
n. 1347, è motivo di declaratoria e decadenza.
Considerato che la decadenza è pronunciata previa contestazione
dei motivi al concessionario, ai sensi dell'articolo 41 del citato
Regio Decreto e che pertanto il competente Ufficio Miniere e Cave
dell'Assessorato dei LL.PP., tenuto conto delle competenze in
materia secondo il D.P.R. 22 febbraio 1982, n. 182 "Norme di
attuazione dello Statuto Speciale della Regione Valle d'Aosta per
l'estensione alla Regione delle disposizioni del D.P.R. 24 luglio
1977, n. 616....", e il D.P.R. 27 dicembre 1985, n. 1142
"Trasferimento alla regione Valle d'Aosta delle funzioni in materia
di industria, commercio, annona ed utilizzazione delle miniere", ha
avviato d'ufficio il relativo procedimento, provvedendo:
- alla contestazione dei motivi di decadenza dalla concessione
perpetua per acque minerali "La Margherita" in territorio del
Comune di Courmayeur, alla Società "Birra Aosta R. Vincent & C.
S.a.s.", nella persona del liquidatore avvocato Aristide Marcoz -
p.za Narbonne 16- Aosta, nonché alla Società "COVALTOUR S.p.A.",
con sede in reg. Borgnalle n. 10 - Aosta (C. F. 00040720070),
attuale proprietaria dei terreni sui quali insiste la concessione
mineraria (mapp. 86-87 - Fg. 37 del N.C.T. del comune di
Courmayeur), con lettere n. 10338/5LL.PP. del 9 ottobre 1996 e n.
1517/5LL.PP. del 17 gennaio 1997, a firma del Presidente della
Giunta regionale, ed invito a presentare le eventuali opposizioni
od osservazioni;
- alla pubblicazione dell'avviso di contestazione sul Foglio
Annunzi Legali della Valle d'Aosta, n. 29 del 16 ottobre 1996;
- alla pubblicazione per 15 giorni (sino al 28 ottobre 1996),
all'albo pretorio del comune di Courmayeur, dell'avviso di
contestazione.
Visto che le pubblicazioni di rito e la notifica alla Società
titolare ed alla Società proprietaria dei terreni relative al
procedimento, non hanno dato luogo ad alcuna opposizione e
osservazione.
Ritenuto che ricorrono i motivi per la pronuncia della decadenza
della concessione di acqua minerale denominata "La Margherita",
sita in Comune di Courmayeur, a beneficio della Regione Valle
d'Aosta, ai sensi dell'articolo 11, comma 3, dello Statuto Speciale
per la Valle d'Aosta, promulgato con Legge Costituzionale n. 4 del
26 febbraio 1948.
Considerato che è competenza del Consiglio regionale decidere,
ai sensi dell'articolo 4 della legge regionale 8 febbraio 1958 n. 1
"Norme procedurali per la ricerca e per la coltivazione ed
utilizzazione delle miniere in Valle d'Aosta", sulla decadenza
dalle concessioni minerarie.
Visto il R.D. n. 1443/1927.
Vista la legge costituzionale n. 4/1948.
Vista la legge regionale n. 1/1958.
Visto il D.P.R. n. 182/1982.
Visto il D.P.R. n. 1142/1985.
Visto il parere favorevole espresso dal titolare delle funzioni
di Responsabile del Servizio Assetto e Tutela del Territorio
dell'Assessorato ai Lavori Pubblici, ai sensi dell'articolo 72
della legge regionale n. 3/1956 e successive modificazioni e del
combinato disposto dell'articolo 13 - comma 1 - lett. e) e
dell'articolo 59 - comma 2 - della legge regionale n. 45/1995, in
ordine alla legittimità della presente deliberazione.
Delibera
1) di promuovere a norma degli articoli 40 e 41 del R.D. 29
luglio 1927, la decadenza dalla concessione perpetua di acque
minerali denominata "La Margherita", compresa nei mappali 86-87 -
Fg. 37 del N.C.T. del comune di Courmayeur, su un'estensione di
ettari 0.0847, del concessionario Soc. "Birra Aosta R. Vincent
& C. S.a.s.", nella persona del liquidatore avvocato Aristide
Marcoz - p.za Narbonne 16 - Aosta, a beneficio della Regione
Autonoma Valle d'Aosta, ai sensi dell'articolo 11, comma 3 dello
Statuto regionale;
2) di stabilire che il Presidente della Giunta regionale
provveda all'emanazione del decreto di declaratoria di decadenza
dalla concessione perpetua di acque minerali "La Margherita" in
territorio del Comune di Courmayeur del concessionario Soc. Birra
Aosta R. Vincent & C. S.a.s., a beneficio della Regione, ai
sensi dell'articolo 11, comma 3, dello statuto speciale per la
Valle d'Aosta;
3) di sottoporre la deliberazione al controllo della Commissione
di Coordinamento, ai sensi e per gli effetti dell'articolo 8 -
lettera d) del decreto legislativo 22 aprile 1994,n. 320.
Presidente Qualcuno chiede la parola? Se nessuno chiede la
parola, pongo in votazione la delibera in oggetto:
Presenti, votanti e favorevoli: 25
Il Consiglio approva all'unanimità
