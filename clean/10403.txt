Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1396 del 12 luglio 1990 - Resoconto
OGGETTO N. 1396/IX - DISEGNO DI LEGGE: "RIFINANZIAMENTO PER
L'ESERCIZIO 1990 DELLA LEGGE REGIONALE 3 AGOSTO 1971, N. 10,
CONCERNENTE LA SOTTOSCRIZIONE DI CAPITALE AZIONARIO DI SOCIETA' DI
FUNIVIE E SEGGIOVIE LOCALI E DI ALTRE SOCIETA’
AVENTI PER FINE INIZIATIVE DI INTERESSE TURISTICO LOCALE", COME
MODIFICATA DALLE LEGGI REGIONALI 14 DICEMBRE
1972, N. 40, E
11 AGOSTO 1975, N. 41.
PRESIDENTE:
Poiché la relazione sul disegno di legge n.
190, iscritto al punto 40 dell'ordine del giorno, è già state
svolta in precedenza dall'Assessore competente, dichiaro aperta la
discussione generale.
Ha chiesto la parola il Consigliere Riccarand; ne ha
facoltà.
RICCARAND (VA):
Ho chiesto la parola per dichiarare che il
Gruppo Verde Alternativo si asterrà dal votare questo
provvedimento, specie perché è previsto un intervento a favore di
un nuovo impianto a Gressoney La Trinité, sulla cui opportunità non
concordiamo assolutamente.
PRESIDENTE:
Se nessuno chiede la parola, passiamo
all'esame dell'articolato.
Do lettura dell'articolo
Art. 1
1. Per l'applicazione della legge regionale 3 agosto 1971, n.
10, come successivamente modificata, concernente la sottoscrizione
di capitale azionario di società di funivie e seggiovie locali e di
altre società aventi per fine iniziative di interesse turistico
locale, è autorizzata, limitatamente all'esercizio 1990,
l'ulteriore spesa di lire 700.000.000.
2. L'onere derivante dall'applicazione della presente legge
graverà sul capitolo 37500 del bilancio di previsione della Regione
per l'anno 1990.
3. Alla copertura dell'onere di cui ai precedenti commi si
provvede mediante riduzione di pari importo dello stanziamento
iscritto al capitolo 50150 ("Fondo globale per il finanziamento di
spese per ulteriori programmi di sviluppo - spese di investimento",
a valere sull'apposito accantonamento previsto all'allegato n. 8 -
punto 2.2.2. - settore 2: sviluppo economico) della parte spesa del
bilancio di previsione della Regione per l'anno 1990.
PRESIDENTE:
Do lettura di due proposte di emendamento al
primo ed al terzo comma dell'articolo 1, presentate dalla 4a
Commissione regionale.
EMENDAMENTI
Art. 1
Il primo comma dell'art. 1 è così modificato:
le parole "come successivamente modificata" sono sostituite
dalle parole "come modificata dalle leggi regionali 14 dicembre
1972, n. 40, e 11 agosto 1975, n. 41,".
Il terzo comma dell'art. 1 è così modificato:
le parole "di cui ai precedenti commi" sono sostituite dalle
parole "di cui ai commi 1 e 2"
PRESIDENTE:
Se nessuno chiede la parola, pongo in
votazione gli emendamenti all'articolo 1 testé letti.
ESITO DELLA VOTAZIONE
Presenti: 32
Votanti: 31
Favorevoli: 31
Astenuti: 1 (Riccarand)
Il Consiglio approva
PRESIDENTE:
Do lettura dell’articolo 1
emendato.
Art. 1
1. Per l'applicazione della legge regionale 3 agosto 1971, n.
10, come modificata dalle leggi regionali 14 dicembre 1972, n. 40,
e 11 agosto 1975, n. 41, concernente la sottoscrizione di capitale
azionario di società di funivie e seggiovie locali e di altre
società aventi per fine iniziative di interesse turistico locale, è
autorizzata, limitatamente all’esercizio 1990,
l'ulteriore spesa di lire 700.000.000.
2. L'onere derivante dall'applicazione della presente legge
graverà sul capitolo 37500 del bilancio di previsione della Regione
per l'anno 1990.
3. Alla copertura dell'onere di cui ai commi 1 e 2 si provvede
mediante riduzione di pari importo dello stanziamento iscritto al
capitolo 50150 ("Fondo globale per il finanziamento di spese per
ulteriori programmi di sviluppo spese di investimento", a valere
sull'apposito accantonamento previsto all'allegato n. 8 - punto
2.2.2. - settore 2: sviluppo economico) della parte spesa del
bilancio di previsione della Regione per l'anno 1990.
PRESIDENTE:
Se nessuno chiede la parola, pongo in
votazione l'articolo 1 emendato testé letto.
ESITO DELLA VOTAZIONE
Presenti: 32
Votanti: 31
Favorevoli: 31
Astenuti: 1 (Riccarand)
Il Consiglio approva
PRESIDENTE:
Do lettura dell’articolo 2.
Art. 2
1. Al bilancio della Regione per l'esercizio finanziario 1990
sono apportate le seguenti variazioni:
Parte spesa
Variazione in diminuzione:
cap. 50150 Fondo globale per il finanziamento di spese per
ulteriori programmi di sviluppo (spese di investimento)
lire 700.000.000
Variazione in aumento:
cap. 37500 Spese per la sottoscrizione di capitale azionario di
società di funivie e seggiovie locali ed altre società
L.R. 03 agosto 1971, n. 10
lire 700. 000.000
PRESIDENTE:
Se nessuno chiede la parola, pongo in
votazione l'articolo 2 testé letto.
ESITO DELLA VOTAZIONE
Presenti: 32
Votanti: 31
Favorevoli: 31
Astenuti: 1 (Riccarand)
Il Consiglio approva
PRESIDENTE:
Do lettura dell’articolo 3.
Art. 3
1. La presente legge è dichiarata urgente ai sensi del terzo
comma dell'articolo 31 dello Statuto speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
PRESIDENTE:
Se nessuno chiede la parola, pongo in
votazione l'articolo 3 testé letto.
ESITO DELLA VOTAZIONE
Presenti: 32
Votanti: 31
Favorevoli: 31
Astenuti: 1 (Riccarand)
Il Consiglio approva
PRESIDENTE:
Il Consiglio è chiamato ora a pronunciarsi sul
complesso della legge.
ESITO DELLA VOTAZIONE
Presenti: 32
Votanti: 31
Favorevoli: 31
Astenuti: 1 (Riccarand)
Il Consiglio approva
