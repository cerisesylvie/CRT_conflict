Classificazione
BILANCIO E CONTABILITA' REGIONALE


Resoconto integrale del dibattito dell'aula
Oggetto del Consiglio n. 247 del 19 novembre 2003 - Resoconto
OGGETTO N. 247/XII - Comunicazione di provvedimenti
amministrativi di variazione al bilancio.
Il Consiglio
Premesso che, ai sensi dell'articolo 42 - primo comma - della
legge regionale 27 dicembre 1989, n. 90 come sostituito
dall'articolo 5 della legge regionale 7 aprile 1992, n. 16, la
legge regionale relativa all'approvazione del bilancio di
previsione della Regione per l'anno 2003 ha autorizzato la Giunta
regionale ad apportare, per l'anno 2003, variazioni di bilancio
mediante provvedimenti amministrativi da comunicare al
Consiglio;
Rilevato che, ai sensi dell'articolo 37, comma 3, della legge
regionale 27 dicembre 1989, n. 90, come sostituito dall'articolo 4,
comma 1, della legge regionale 21 agosto 2000, n. 27, il prelievo
di somma dal fondo di riserva per spese impreviste è disposto con
deliberazione della Giunta regionale da comunicare al Consiglio
regionale entro quindici giorni dalla sua adozione;
Richiamate le leggi regionali n. 90/1989, n. 16/1992 e n.
27/2000, nonché la legge regionale di approvazione del bilancio per
l'anno 2003;
Prende atto
della comunicazione delle seguenti deliberazioni della Giunta
regionale:
Oggetto n. 3789 in data 20 ottobre 2003:
Variazioni al
bilancio di previsione della Regione per l'anno 2003 per variazioni
tra capitoli appartenenti al medesimo obiettivo programmatico e
conseguente modifica al bilancio di gestione.
Oggetto n. 3867 in data 27 ottobre 2003:
Variazioni al
bilancio di previsione della Regione per l'anno 2003 per variazioni
tra capitoli appartenenti al medesimo obiettivo programmatico e
conseguente modifica al bilancio di gestione.
Oggetto n. 3869 in data 27 ottobre 2003:
Prelievo di
somma dal Fondo di riserva per le spese impreviste per l'anno 2003
e conseguente modifica al bilancio di gestione.
Oggetto n. 3871 in data 27 ottobre 2003:
Variazione al
bilancio di previsione per l'anno 2003 per l'iscrizione di
assegnazioni statali e comunitarie per interventi di protezione
delle foreste contro gli incendi e conseguente modifica al bilancio
di gestione.
Président - La parole au Conseiller Curtaz.
Curtaz (Arc-VA) - Volevo solo un breve chiarimento relativamente
alla deliberazione n. 3869, che si riferisce al pagamento del
debito riguardante l'ospitalità della prima squadra del "Parma
Calcio" nel 2002.
Le due domande sono queste: la prima, se in tema di ritiri
calcistici questa è l'ultima sanatoria o se ne sono previste altre;
la seconda - non so da indirizzare all'Assessore Caveri o a
qualcuno del Governo -, a che punto è il provvedimento disciplinare
interno nei confronti dell'ex Capo dell'Ufficio stampa della
Giunta.
Président - La parole à l'Assesseur au tourisme, aux sports, au
commerce, aux transports et aux affaires européennes, Caveri.
Caveri (UV) - Evidentemente posso rispondere per quel che
riguarda la questione dei ritiri calcistici, a questo proposito si
tratta di 2 fatture riferite al ritiro pre-campionato del "Parma
Calcio" nell'estate del 2002. Rientriamo in quelle attività
ispettive di cui ho parlato in precedenza, si tratta di una serie
di vicende che di tanto in tanto appaiono e a cui bisogna dare
risposta. In questo caso abbiamo dovuto fare questa variazione al
bilancio, cui è seguito un provvedimento dirigenziale con cui
abbiamo liquidato 2 fatture che sono risultate del tutto regolari.
Si tratta - mi auguro - dell'ultima questione riguardante i ritiri
di calcio ma, non avendo capacità divinatorie ed essendo l'ufficio
impegnato nel duplice ruolo di fare l'ordinaria amministrazione e
in parte di dover analizzare ancora delle carte pervenute al
dipartimento che si occupa delle questioni dello sport, trasferite
dall'ufficio stampa che precedentemente se ne
occupava… si tratta di una ricerca che
mi auguro in questo caso abbia
esaurito… se non fosse così, verremo
qui in Consiglio con degli atti ufficiali e vi verremo a dire che
vi era ancora qualcos'altro.
Président - La parole à l'Assesseur au budget, aux finances, à
la programmation et aux participations régionales,
Marguerettaz.
Marguerettaz (UV) - Trattandosi di variazione di bilancio,
evidentemente questo argomento non è contemplato nell'ambito della
deliberazione, però al riguardo, anche se non è l'Assessorato del
bilancio che segue il personale, sono al corrente che gli uffici
stanno proseguendo nella loro istruttoria per dare delle risposte
al caso.
Président - Est-ce qu'il y a des collègues qui souhaitent
intervenir? Si ce n'est pas le cas, le Conseil prend acte.
Chers collègues, il manque 10 minutes à 20 heures, est-ce que
vous souhaitez aborder le point n° 34, que j'estime va nous prendre
beaucoup de travail? Je me remets à votre décision. Il me paraît
judicieux de renvoyer tous les arguments à demain, je pense qu'on a
suffisamment produit. Nous reprendrons demain avec l'examen du
point n° 34 à l'ordre du jour.
La séance est levée.
---
La séance se termine à 19 heures 48.
