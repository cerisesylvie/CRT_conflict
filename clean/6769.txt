Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1252 del 4 aprile 1985 - Resoconto
OGGETTO N. 1252/VIII - DISEGNO DI LEGGE CONCERNENTE:
"RIFINANZIAMENTO PER L'ANNO 1985 DELLA LEGGE REGIONALE 30 DICEMBRE
1982, N. 101, CONCERNENTE LA COSTITUZIONE DI FONDI DI ROTAZIONE PER
L'ARTIGIANATO, IL COMMERCIO E LA COOPERAZIO NE E DELLA LEGGE
REGIONALE 8 OTTOBRE 1973, N. 33, CONCERNENTE LA COSTITUZIONE DI
FONDI DI ROTAZIONE REGIONALI PER LA PROMOZIONE DI INIZIATIVE
ECONOMICHE NEL TERRITORIO DELLA VALLE D'AOSTA".
PRESIDENTE
: Ha chiesto la parola l'Assessore alle Finanze
Martin; ne ha facoltà.
MARTIN (A.D.P.):
Si tratta di un rifinanziamento dei
fondi di rotazione previsti sia dalla legge n. 33 e quindi inerenti
all'industria, al turismo e all'edilizia, sia dalla legge n. 101 e
quindi inerenti all'artigianato e al commercio.
Come si vede dalla relazione, i fondi di rotazione istituiti nel
'73, per quanto riguarda l'artigianato ed il commercio, partiti da
una dotazione inizia le di tre miliardi e quattrocento milioni,
raggiungono oggi i sessantatre miliardi e trecento milioni. Per
quanto riguarda l'artigianato ed il commercio invece, da una
dotazione iniziale di tre miliardi e seicento milioni, si è
arrivati oggi a venti miliardi e settecento milioni. Questi fondi
di rotazione hanno quindi raggiunto lo scopo prefisso ed hanno
immesso nella Regione una grande quantità di denaro.
Con questo disegno di legge ci si propone di rifinanziare per
cinque miliardi gli interventi previsti dal capo I° e cioè i
villaggi rurali, per sette miliardi gli alberghi, per un miliardo e
mezzo gli interventi per l'artigianato e per cinque miliardi e
mezzo gli interventi per il commercio.
In sede di commissione mi è stato chiesto di indicare le
previsioni di rientro per il 1985. I rientri saranno
rispettivamente di questo genere: per il capo I° 900 milioni circa,
per il capo II° 1 miliardo 827 milioni circa, per l'artigianato
circa 1 miliardo e mezzo e per il commercio 1 miliardo 800 milioni
circa. Per l'artigianato, pur essendoci diverse domande, si prevede
solo lo stanziamento di un miliardo e mezzo perché in questo
settore opera anche l'Artigiancassa alle stesse condizioni previste
per i fondi di rotazione. Il Governo regionale intende convogliare,
in un primo tempo, sull'Artigiancassa le domande degli artigiani
per utilizzare solo in un secondo tempo le provvidenze previste dai
fondi di rotazione.
PRESIDENTE
: Dichiaro aperta la discussione generale.
Ha chiesto la parola il Consigliere Breuvé; ne ha facoltà.
BREUVE' Lilliana (P.S.I.):
Chiedo all'Assessore alle
Finanze quando verrà portata all'approvazione del Consiglio la
legge che permetterà l'aumento del massimale per il commercio da 80
a 120 milioni ed il corrispondente abbattimento del tasso di
interesse. Vorrei sapere se ci sono dei motivi speciali per i quali
il commercio ha diritto solo al 70% delle spese che effettua,
mentre l'artigianato ha il 100%. Inoltre vorrei sapere se vi è un
motivo per il quale alcune categorie non sono ammesse a questo
beneficio, ad esempio gli autonoleggiatori, e se si sta provvedendo
a collegare questo provvedimento al leasing.
PRESIDENTE
: Ha chiesto la parola il Consigliere Berti; ne
ha facoltà.
BERTI (Art. e Comm. Vald.):
Poiché c'è già un
finanziamento previsto della legge, chiedo all'Assessore se non
ritiene opportuno adeguarlo al contributo elargito
dall'Artigiancassa, andando avanti di pari passo come si faceva
negli anni precedenti. L'Artigiancassa è passata dai 60 milioni
previsti l'anno scorso ai 120 di
oggi,
mentre noi siamo
rimasti fermi ad 80. Inoltre vorrei avere qualche chiarimento sulla
questione del leasing, sollecitato ed aspettato da tutte le
categorie economiche: mi sembra che esso non comporti un onere
maggiore per la Regione, ma solo una modifica dell'attuale legge,
prevedendo di darlo non come mutuatari ma come affittuari.
PRESIDENTE
: Ha chiesto la parola l'Assessore alle Finanze
Martin; ne ha facoltà.
MARTIN (A.D.P.):
I provvedimenti che vengono suggeriti e
sollecitati dai Consiglieri Berti e Breuvé sono all'attenzione
della Giunta regionale. Il provvedimento odierno è solo un
rifinanziamento e non cambia le due leggi in vigore, la n. 33 e la
101.
La Giunta non si sta soffermando solo sulla possibilità di
allargare agli artigiani, commercianti ed alberga tori il leasing,
oppure di estenderlo anche ad altre categorie, come quella degli
autonoleggiatori, ma sta esaminando anche l'opportunità di un
eventuale aumento del tetto per portarlo ai livelli
dell'Artigiancassa, e di una revisione della politica dei tassi nel
suo insieme. Oggi i tassi di interesse, che pure sono fermi da
alcuni anni, sono molto diversificati e noi stiamo facendo un
discorso generale per vedere di agganciarli all'inflazione.
Quanto prima verrà presentato un progetto di legge organico per
tutti i fondi di rotazione. In esso saranno previsti i leasing, un
nuovo tipo di tasso e soprattutto un suo aggancio automatico in
percentuale al tasso di riferimento, mentre oggi si parla di valori
assoluti del tasso di interesse, per cui variando il tasso di
riferimento varierà anche il tasso previsto dal fondo di rotazione.
Anche il tetto massimo verrà portato allo stesso livello
dell'Artigiancassa.
Per quanto riguarda la differenza tra commercio e artigianato
nella percentuale di intervento, è probabile che si arrivi ad
adottare la stessa percentuale nei due settori. Fino ad oggi si è
seguita questa prassi perché nel settore dell'artigianato, essendo
preponderanti le spese dovute alle attrezzature ed ai macchinari,
ci sembrava giusto dare la possibilità di accedere al 100%.
Spero di avere risposto a tutte le domande.
PRESIDENTE
: Passiamo all'esame dell'articolato.
Do lettura dell'articolo 1:
Articolo 1
(Rifinanziamento fondi di rotazione)
La
legge regionale 8 ottobre 1973, n. 33, concernente la
costituzione di fondi di rotazione regionali per la pro mozione di
iniziative economiche nel territorio della Valle d'Aosta e la legge
regionale 30 dicembre 1982, n. 101, concernente la costituzione di
fondi di rotazione per l'artigianato, il commercio e la
cooperazione sono rifinanziate per l'esercizio 1985 con lo
stanziamento complessivo di Lire 19.000 milioni, da ripartire come
segue:
- per gli interventi di cui al Capo I della legge regionale
33/1973
£
.
5.000.000.000
- per gli interventi di cui
al
Capo II della legge
regionale 33/1973
£.7.000. 000. 000
- per gli interventi di cui all'art. 2 (artigianato) della
legge regionale 101/1982
£. 1.500. 000. 000
- per gli interventi di cui all'art. 3 (commercio) della
Legge regionale 101/1982
£. 5.500. 000. 000
PRESIDENTE
: Se nessuno chiede la parola, metto in
approvazione l'articolo 1 testé letto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE
: Do lettura dell'articolo 2:
Articolo 2
(Norma finanziaria)
L'onere complessivo di Lire 19.000.000.000 derivante
dall'applicazione della presente legge graverà sui capitoli
25350,
36650, 36950 e 37900 della parte spesa del bilancio
preventivo della Regione per l'esercizio finanziario 1985.
Alla copertura dell'onere di cui al comma precedente si
provvederà mediante riduzione di pari importo del capitolo 50150
"Fondo globale per il finanziamento di ulteriori programmi di
sviluppo (spese di investimento)" del bilancio di previsione della
Regione per l'anno 1985.
PRESIDENTE
: Se nessuno chiede la parola, metto in
approvazione l'articolo 2 testé letto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE
: Do lettura dell'articolo 3:
Articolo 3
(Variazioni al bilancio di previsione)
Alla parte spesa del bilancio di previsione della Regione per
l'eserci
zio
1985 sono apportate le seguenti
variazioni:
Variazione in diminuzione:
Cap.
50150 -
Fondo globale per il finanziamento di
spese per ulteriori programmi di sviluppo (spese di
investimento)
£
19.000. 000. 000
Variazione in aumento:
Cap. 25350 - Spese per finanziamenti sui fondi regionali di
rotazione istituiti per lo sviluppo delle iniziative economiche in
Valle d'Aosta (Capo I - Villaggi rurali)
-
L.R. 8.10.73, n. 33 e successive modificazioni ed
integrazioni
£. 5.000. 000. 000
Cap. 36650 - Spese per finanziamenti sul fondo regionale di
rotazione per l'artigianato
-
L.R. 30 dicembre 1982, n. 101 e successive modificazioni ed
integrazioni
£.
1.500. 000. 000
Cap. 36950 - Spese per finanziamenti sul fondo regionale di
rotazione per il commercio
-
L.R. 30 dicembre 1982, n. 101 e successive modificazioni ed
integrazioni
£.
5.500. 000. 000
Cap. 37900 - Spese per finanziamenti sui fondi regionali di
rotazione istituiti per lo sviluppo di iniziative economiche
(Capo
II Alberghi)
-
L.R. 8.10.1973, n. 33 e successive modificazioni ed
integrazioni
£.
7.000. 000. 000
PRESIDENTE
: Se nessuno chiede la parola, metto in
approvazione l'articolo 3 testé letto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE
: Do lettura dell'articolo 4:
Articolo 4
(Dichiarazione d'urgenza)
La presente Legge è dichiarata urgente ai sensi del terzo
comma dell'art. 31 dello Statuto speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla
e
di
farla osservare come legge della Regione Valle d'Aosta.
PRESIDENTE
: Se nessuno chiede la parola, metto in
approvazione l'articolo 4 testé letto:
ESITO DELLA VOTAZIONE
Presenti, votanti e favorevoli:
27.
Il Consiglio approva all'unanimità.
PRESIDENTE
: Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti:
28
Votanti:
28
Favorevoli:
26
Contrari:
2
Il Consiglio approva.
