Classificazione
ASSISTENZA SOCIALE
Asili nido


Resoconto integrale del dibattito dell'aula
Oggetto del Consiglio n. 438 del 12 gennaio 1994 - Resoconto
OGGETTO N. 438/X - Applicazione del piano di riparto dei
finanziamenti da assegnare per l'anno 1994 agli enti gestori di
asili-nido in applicazione della legge regionale 9 gennaio 1986, n.
3.
Deliberazione - Il Consiglio
Vista la legge regionale 9 gennaio 1986, n. 3, recante "Nuove
norme sugli asili-nido" e, in particolare, l'articolo 36 il quale
prevede che il piano annuale di riparto del fínanziamento agli Enti
gestori di asili-nido sia approvato dal Consiglio regionale su
proposta della Giunta regionale;
Visti i programmi per l'anno 1994 formulati, ai sensi e per gli
effetti del 2° comma dell'articolo 35 della predetta legge
regio­nale, dai Comuni di Aosta, Châtillon, Pont-Saint-Martin e dal
Consorzio per l'asilo-nido di Nus, nonché la documentazione ad essi
allegata, dimostrativa degli oneri e delle attività previsti, del
numero dei bambini frequentanti i rispettivi asili-nido, delle
quantità del personale impiegato con le relative qualifi­che;
Visto anche l'articolo 37 della citata legge regionale il quale
prevede che la partecipazione dei genitori o di chi ne fa le veci
alle spese del servizio (asilo-nido) è stabilita dal Consiglio
re­gionale, sentita l'Associazione dei Sindaci della Valle d'Aosta,
contestualmente all'approvazione del piano annuale di cui
all'articolo 36;
Sentita l'Associazione dei Sindaci della Valle d'Aosta nonché
gli Enti gestori degli asili-nido i quali hanno concordato
l'adozione dei criteri di seguito riportati;
Visto il parere favorevole rilasciato dal Dirigente del Servizio
affari generali, assistenza e servizi sociali dell'Assessorato alla
Sanità ed Assistenza Sociale, ai sensi del combinato disposto
dell'articolo 72 della legge regionale n. 3/1956 e successive
mo­dificazioni e dell'articolo 21 della legge regionale n. 18/1980
e successive modificazioni, in ordine alla legittimità della
presen­te deliberazione;
Richiamata la legge regionale 9 gennaio 1986, n. 3;
Visto il parere della V Commissione consiliare permanente;
Delibera
1) di approvare il sottoriportato piano di riparto dei
finanzia­menti per l'anno 1994 da assegnare agli Enti gestori di
asili-ni­do ai sensi della legge regionale 9 gennaio 1986, n.
3:
Consorzio
o comune
Spese
di gestione
Spese in
c/capitale
AOSTA - Via Brocherel
790.000.000
AOSTA - Viale Europa
810.000.000
AOSTA - M. Berra
940.000.000
80.000.000
AOSTA - Via Roma
720.000.000
CHATILLON
650.000.000
20.000.000
NUS
640.000.000
20.000.000
PONT-SAINT-MARTIN
660.000.000
20.000.000
TOTALI
5.210.000.000
140.000.000
2) di dare atto che la relativa spesa ammontante a complessive
lire 5.350.000.000 (cinquemiliarditrecentocinquantamilioni) graverà
sui seguenti capitoli e residui del bilancio di previsione della
Regione per l'anno 1994:
- n. 58420: Contributi ai comuni nelle spese di gestione di
asili-nido;
- n. 58480: Contributi ai comuni nelle spese di investimento per
gli asili-nido;
3) di stabilire che alla liquidazione dei finanziamenti
assegnati agli Enti interessati provveda la Giunta regionale ai
sensi degli articoli 36 e 38 della legge regionale 9 gennaio 1986,
n. 3;
4) di fissare, come seguono, i criteri da applicare dagli Enti
ge­stori, a decorrere dal 1° gennaio 1994, per la composizione di
una quota mensile a carico dei genitori o di chi ne fa le veci per
partecipare alle spese di frequenza di ogni bambino iscritto
all'asilo-nido, ai sensi dell'articolo 37 della legge regionale 9
gennaio 1986, n. 3:
A) la quota mensile è determinata in base al reddito
complessi­vo dei genitori o di chi ne fa le veci secondo gli
scaglioni di reddito di cui all'allegata tabella A, con esenzione
temporanea per casi sociali eccezionali documentati dai servizi
sociali;
B) il reddito complessivo è costituito dalla sommatoria dei
sin­goli redditi dei genitori o di chi ne fa le veci;
C) i singoli redditi dei genitori o di chi ne fa le veci sono
quelli, desumibili al mese di gennaio 1994, in base alla
dichiarazione dei redditi (mod. 740, mod. 101, mod. 201, eccetera)
presentata l'anno precedente, ovvero, in mancanza di questa, in
base all'ultima busta paga percepita e rapportata all'anno intero,
ovvero, in mancanza di questa, in base ad una autodichiara­zione
sull'ammontare presunto del proprio reddito, per l'anno 1994,
effettuata dagli interessati con sottoscrizione autenticata ai
sensi dell'articolo 20 della legge 4 gennaio 1968, n. 15;
D) i redditi dei genitori o di chi ne fa le veci sono così
determi­nati:
a) redditi imponibili ai fini IRPEF lordi (si considerano, ad
esempio, gli importi indicati al rigo N1 -"reddito complessivo"-
del mod. 740/93 ovvero al punto 5 del mod. 101/93, ovvero al punto
5 del mod. 201/93), al netto dei soli contributi previden­ziali ed
assistenziali obbligatori, dell'imposta locale sui redditi (ILOR) e
delle spese sostenute per cure mediche;
b) redditi esenti da IRPEF o assoggettati a ritenuta di imposta
alla fonte o ad imposta sostitutiva;
c) i redditi da lavoro dipendente o da pensione sono conteggiati
nella misura del 70 percento;
E) dal reddito complessivo viene detratta la somma di lire
2.000.000 per ogni figlio a carico oltre al primo;
F) nel caso in cui due o più bambini dello stesso nucleo
familia­re siano iscritti al medesimo asilo-nido, per ogni bambino
iscritto oltre al primo la quota mensile è ridotta del 50
percen­to;
G) per i monoredditi compresi nello scaglione di reddito da lire
15.000.001 a lire 20.000.000 di cui all'allegata tabella A la quota
mensile è ridotta del 50 percento;
H) nel caso di malattia o d'infortunio che non consenta ad un
bambino la frequenza all'asilo-nido per un periodo superiore a 15
(quindici) giorni consecutivi (pre-festivi e festivi compresi), la
retta mensile a carico dei genitori o di chi ne fa la veci è
ri­dotta del 50 percento secondo la seguente tabella:
- malattia o infortunio da 1 a 15 giorni consecutivi:
retta mensile intera;
- malattia o infortunio da 16 a 45 giorni consecutivi:
retta mensile ridotta del 50 per­cento per un mese;
- malattia o infortunio da 46 a 75 giorni consecutivi:
retta mensile ridotta del 50 per­cento per due mesi;
- malattia o infortunio da 76 a 105 giorni consecutivi:
retta mensile ridotta del 50 per­cento per tre mesi;
eccetera.
la malattia e l'infortunio, per dar luogo alla riduzione della
retta mensile come sopra esposto, devono essere comprovati da
certificato medico attestante la natura degli stessi;
se la malattia o l'infortunio si protrae nell'arco di due mesi
(ad esempio 20 giorni consecutivi di malattia di cui 10 nel primo e
10 nel secondo mese), per il primo mese sarà corrisposta la retta
intera mentre per il secondo sarà corrisposta nella misura ridotta
del 50 percento;
i giorni non consecutivi di malattia o di infortunio la cui
somma complessiva sia superiore a quindici giorni in un mese non
danno comunque luogo alla riduzione della retta per quel mese;
I) nel caso di chiusura temporanea di un asilo-nido, disposta
dall'ente gestore per consentire la fruizione dei congedi ordinari
al personale e l'ordinaria manutenzione degli stabili, ai sensi
dell'articolo 8 della legge regionale n. 3/1986, la retta mensile a
carico dei genitori o di chi ne fa le veci è diminuita in ragione
di 1/22 (un ventiduesimo) del suo importo per ogni giorno di
man­cata erogazione del servizio;
5) di autorizzare, in via sperimentale, per soddisfare le
esigen­ze dei cittadini, gli enti gestori di asili-nido ad
accettare, a de­correre dal 1° gennaio 1994, iscrizioni di bambini
a tempo par­ziale ("part-time") alle seguenti condizioni:
- per ogni asilo-nido il numero dei posti destinati a tempo
par­ziale non sia superiore al doppio del 25 percento del numero
totale dei posti di quell'asilo-nido;
- il tempo parziale del mattino comprenda il pasto di
mezzo­giorno mentre il tempo parziale del pomeriggio non lo
com­prenda;
- per ogni iscritto al tempo parziale del mattino corrisponda un
iscritto al tempo parziale del pomeriggio, senza periodi di
com­presenza dei due iscritti;
- la retta mensile corrisponda al 60 percento della retta
intera, determinata secondo quanto previsto dalla presente
delibera­zione, per gli iscritti al tempo parziale del mattino e
corrispon­da al 40 percento della retta intera, per gli iscritti al
tempo parziale del pomeriggio;
- l'adozione del tempo parziale non pregiudichi il regolare
an­damento del servizio di asilo-nido;
- l'adozione del tempo parziale non comporti maggiori oneri a
carico dell'Amministrazione regionale;
- il tempo parziale si svolga nel rispetto delle norme della
legge regionale n. 3/1986 e di quanto previsto dalla presente
delibe­razione;
6) di rinviare a successivi provvedimenti deliberativi della
Giunta regionale l'approvazione di maggiori spese derivanti
dall'eventuale pagamento dell'I.V.A. per la gestione in
conven­zione degli asili-nido di Aosta, Viale Europa, Via Roma e M.
Berra e dall'eventuale sostituzione di personale assente, duran­te
l'anno 1994;
7) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 1, lettere b), f) ed i) del decreto
legi­slativo 13 febbraio 1993, n. 40.
Tabella A - Contribuzione giornaliera a carico dei ge­nitori o
chi ne fa le veci
Limiti di reddito annuo
Contribuzione mensile
fino a L. 15.000.000
L. 110.000
da L. 15.000.001 a L. 20.000.000
L. 187.000
da L. 20.000.001 a L. 22.000.000
L. 220.000
da L. 22.000.001 a L. 24.000.000
L. 253.000
da L. 24.000.001 a L. 26.000.000
L. 286.000
da L. 26.000.001 a L. 28.000.000
L. 330.000
da L. 28.000.001 a L. 30.000.000
L. 374.000
da L. 30.000.001 a L. 33.000.000
L. 429.000
da L. 33.000.001 a L. 36.000.000
L. 484.000
da L. 36.000.001 a L. 39.000.000
L. 550.000
da L. 39.000.001 a L. 42.000.000
L. 616.000
da L. 42.000.001 a L. 46.000.000
L. 693.000
da L. 46.000.001 a L. 50.000.000
L. 770.000
da L. 50.000.001 a L. 55.000.000
L. 858.000
da L. 55.000.001 e oltre
L. 946.000
Presidente -
La parola all'Assessore della sanità e
assisten­za sociale, Vicquéry.
Vicquéry (UV) -
Preannuncio che sta per essere
distribuita una serie di emen­damenti che ho preparato in materia,
in seguito all'incontro avuto con i rappresentanti dei genitori.
Cercherò di illustrare i punti salienti in merito.
Uno riguardava la determinazione delle fasce di reddito che, su
indicazione degli enti gestori, abb­iamo spostato da un sistema di
calcolo giornaliero ad un siste­ma mensile, per entrare nella
filosofia del disegno di legge in Parlamento che intende dare una
connotazione diversa agli asili-nido: un servizio socio-educativo.
In quest'ottica la Regio­ne e i comuni dicono ai genitori che
l'asilo-nido non è un
optio­nal
ma un servizio educativo da
seguire. I comuni si lamenta­vano giustamente di non riuscire a
organizzare un servizio de­cente, se un giorno avevano 20 bambini
ed un altro 5; per cui si cerca di impegnare i genitori. Una
contestazione fatta riguardava le tariffe: la Giunta ha in­teso
definire queste tariffe che coprono solo l'11,8 percento del costo
globale, rispetto al 36 percento previsto per i servizi a domanda
individuale, ha voluto dare un'indicazione politica di­cendo che
l'Amministrazione regionale ha l'obbligo di garantire il servizio a
tutti, soprattutto alle fasce basse e facendo pagare le fasce
alte.
La tabella derivata ha una proporzionalità precisa tra le fasce
basse e alte: per questo motivo non ho accolto le ri­chieste dei
genitori di ritornare al sistema di calcolo giornalie­ro, perché
avrebbe sballato tutto questo concetto, mentre ho ac­colto la
richiesta di togliere la fascia superiore ai 60 milioni che avrebbe
comportato un costo di lire 1.045.000. Il secondo punto riguardava
il costo durante le malattie e le ferie e allora questi emendamenti
si muovono nell'ottica di andare verso le richieste dei
genitori.
In sintesi, il primo emendamento, sposta dal 1° gennaio 1994 al
1° febbraio 1994 la decorrenza per evitare una retroattività,
perché dalla fascia superiore ai 42 milioni l'aumento varia
dal­l'11 percento al 30 percento.
Il secondo, corregge una dizione sbagliata laddove si dice che
si calcolano i redditi col modello 740 o 101 o, in mancanza, con
l'ultima busta paga; si sostituisce "in mancanza" con "in
alternativa" perché a volte, soprattutto i cassaintegrati, si
trovano a inizio anno in una situazione eco­nomica molto diversa
rispetto al passato, quindi "in alternati­va" significa che possono
presentare le buste paga e calcolare poi le tariffe su queste buste
paga.
L'emendamento numero tre fa scendere da 15 a 7 giorni
consecutivi il periodo entro il quale i genitori per la malattia
devono pagare la retta mensile, per gli altri giorni pagheranno
1/22 per ogni giorno di assenza.
Il quarto emendamento va incontro alle richieste che mi sono
pervenute ieri, in mattinata, da associazioni e da famiglie di
portatori di handicap che, giustamente, fanno rilevare che i
ra­gazzi spesso devono assentarsi dall'asilo-nido per cure di tipo
riabilitativo e rieducativo, e sembrava loro illogico pagare la
tariffa durante questa assenza. Allora si definisce anche qui una
quota base pari al 50 percento cioè 11 giorni sui 22 mensili che
devono comunque pagare, mentre per gli altri giorni di as­senza ci
sarà una detrazione pari ad un ventiduesimo.
Lo stesso discorso vale per le ferie dei genitori perché, come
sa­pete, gli asili-nido sono aperti per tutto l'anno e allora si
stabi­lisce una fruizione di 15 giorni di ferie in qualunque
periodo dell'anno durante il quale i genitori non pagheranno le
tariffe.
L'ultimo emendamento riguarda il punto cinque della parte
di­spositiva dove si dice che per ogni iscritto al tempo parziale
del mattino è opportuno che corrisponda un iscritto al piano
par­ziale del pomeriggio, si aggiunge questo "opportuno" perché
questa era una indicazione che era data ai comuni.
Con questo emendamento si dice che i comuni devono cercare di
far sì che a un bambino a tempo parziale al mattino corrisponda un
bam­bino a tempo parziale al pomeriggio, e non costituisce un
obbli­go perché i comuni spesso devono fare riferimento alle loro
esi­genze reali. In presenza di questi emendamenti che vanno
in­contro, come già hanno comunicato anche alcuni organi di stampa,
alle richieste dei genitori, propongo al Consiglio regio­nale di
votare la deliberazione.
Presidente -
Qualcuno chiede la parola? La
discussione generale è aperta. La parola al Consigliere
Tibaldi.
Tibaldi (LN) -
Io ho dato un'occhiata abbastanza
rapida a questa proposta che ovviamente ha la sua validità, ha i
suoi contenuti positivi; ven­gono cambiati parzialmente i criteri
di calcolo sul contributo che deve essere erogato dai genitori,
però mi sembra che ci sia una dimenticanza abbastanza evidente o
che, per lo meno, sia stata fatta una sottovalutazione.
Mi riferisco all'articolo 4, al punto D, alla lettera c) dove,
secondo me, si fa una discrimina­zione che non ha alcuna
giustificazione perché si parla di red­diti da lavoro dipendente o
da pensioni che sono conteggiati nella misura del 70 percento. Sono
d'accordissimo a riconoscere che le cosiddette fasce sociali deboli
abbiano delle agevolazioni e quando parlo di fasce sociali deboli
mi riferisco essenzial­mente ai pensionati e ai cassaintegrati, ma
non mi sembra che i dipendenti pubblici, soprattutto, o privati,
siano da includere in questa categoria.
Oggi essere lavoratore dipendente vuol dire essere privilegiato
rispetto al lavoratore autonomo e se, la scansione viene fatta
perché nei lavoratori autonomi si vuol far rientrare solamente i
liberi professionisti, questo mi sembra assolutamente sbagliato.
Nella categoria dei lavoratori autonomi rientrano anche gli
ar­tigiani, i commercianti, i cosiddetti piccoli imprenditori e
pos­siamo dire che, oggi come oggi, per la notevole pressione
fiscale, vivono alla quotidianità.
Quindi non vedo come mai attraverso questa proposta si debba
creare detta discriminazione tra lavo­ratori dipendenti e
lavoratori autonomi. A parte il fatto che nelle fasce di reddito
viene già chiaramente stabilito che con la progressività del
reddito c'è un aumento altrettanto progressivo della contribuzione
mensile, e questo mi pare più che sufficien­te; però,
quest'ulteriore distinzione nel calcolare solamente al 70 percento
il reddito da lavoro dipendente, mi sembra vera­mente
un'esagerazione.
Per questa ragione presentiamo un emendamento dove si chiede di
eliminare la parte da lavoro di­pendente e di limitare il conteggio
nella misura del 70 percento solamente per i redditi da pensione ed
eventualmente, se si vuole, anche ai redditi di altre fasce sociali
deboli come i cas­saintegrati, ma assolutamente non solo ai
dipendenti; chi sono gli artigiani, i commercianti, i piccoli
imprenditori? Perché de­vono essere trattati in maniera così
discriminatoria? Ho qui l'emendamento e adesso vi verrà
distribuito.
Presidente -
Altri consiglieri chiedono la parola?
La parola al Consigliere Marguerettaz.
Marguerettaz (DC) -
Chiedo scusa al Consiglio se
intervengo e, nello stesso tempo, do un'occhiata agli emendamenti.
Credo che alcune considera­zioni su questo tema vadano fatte. Qui
parliamo di un servizio che viene offerto a quel soggetto civile al
quale noi guardiamo con maggiore attenzione che è la famiglia. In
questo senso, noi riteniamo che, soprattutto in un momento sociale
ed economico come quello che stiamo attraversando, su argomenti
come questi non dobbiamo troppo fare questione di lana caprina,
an­dando a spulciare le centomila lire o i milioncini che vengono a
gravare sul bilancio regionale; crediamo che ben altre siano le
direzioni da seguire per rimettere mano ad una politica
regio­nale.
Fatta questa premessa, io credo che il servizio dell'asilo-nido
sia un servizio oltremodo sentito dal punto di vista della
necessità delle varie famiglie e credo anche che alcune raccolte di
firme, se non ricordo male, portate avanti alcuni mesi fa,
tendessero ad istituire per legge il servizio dell'asilo-nido,
di­mostrando questo bisogno formidabile che c'è nelle varie
fa­miglie. Una considerazione da farsi è che questa è l'unica
ri­sposta che viene data alle famiglie che si trovano nella
necessi­tà di non poter accudire, in alcuni momenti della giornata,
i propri figli.
Diciamo subito che da questo punto di vista, rispetto al
passato, e sottolineo un aspetto senza dubbio positivo di questa
delibera, è la parte in cui si parla di far usufruire
dell'asilo-nido da parte delle famiglie a livello di
part-time
. Questa è sicuramente una scelta giusta, una
scelta condivisa da parte nostra perché offre detta possibilità
alle famiglie e, al tempo stesso, aiuta la corre­sponsabilità da
parte dei genitori nei confronti dell'educazione dei propri figli.
Fatta questa positiva premessa, sottolineo che ci sono troppe cose
che non possono avere la nostra approvazio­ne. Inizio con alcune
considerazioni sull'impostazione di questa materia: ancora una
volta la questione fondamentale per di­scernere, per permettere la
fruizione, e conseguentemente stabilire gli oneri per le famiglie,
diventa il reddito.
Qui, io ho già avuto modo di accennarlo, credo che tutto questo
porterà ben presto ad una proposizione da parte nostra: noi
parliamo sempre di dichiarazione dei redditi senza, e poi dirò
perché, te­nere sufficientemente in considerazione le composizioni
dei nuclei familiari.
Noi viviamo un momento un po' particolare nella nostra regio­ne,
credo che tra le varie statistiche più o meno veritiere che
ri­cordava il Presidente del Consiglio ve ne sia una, oltremodo
preoccupante, che è apparsa alcuni mesi fa su di un quotidiano e
che riguardava la natalità nella nostra regione: si diceva, e non
so quanto la cosa abbia allarmato chi soprattutto crede nel
principio della valdostanità, che questa regione, se continua il
trend
di questi anni, da qui ad un centinaio d'anni non
vedrà più abitanti nati in loco, ma dovrebbe essere popolata da
per­sone che vi si trasferiscono da altri siti. Vengo a delle cifre
per cercare di tradurre il mio pensiero.
Se noi limitiamo tutto il di­scorso al reddito della famiglia,
senza tener conto della sua composizione, è possibile formulare
questa ipotesi come un esempio che potrebbe verificarsi, a parte la
modifica dell'emen­damento n. 6 presentato dall'Assessore.
Prendiamo un caso A: una famiglia di 5 persone, padre e madre e
tre figli, quale è la mia, con due figli al nido come è successo a
me fino ad alcuni anni fa. Bene, questa famiglia ha un reddito di
60 milioni e ha di fatto un reddito pro capite di 12 milioni e
spenderebbe, per mandare all'asilo-nido i bambini per un anno 15
milioni e 600 mila lire.
Caso B: nucleo familiare di tre persone con un figlio
all'asilo-nido e un reddito di 31 milioni, vale a dire la metà, il
reddito pro capite è di 10 milioni e questa famiglia spende, in un
anno, per l'asilo-nido 4 milioni e 700 mila lire.
Di fronte a questi due casi, facendo le sottrazioni per le spese
per gli asili-nido, succede che nel caso A rimane una cifra pro
capite di 7 milioni a testa e, nel caso B, rimane una cifra pro
capite di 9 milioni a testa. Questo è un esempio per dire che
pensare a delle tariffe per un servizio come questo vuol dire
pensarle guardando al reddito pro capite all'interno della
famiglia, guardando il reddito in proporzione alle necessità reali
che ci sono in quella famiglia.
Un'altra sottolineatura che fa emergere l'incongruità di detta
cosa è questa: noi sappiamo che un bambino all'asilo-nido costa
alla Regione circa 2 milioni al mese, quindi 24 milioni l'anno;
nella stessa delibera, si dice che, invece, alle famiglie un figlio
costa 2 milioni all'anno; infatti si dice che per ogni figlio a
cari­co, oltre a quelli frequentanti l'asilo-nido, viene decurtato
il reddito di due milioni.
Questa mi sembra un'incongruità parec­chio forte. Io capisco
tutte le difficoltà nell'organizzare un ser­vizio del genere, ma
voglio fare notare quelle che, a mio avviso, sono le incongruità
maggiori. Una terza sottolineatura da fare, già anticipata dal
collega Tibaldi, è la questione del calcolo del 70 percento per i
lavoratori dipendenti, che credo sia diventata una prassi. Farò un
discorso che non avrà molto successo, ma lo faccio proprio da
ex-lavoratore dipendente e, quindi, al di sopra di ogni sospetto.
Istituire questa prassi, se è vero, facilita il la­voratore
dipendente, penalizza il lavoratore autonomo onesto. Qualcuno dirà
che non ce ne sono o che ce ne sono pochi o ce ne sono tanti, ma di
fatto è così.
Infatti, vediamo i due casi che ci­tavo prima: se nel caso B,
quello della famiglia di tre persone, il lavoratore è dipendente, e
se nel caso A, quello della famiglia più numerosa e più ricca, il
lavoratore è autonomo, sempre de­curtando le spese per gli
asili-nido nel caso A si arriva ad avere 35 milioni in 5 e nel caso
B rimangono da spendere 40 milioni in 3.
Queste sono alcune osservazioni che credo debbano servire per
ragionare su questa cosa. Poi c'è anche da fare il discorso sulle
assenze: io capisco l'esigenza di far fronte a delle spese, come ho
già anticipato, ma non credo giusto andare a pensare a 7 giorni
consecutivi di decorso della malattia, anche se credo che sia stato
ridotto. L'esperienza che facciamo tutti noi che abbiamo avuto dei
bambini piccoli è che, soprattutto in quella età, le malattie
durano 2, 3 o 4 giorni e sono speso frutto di feb­bri che, così
come sono arrivate, se ne vanno.
Il problema è che una famiglia che non vuol lasciare il bambino
a casa più di 7 giorni per poi vedere la cifra rientrare, si trova
ad avere un bambino che fa due giorni di assenza per settimana per
febbre o per stanchezza o per altri motivi e verrebbe ulteriormente
penalizzata.
Per il momento mi fermo e mi riservo di intervenire più
tardi.
Si dà atto che, dalle ore 12,09, presiede il Vicepresidente
Aloisi.
Presidente -
La parola al Consigliere Squarzino
Secondina.
Squarzino (VA) -
Rispetto a questo provvedimento
c'è stata una discussione ab­bastanza ampia e mi sembra che
all'elemento negativo che c'e­ra nella prima stesura - il fatto che
i genitori non fossero stati ascoltati - si sia rimediato. Io ho
apprezzato lo sforzo fatto dall'Amministrazione per venire incontro
alle richieste dei genitori e a me sembra che, complessivamente, le
esigenze maggiori siano state rispettate.
Credo che ci sia un elemento che va valutato ed è l'elemento del
passaggio dalla retta quoti­diana alla retta mensile. Probabilmente
bisognerà provare quest'anno, fare una verifica, e vedere se
effettivamente il mec­canismo dei sette giorni di assenza
consecutivi, e poi l'ulteriore riduzione per gli altri giorni di
assenza di 1/22 della quota, vie­ne effettivamente incontro alle
esigenze delle famiglie.
Credo dunque che valga la pena di verificare il meccanismo della
quota mensile e credo anche che, al di là del fatto che sulle
fa­miglie pesi soltanto l'11,8% della spesa complessiva, vada fatta
una riflessione e in questo vorrei proprio accogliere le
osserva­zioni fatte da Tibaldi e da Marguerettaz.
Bisogna fare una riflessione complessiva su un tipo di politica
di prevenzione; bisognerà a questo punto ripensare a tale tipo di
intervento, sia alla luce della legge nazionale, che sta an­dando
avanti, sia alla luce della legge regionale, che è in via di
preparazione e credo che questa sia l'occasione per una
rifles­sione più ampia.
Io ritengo che gli emendamenti apportati ab­biano dato una
risposta abbastanza valida alle richieste dei genitori.
Penso che il limite di questo provvedimento stia pro­prio nel
fatto che è nato non da un dibattito preventivo; credo che molte
volte alcune risposte a dei problemi reali che ci sono vengano
prese in modo parziale e poi si cerchi dopo di tener conto dei
problemi che emergono. Se si riuscisse prima, ed in tale senso
ritengo sia importante pensare ad un insieme di po­litica
preventiva nei confronti della famiglia e di queste fasce, ad
affrontare il problema e a dibatterlo, forse anche la soluzio­ne
che emerge sarebbe una soluzione più concordata che ne tiene conto,
fin dall'inizio, tentativo di soluzione, delle esigenze di
tutti.
Presidente -
Grazie. Ci sono altri consiglieri che
intendono prendere la paro­la su questo argomento? Se nessuno
intende prendere la parola dichiaro chiusa la discussione generale
e cedo la parola all'As­sessore della sanità ed assistenza sociale,
Vicquéry.
Vicquéry (UV) -
Mi permetta Consigliere
Marguerettaz di fare una battuta: se fosse vero che i provvedimenti
come questo sugli asili-nido e su altri settori possono favorire o
meno la natalità in Valle d'Aosta mi sentirei in grosse difficoltà
a presentare qualsiasi tipo di provvedimento perché ritengo che i
Valdostani siano così ma­turi da non fare speculazioni del genere
nel momento in cui decidono di concepire o meno un figlio. Il
concetto della sacrali­tà della famiglia lo abbiamo tutti, ma
teniamolo come battuta e non sopravvalutiamo un misero
provvedimento di determina­zione dei redditi per gli asili-nido
perché, ripeto, andremmo molto al di là del seminato. Ciò detto, la
discussione sulla di­chiarazione dei redditi l'abbiamo fatta negli
incontri che abbi­amo avuto con gli enti gestori; non siamo in
grado di sostituirci al fisco.
L'impostazione ricalca una prassi che è stata seguita da tutti i
provvedimenti regionali in materia di determinazione del reddito,
sia nella pubblica istruzione, sia nel settore della sanità; se è
giusto o no, ognuno può fare le sue valutazioni, ma l'unica analisi
concreta è che il criterio per determinare i red­diti da lavoro
dipendente è ben diverso da quello usato per il lavoro autonomo:
per gli uni, vi è una ritenuta alla fonte, per gli altri no. Questo
è il motivo per cui si calcola sempre questo 70 percento per gli
uni e non per gli altri.
Nessuno vuole fare accuse di evasione fiscale e non spetta a
noi. L'Assessorato sta studiando comunque nuovi metodi per poter
valutare altri elementi che vadano ad incidere sul patri­monio: non
è una cosa facile ma ne discuteremo con i gestori e i genitori
entro 70 giorni dalla data di ieri. Per questi motivi considero non
accettabile l'emendamento proposto dal Consi­gliere Tibaldi, anche
perché andremmo a fare delle altre di­scriminazioni; ci sono anche
pensioni da 5 milioni al mese.
L'ultimo punto cui ha fatto riferimento Marguerettaz riguarda
una proposta di calcolare il nucleo familiare: ciò va preso in
considerazione, fermo restando che un sistema perfetto non c'è e
devo dire che la filosofia che ci ha sostenuto è quella di dare
delle risposte concrete al maggior numero possibile dei cittadini
delle fasce medio-basse, non saremo mai in grado di soddisfare
tutti i redditi.
Sull'intervento del Consigliere Squarzino devo dire che è stata
seguita la legge che dice che l'interlocutore uf­ficiale è l'ente
gestore ed infatti sono state fatte delle riunioni. I genitori, per
ora, non risultano controparte, anche perché non sappiamo chi
sono.
Un gruppo di genitori si è autocostituito; per ovviare a questo,
nel disegno di legge sugli asili-nido è in­serito un articolo in
cui si specifica che i rappresentanti dei genitori saranno
interlocutori ufficiali e su questo mi impegno formalmente.
Si dà atto che, dalle ore 12,27, presiede la seduta il
Presidente Stévenin.
Presidente -
Chiudo la discussione generale.
Votiamo gli emendamenti di cui do lettura.
Primo emendamento dell'Assessore:
Emendamento - All'inizio del punto 4° della parte dispositiva la
decorrenza "1° gennaio 1994" è modificata in: "1° febbraio
1994".
Presenti, votanti e favorevoli: 29
Presidente -
Secondo emendamento
dell'Assessore:
Emendamento - La lettera C del punto 4° della parte dispositiva
è sostituita dalla seguente:
"i singoli redditi dei genitori o di chi ne fa le veci sono
quelli desumibili al mese di gennaio 1994, in base alla
dichiarazione dei redditi (mod. 740, 101, 201, eccetera) presentata
l'anno pre­cedente, ovvero, in alternativa a questa, in base
all'ultima busta paga percepita e rapportata all'anno intero,
ovvero, in mancan­za di questa, in base ad una autodichiarazione
sull'ammontare presunto del proprio reddito, per l'anno 1994,
effettuata dagli interessati con sottoscrizione autenticata ai
sensi dell'articolo 20 della legge 4 gennaio 1968, n. 15".
Presenti: 28
Votanti: 25
Favorevoli: 25
Astenuti: 3 (Marguerettaz, Lanièce, Viérin Marco)
Presidente -
Pongo in votazione l'emendamento del
Consigliere Tibaldi di cui do lettura:
Emendamento - Il punto D, lettera c) è sostituito dal
seguente:
"i redditi da pensione sono conteggiati nella misura del 70
per­cento".
Presenti: 29
Votanti: 24
Favorevoli: 2
Contrari: 22
Astenuti: 5 (Lanièce, Collé, Marguerettaz, Viérin Marco,
Stévenin)
Presidente -
Pongo in votazione l'emendamento n. 3
dell'Assessore di cui do lettura:
Emendamento - La lettera H del punto 4° della parte dispositiva
è sostituita dalla seguente:
"nel caso di malattia o d'infortunio che non consenta ad un
bambino la frequenza all'asilo-nido per un periodo superiore a 7
(sette) giorni consecutivi (pre-festivi e festivi compresi), la
retta mensile a carico dei genitori o di chi ne fa le veci è
dimi­nuita in ragione di 1/22 (un ventiduesimo) del suo importo per
ogni giorno di assenza; la malattia e l'infortunio, per dar luogo
alla riduzione della retta mensile come sopra esposto, devono
essere comprovati da certificato medico attestante la natura degli
stessi; i giorni non consecutivi di malattia o di infortunio la cui
somma complessiva sia superiore a sette giorni in un me­se non
danno comunque luogo alla riduzione della retta per quel mese".
Presenti: 30
Votanti: 26
Favorevoli: 26
Astenuti: 4 (Collé, Lanièce, Marguerettaz e Viérin Marco)
Presidente -
Pongo in votazione il quarto
emendamento dell'Assessore di cui do lettura:
Emendamento - Al punto 4° della parte dispositiva sono aggiunte
le due lettere seguenti:
"L) per i bambini portatori di handicap la retta mensile è
costi­tuita dalla sommatoria di una quota fissa pari al 50 percento
della retta intera, determinata secondo quanto previsto dalla
presente deliberazione e di una quota pari a 1/22 (un
ventidue­simo) dell'importo della retta intera medesima per ogni
giorno di effettiva presenza successivo all'undicesimo;
M) onde consentire la fruizione delle ferie ai genitori dei
bambi­ni o a chi ne fa le veci è riconosciuta la possibilità, per
un mese all'anno, di beneficiare della riduzione del 50 percento
della ret­ta mensile per quel mese".
Presenti: 30
Votanti: 26
Favorevoli: 26
Astenuti: 4 (Collé, Lanièce, Marguerettaz, Viérin Marco)
Presidente -
Pongo in votazione l'emendamento n. 5
dell'Assessore di cui do lettura:
Emendamento - Al punto 5° della parte dispositiva la terza
"condizione" è modi­ficata come segue:
"per ogni iscritto al tempo parziale del mattino è opportuno che
corrisponda un iscritto al tempo parziale del pomeriggio, senza
periodi di compresenza dei due iscritti".
Presenti, votanti e favorevoli: 30
Presidente -
Leggo il sesto emendamento
dell'Assessore.
Emendamento - La tabella A è sostituita dalla seguente:
Tabella A - Contribuzione mensile a carico dei genitori o chi ne
fa le veci
Limiti di reddito annuo
Contribu­zione mensile
fino a L. 15.000.000
L. 110.000
da L. 15.000.001 a L. 20.000.000
L. 187.000
da L. 20.000.001 a L. 22.000.000
L. 220.000
da L. 22.000.001 a L. 24.000.000
L. 253.000
da L. 24.000.001 a L. 26.000.000
L. 286.000
da L. 26.000.001 a L. 28.000.000
L. 330.000
da L. 28.000.001 a L. 30.000.000
L. 374.000
da L. 30.000.001 a L. 33.000.000
L. 429.000
da L. 33.000.001 a L. 36.000.000
L. 484.000
da L. 36.000.001 a L. 39.000.000
L. 550.000
da L. 39.000.001 a L. 42.000.000
L. 616.000
da L. 42.000.001 a L. 46.000.000
L. 693.000
da L. 46.000.001 a L. 50.000.000
L. 770.000
da L. 50.000.001 a L. 55.000.000
L. 858.000
da L. 55.000.001 e oltre
L. 946.000
Presenti: 31
Votanti: 30
Favorevoli: 27
Contrari: 3
Astenuti: 1 (Lanièce)
Presidente -
La parola al Consigliere Tibaldi per
la dichiarazione di voto.
Tibaldi (LN) -
Sono amareggiato dalle
considerazioni fatte dall'Assessore e poi dal voto sull'emendamento
da noi presentato. Questo perché i fondamenti del discorso
dell'Assessore non sono validi: non si può dire che l'impostazione
dipende dagli enti locali e dal fisco e per tale ragione si fissa
il calcolo al 70 percento sui redditi da lavoro dipendente.
Assurdo mi sembra il ragionamento relativo alle pensioni da 5
milioni, ma perché si dimenticano i redditi da lavoro dipendente da
200 milioni annui? Non generalizziamo; sulla ritenuta alla fonte,
che non esiste fortunatamente per i lavoratori autonomi, mi auguro
che i referendum proposti dalla Lega insieme alla Lista Pannella
portino all'abolizione del so­stituto d'imposta. Questo discorso mi
sembra che voglia crimi­nalizzare quelle categorie produttive che,
in Italia, tengono in piedi il Paese; si vuole dire che per
disincentivare l'evasione noi fissiamo il tetto al 70 percento,
però l'impostazione è del fisco e degli enti locali. Addirittura si
propongono forme di accerta­mento più spiccate: vogliamo istituire
dei superispettori regio­nali? Mi sembra che le risposte siano
prive di significato e che il voto dell'assemblea dimostri scarsa
sensibilità verso una cate­goria di cittadini. La nostra
disponibilità al dialogo c'era; però, di fronte a questa
ostinazione nel respingere il dialogo su punti che noi riteniamo
fondamentali, non possiamo approvare tale legge, e quindi il nostro
voto sarà contrario.
Presidente -
La parola al Consigliere
Marguerettaz.
Marguerettaz (DC) -
Permetto all'Assessore
Vicquéry tutte le battute del mondo, so­no di spirito ed è chiaro
che non volevo dire che questa delibera sia la causa della
denatalità in Valle d'Aosta. Credo che questo Consiglio regionale
dovrebbe chiedersi quali sono le cause di tale fenomeno.
Io penso che non ve ne sia una enorme, ma cre­do che ci sia una
concatenazione di piccole cause, una delle quali è questa, dal
momento in cui presentano ulteriori difficol­tà per le famiglie.
Inoltre, l'idea di inserire nella legge i genitori come
interlocutori: per quanto ne so, ad Aosta esistono già dei consigli
di gestione degli asili-nido, nei quali vi è già una
rap­presentanza dei genitori; il problema è che finora, a questo
or­ganismo, non si è data l'effettiva capacità di interloquire.
Tut­tavia, se si vuol creare un organismo per la comunicazione
di­retta genitori-Regione lo si faccia, l'importante è che questo
or­ganismo così nuovo non faccia la fine di quello che, a quanto mi
risulta, è tuttora in vigore. Non sto a ripetere le motivazioni che
ho addotto prima e mi limito ad annunciare l'astensione della DC su
questa delibera.
Presidente -
Altri consiglieri intendono prendere
la parola per le dichiara­zioni di voto? Se nessun altro chiede la
parola pongo in vota­zione la deliberazione in oggetto.
Deliberazione - Il Consiglio
Vista la legge regionale 9 gennaio 1986, n. 3, recante "Nuove
norme sugli asili-nido" e, in particolare, l'articolo 36 il quale
prevede che il piano annuale di riparto del fínanziamento agli Enti
gestori di asili-nido sia approvato dal Consiglio regionale su
proposta della Giunta regionale;
Visti i programmi per l'anno 1994 formulati, ai sensi e per gli
effetti del 2° comma dell'articolo 35 della predetta legge
regio­nale, dai Comuni di Aosta, Châtillon, Pont-Saint-Martin e dal
Consorzio per l'asilo-nido di Nus, nonché la documentazione ad essi
allegata, dimostrativa degli oneri e delle attività previsti, del
numero dei bambini frequentanti i rispettivi asili-nido, delle
quantità del personale impiegato con le relative qualifi­che;
Visto anche l'articolo 37 della citata legge regionale il quale
prevede che la partecipazione dei genitori o di chi ne fa le veci
alle spese del servizio (asilo-nido) è stabilita dal Consiglio
re­gionale, sentita l'Associazione dei Sindaci della Valle d'Aosta,
contestualmente all'approvazione del piano annuale di cui
all'articolo 36;
Sentita l'Associazione dei Sindaci della Valle d'Aosta nonché
gli Enti gestori degli asili-nido i quali hanno concordato
l'adozione dei criteri di seguito riportati;
Visto il parere favorevole rilasciato dal Dirigente del Servizio
affari generali, assistenza e servizi sociali dell'Assessorato alla
Sanità ed Assistenza Sociale, ai sensi del combinato disposto
dell'articolo 72 della legge regionale n. 3/1956 e successive
mo­dificazioni e dell'articolo 21 della legge regionale n. 18/1980
e successive modificazioni, in ordine alla legittimità della
presen­te deliberazione;
Richiamata la legge regionale 9 gennaio 1986, n. 3;
Visto il parere della V Commissione consiliare permanente;
Approvati gli emendamenti dell'Assessore alla Sanità ed
Assi­stenza Sociale Vicquéry;
Respinto l'emendamento del Consigliere Tibaldi;
Delibera
1) di approvare il sottoriportato piano di riparto dei
finanzia­menti per l'anno 1994 da assegnare agli Enti gestori di
asili-ni­do ai sensi della legge regionale 9 gennaio 1986, n.
3:
Consorzio
o comune
Spese
di gestione
Spese in
c/capitale
AOSTA - Via Brocherel
790.000.000
AOSTA - Viale Europa
810.000.000
AOSTA - M. Berra
940.000.000
80.000.000
AOSTA - Via Roma
720.000.000
CHATILLON
650.000.000
20.000.000
NUS
640.000.000
20.000.000
PONT-SAINT-MARTIN
660.000.000
20.000.000
TOTALI
5.210.000.000
140.000.000
2) di dare atto che la relativa spesa ammontante a complessive
lire 5.350.000.000 (cinquemiliarditrecentocinquantamilioni) graverà
sui seguenti capitoli e residui del bilancio di previsione della
Regione per l'anno 1994:
- n. 58420: Contributi ai comuni nelle spese di gestione di
asili-nido;
- n. 58480: Contributi ai comuni nelle spese di investimento per
gli asili-nido;
3) di stabilire che alla liquidazione dei finanziamenti
assegnati agli Enti interessati provveda la Giunta regionale ai
sensi degli articoli 36 e 38 della legge regionale 9 gennaio 1986,
n. 3;
4) di fissare, come seguono, i criteri da applicare dagli Enti
ge­stori, a decorrere dal 1° febbraio 1994, per la composizione di
una quota mensile a carico dei genitori o di chi ne fa le veci per
partecipare alle spese di frequenza di ogni bambino iscritto
all'asilo-nido, ai sensi dell'articolo 37 della legge regionale 9
gennaio 1986, n. 3:
A) la quota mensile è determinata in base al reddito
complessi­vo dei genitori o di chi ne fa le veci secondo gli
scaglioni di reddito di cui all'allegata tabella A, con esenzione
temporanea per casi sociali eccezionali documentati dai servizi
sociali;
B) il reddito complessivo è costituito dalla sommatoria dei
sin­goli redditi dei genitori o di chi ne fa le veci;
C) i singoli redditi dei genitori o di chi ne fa le veci sono
quelli, desumibili al mese di gennaio 1994, in base alla
dichiarazione dei redditi (mod. 740, mod. 101, mod. 201, eccetera)
presentata l'anno precedente, ovvero, in alternativa a questa, in
base all'ultima busta paga percepita e rapportata all'anno intero,
ovvero, in mancanza di questa, in base ad una autodichiara­zione
sull'ammontare presunto del proprio reddito, per l'anno 1994,
effettuata dagli interessati con sottoscrizione autenticata ai
sensi dell'articolo 20 della legge 4 gennaio 1968, n. 15;
D) i redditi dei genitori o di chi ne fa le veci sono così
determi­nati:
a) redditi imponibili ai fini IRPEF lordi (si considerano, ad
esempio, gli importi indicati al rigo N1 -"reddito complessivo"-
del mod. 740/93 ovvero al punto 5 del mod. 101/93, ovvero al punto
5 del mod. 201/93), al netto dei soli contributi previden­ziali ed
assistenziali obbligatori, dell'imposta locale sui redditi (ILOR) e
delle spese sostenute per cure mediche;
b) redditi esenti da IRPEF o assoggettati a ritenuta di imposta
alla fonte o ad imposta sostitutiva;
c) i redditi da lavoro dipendente o da pensione sono conteggiati
nella misura del 70 percento;
E) dal reddito complessivo viene detratta la somma di lire
2.000.000 per ogni figlio a carico oltre al primo;
F) nel caso in cui due o più bambini dello stesso nucleo
familia­re siano iscritti al medesimo asilo-nido, per ogni bambino
iscritto oltre al primo la quota mensile è ridotta del 50
percen­to;
G) per i monoredditi compresi nello scaglione di reddito da lire
15.000.001 a lire 20.000.000 di cui all'allegata tabella A la quota
mensile è ridotta del 50 percento;
H) nel caso di malattia o d'infortunio che non consenta ad un
bambino la frequenza all'asilo-nido per un periodo superiore a 7
(sette) giorni consecutivi (pre-festivi e festivi compresi), la
retta mensile a carico dei genitori o di chi ne fa la veci è
dimi­nuita in ragione di 1/22 (un ventiduesimo) del suo importo per
ogni giorno di assenza;
la malattia e l'infortunio, per dar luogo alla riduzione della
ret­ta mensile come sopra esposto, devono essere comprovati da
certificato medico attestante la natura degli stessi;
i giorni non consecutivi di malattia o di infortunio la cui
somma complessiva sia superiore a sette giorni in un mese non danno
comunque luogo alla riduzione della retta per quel mese;
I) nel caso di chiusura temporanea di un asilo-nido, disposta
dall'ente gestore per consentire la fruizione dei congedi ordinari
al personale e l'ordinaria manutenzione degli stabili, ai sensi
dell'articolo 8 della legge regionale n. 3/1986, la retta mensile a
carico dei genitori o di chi ne fa le veci è diminuita in ragione
di 1/22 (un ventiduesimo) del suo importo per ogni giorno di
man­cata erogazione del servizio;
L) per i bambini portatori di handicap la retta mensile è
costi­tuita dalla sommatoria di una quota fissa pari al 50 percento
della retta intera, determinata secondo quanto previsto dalla
presente deliberazione, e di una quota pari a 1/22 (unventiduesimo)
dell'importo della retta intera medesima per ogni giorno di
effettiva presenza successivo all'undicesimo;
M) onde consentire la fruizione delle ferie ai genitori dei
bam­bini o a chi ne fa le veci è riconosciuta la possibilità, per
un me­se all'anno, di beneficiare della riduzione del 50 percento
della retta mensile per quel mese;
5) di autorizzare, in via sperimentale, per soddisfare le
esigen­ze dei cittadini, gli enti gestori di asili-nido ad
accettare, a de­correre dal 1° gennaio 1994, iscrizioni di bambini
a tempo par­ziale ("part-time") alle seguenti condizioni:
- per ogni asilo-nido il numero dei posti destinati a tempo
par­ziale non sia superiore al doppio del 25 percento del numero
totale dei posti di quell'asilo-nido;
- il tempo parziale del mattino comprenda il pasto di
mezzo­giorno mentre il tempo parziale del pomeriggio non lo
com­prenda;
- per ogni iscritto al tempo parziale del mattino è opportuno
che corrisponda un iscritto al tempo parziale del pomeriggio, senza
periodi di compresenza dei due iscritti;
- la retta mensile corrisponda al 60 percento della retta
intera, determinata secondo quanto previsto dalla presente
delibera­zione, per gli iscritti al tempo parziale del mattino e
corrispon­da al 40 percento della retta intera, per gli iscritti al
tempo parziale del pomeriggio;
- l'adozione del tempo parziale non pregiudichi il regolare
an­damento del servizio di asilo-nido;
- l'adozione del tempo parziale non comporti maggiori oneri a
carico dell'Amministrazione regionale;
- il tempo parziale si svolga nel rispetto delle norme della
legge regionale n. 3/1986 e di quanto previsto dalla presente
delibe­razione;
6) di rinviare a successivi provvedimenti deliberativi della
Giunta regionale l'approvazione di maggiori spese derivanti
dall'eventuale pagamento dell'I.V.A. per la gestione in
conven­zione degli asili-nido di Aosta, Viale Europa, Via Roma e M.
Berra e dall'eventuale sostituzione di personale assente, duran­te
l'anno 1994;
7) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 1, lettere b), f) ed i) del decreto
legi­slativo 13 febbraio 1993, n. 40.
Tabella A - Contribuzione mensile a carico dei genitori o chi ne
fa le veci
Limiti di reddito annuo
Contribu­zione mensile
fino a L. 15.000.000
L. 110.000
da L. 15.000.001 a L. 20.000.000
L. 187.000
da L. 20.000.001 a L. 22.000.000
L. 220.000
da L. 22.000.001 a L. 24.000.000
L. 253.000
da L. 24.000.001 a L. 26.000.000
L. 286.000
da L. 26.000.001 a L. 28.000.000
L. 330.000
da L. 28.000.001 a L. 30.000.000
L. 374.000
da L. 30.000.001 a L. 33.000.000
L. 429.000
da L. 33.000.001 a L. 36.000.000
L. 484.000
da L. 36.000.001 a L. 39.000.000
L. 550.000
da L. 39.000.001 a L. 42.000.000
L. 616.000
da L. 42.000.001 a L. 46.000.000
L. 693.000
da L. 46.000.001 a L. 50.000.000
L. 770.000
da L. 50.000.001 a L. 55.000.000
L. 858.000
daL. 55.000.001 e oltre
L. 946.000
Presenti: 30
Votanti: 25
Favorevoli: 23
Contrari: 2
Astenuti: 5 (Chiarello, Collé, Lanièce, Marguerettaz, Viérin
Marco)
Il Consiglio approva.
