Classificazione
CONSIGLIO REGIONALE
Attività consiliare d'aula



Oggetto del Consiglio n. 2189 del 6 ottobre 2006 - Resoconto
OGGETTO N. 2189/XII - Rinvio della proposta di legge:
"Disposizioni in materia di forma di governo".
Presidente
- La parola al Consigliere Ferraris.
Ferraris (GV-DS-PSE)
- Chiedo il rinvio in Commissione di
questo disegno di legge, tenuto conto del fatto che la volontà del
gruppo dei "DS" era quello di sollecitare il Consiglio ad
affrontare questa materia, che riteniamo essere materia
assolutamente urgente e sollecitare le altre forze politiche e
anche la forza politica di maggioranza relativa di fare delle
proposte specifiche, in modo tale che il Consiglio, non solo sulle
disposizioni in materia di forma di governo, ma anche per quanto
riguarda le disposizioni in materia di elezioni del Consiglio,
possa esprimersi, anche perché riteniamo che, in un momento in cui
si stanno raccogliendo firme per il referendum, questa del
Consiglio sia la sede opportuna per affrontare tali temi.
Non abbiamo nulla contro il referendum, abbiamo votato questa
legge, ma riteniamo che alcuni di temi di grande delicatezza come
quelli delle leggi elettorali siano da discutere in questa sede.
Sappiamo anche come qualche volta i Parlamenti facciano delle
pessime leggi elettorali; i referendum, almeno per alcune proposte
che vengono presentate, non aiuterebbero la vita di questo
Consiglio.
Con questo rinnovo la richiesta di rinvio alla commissione.
Presidente
- Il progetto di legge n. 115 viene rinviato
alla I Commissione consiliare competente.
Il Consiglio prende atto, concordando sul rinvio alla I
Commissione.
