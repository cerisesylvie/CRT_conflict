Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 1306 del 10 maggio 1995 - Resoconto
SEDUTA ANTIMERIDIANA DEL 10 MAGGIO 1995
OBJET N. 1306/X Communications du Président du Conseil
régional.
Stévenin (Presidente) Do comunicazione al Consiglio
dell'attività svolta dalla Presidenza del Consiglio e dagli organi
consiliari dopo l'ultima adunanza:
Projets de loi présentés:
Disegno di legge n. 135, presentato dalla Giunta regionale in
data 2 maggio 1995: "Norme di raccordo per il contemporaneo
svolgimento del turno di ballottaggio per l'elezione diretta del
Sindaco, del Vice Sindaco e dei referendum popolari indetti per
Domenica 11 giugno 1995". (1ère Commission).
Disegno di legge n. 136, presentato dalla Giunta regionale in
data 5 maggio 1995: "Semplificazione dei procedimenti
amministrativi relativi al funzionamento dei presidi residenziali
socio-assistenziali" (5ème Commission).
Projets de loi visés:
Disegno di legge n. 119: "Interventi regionali per investimenti
nel settore del trasporto pubblico collettivo di persone".
Disegno di legge n. 124: "Interpretazione autentica della legge
regionale 6 luglio 1994, n. 30 (Interventi regionali in materia di
agricoltura) e successiva modificazioni".
Projets de loi non visés:
Proposta di legge n. 110: "Nuova disciplina degli interventi
regionali di cooperazione e solidarietà con i paesi in via di
sviluppo".
Délibérations visées: 5
Réunions:
lère Commission: 1
5ème Commission: 3
3ème et 2ème Commission: 2
Bureau de la Présidence: 2
Commission chargée des nominations: 1
Conférence des Chefs de Groupe: 1
Commission pour le Règlement: 1
La Commissione di Coordinamento per la Valle d'Aosta ha
richiesto chiarimenti sulla deliberazione della Giunta regionale n.
2909 del 7 aprile 1995, ratificata dal Consiglio regionale con
provvedimento n. 1281/X del 26 aprile 1995, recante: Modificazioni
al Regolamento regionale 29 gennaio 1973, e successive
modificazioni, recante norme per l'applicazione della legge 3
agosto 1949, n. 623 e successive modificazioni, concernente la
immissione in consumo in Valle d'Aosta di determinati contingenti
annui di generi e di merci in esenzione fiscale.
Il Presidente della Giunta regionale con lettera del 3 maggio
scorso ha trasmesso a questa Presidenza copia del Bilancio
consuntivo 1994 della Fondazione Centro Studi Storico-Letterari
"Natalino Sapegno" inviata dal Direttore della Fondazione, Bruno
Germano. Copia del bilancio è disponibile in Segreteria.
Le 50ème anniversaire de la fin de la 2e guerre mondiale a été
solennellement célébré les lundi 8 mai et mardi 9 mai dans les
principales capitales européennes et en particulier, à Paris, à
Londres et à Moscou; chefs d'Etat et ministres de tous les pays
(vainqueurs et non) étaient présents.
Cette célébration était placée sous le signe de la
réconciliation dans le but de créer des conditions de paix et de
concorde dans le monde où, malheureusement, il existe encore de
nombreux foyers de guerre qui entravent sérieusement la réalisation
d'une paix solide et durable.
Au cours des jours prochains, les initiatives déjà prévues pour
commémorer les principaux événements de la lutte de Libération et
le drame de la déportation s'ajouteront à une importante rencontre
européenne d'anciens combattants, maquisards et internés.
Notre ville accueillera, les vendredi 12 et samedi 13 mai, les
anciens combattants provenant de tous les pays (et non seulement
des pays qui ont gagné la guerre) pour célébrer cette date
historique et confirmer leur volonté de réconciliation et de paix
entre les peuples.
Presidente Sulle Comunicazioni del Presidente del Consiglio ha
chiesto la parola il Consigliere Bich.
Bich (APA) Sulle comunicazioni testé fatte, riguardanti la
proposta di legge sulla cooperazione con i paesi in via di
sviluppo, essendo il proponente di questa proposta di legge
volutamente non ho inteso parlare, perché sapevo benissimo che
quando si trattano argomentazioni in cui si contrappongono le
competenze regionali alle competenze dello Stato, si finisce sempre
per avere un conflitto che ci porta spesso ad essere sconfitti.
La proposta di legge rifletteva e riflette una posizione assunta
dalle province autonome di Trento e di Bolzano, con alcune
modificazioni rilevate dalla legge della cooperazione con i paesi
in via di sviluppo, approvata dalla Regione Emilia Romagna; quindi
non era assolutamente una novità. Per le province autonome la legge
fu vistata a suo tempo, ha efficacia e le organizzazioni di
volontariato bene lo sanno in Trento e Bolzano, dove hanno in atto
dei programmi notevoli di cooperazione.
Così purtroppo non potrà avvenire per noi, anche perché questa
legge non ha avuto la celerità di implementazione che sarebbe stata
necessaria, dal momento che si rileva una posizione molto
diversificata dello Stato nei confronti delle province e delle
regioni autonome. Sotto i governi Amato, Ciampi e Martino prevaleva
una concezione corale della cooperazione delle regioni e degli enti
territoriali, ovvero a supporto di quella dello Stato, quindi il
governo aveva permesso il visto a queste leggi. Di conseguenza le
regioni e le province autonome hanno avuto questa dotazione di
legge. Con l'attuale Ministro degli esteri è cambiato radicalmente
il modo di concepire la politica di cooperazione e se n'è avuto un
preciso sentore sia al convegno tenuto a Roma nel mese di marzo,
sia da colloqui diretti con il direttore generale della
cooperazione con i paesi in via di sviluppo del ministero degli
esteri.
Con il ministero Agnelli purtroppo si deve riscontrare un
ritorno alla assoluta centralità dello Stato, cioè lo Stato
rivendica il primato assoluto, quindi la richiesta di concertazione
in caso di interventi regionali decentrati, la richiesta di parere
obbligatorio con il ministero, per quanto riguarda tutta la
politica della cooperazione.
Adesso non so cosa intenda fare il Consiglio: adesso ci
sentiremo fra forze politiche, con la Presidenza del Consiglio e
con quanti altri, per valutare se va riportata questa proposta di
legge. Anche negli stati federali di antica sperimentazione e
riferimento, tipo la Federazione Elvetica, gli Usa eccetera , la
politica estera comunque è una prerogativa dello Stato federale,
quindi non possiamo in questo caso appellarci ad un giusto e fiero
senso di autonomia. Va secondo me rivista la proposta di legge nel
senso di contemperare le esigenze, come abbiamo sempre fatto nel
passato. Però è una valutazione che devono fare i vari gruppi
politici e che dovrà essere fatta anche dalla Presidenza del
Consiglio, per riproporre, modificandola, la proposta di legge
approvata dal Consiglio un mese e mezzo fa.
Rilevo con un certo disagio una speculazione propagandistica che
si è fatta su questa legge. Mi consenta la collega Squarzino:
niente è più ridicolo di aver parlato l'altro ieri dell'efficacia e
rispondenza all'innovazione di una proposta di legge, che il giorno
dopo è stata cassata. Sarebbe bene in analoghe circostanze
consultarci prima ed evitare una specie di passerella televisiva
che nuoce a tutti, che nuoce in particolare alla coo-perazione.
Presidente Ha chiesto la parola il Consigliere Squarzino
Secondina.
Squarzino (VA) Rispetto alla parte generale precedente
dell'intervento del Consigliere Bich non ho niente da eccepire, nel
senso che è vero che la legge va ripensata. Ma io sono convinta che
la legge è stata fatta in modo tale da far riferimento comunque
alla legge 49, che è la legge sulla cooperazione a livello
nazionale, e che all'interno di questi obiettivi più generali si
collocano tutti i vari interventi.
Quindi non vedo questa grossa contrapposizione, che è stata
invece rilevata.
Rispetto alla parte più personale, direi che è comunque stato
utile spiegare alla televisione l'importanza del tema della
cooperazione e spiegare che la Regione vuole su questo tema
lavorare, anche se poi gli strumenti e i mezzi non possiamo
realizzarli subito con questa proposta di legge. L'obiettivo
principale del mio intervento era quello di non lasciare solo al
nostro dibattito interno alcuni temi che ritengo fondamentali, su
cui la stessa Regione ha organizzato un convegno di una certa
rilevanza.
