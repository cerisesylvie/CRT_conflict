Classificazione
FORMAZIONE PROFESSIONALE



Oggetto del Consiglio n. 849 del 4 novembre 2009 - Resoconto
OGGETTO N. 849/XIII - Interpellanza: "Intendimenti in merito
al futuro assetto della Fondazione per la formazione professionale
turistica di Châtillon".
Interpellanza
La Giunta regionale ha annunciato nel corso dell'estate
l'intenzione di ricostituire la Fondazione per la formazione
professionale turistica di Châtillon, commissariata dal lontano
1999, ricorrendo allo scopo al concorso di "soggetti dotati di
professionalità adeguata in materia di Fondazioni" per un
parere;
Nel contempo, sono state introdotte tariffe convittuali e
semiconvittuali per gli allievi che frequentano l'IPRA e l'Ecole
Hôtelière;
Quanto sopra premesso, i sottoscritti Consiglieri
Interpellano
la Giunta regionale per sapere:
1) quali ragioni abbiano determinato la mancata attivazione
delle classi prime dei percorsi integrati di istruzione e
formazione presso l'Ecole Hôtelière di Châtillon;
2) a quanto ammontino rispettivamente le tariffe convittuali
e semiconvittuali stabilite per gli allievi che frequentano l'IPRA
e l'Ecole Hôtelière e quelle applicate dalle strutture convittuali
e semiconvittuali delle altre istituzioni educative operanti nello
stesso comprensorio, precisando le ragioni di eventuali
significativi scostamenti al riguardo;
3) quali esiti abbia dato la consultazione di esperti
deliberata dalla Giunta il 10 luglio scorso e quali intendimenti
siano emersi nella Giunta regionale in merito alla futura
trasformazione della Fondazione.
F.to: Louvin - Chatrian
Président
- La parole au Conseiller Louvin.
Louvin (VdAV-R)
- Grazie, Presidente. C'è stata qualche
mese or sono una deliberazione del Governo regionale che ha
riguardato la Fondazione per la formazione professionale turistica
di Châtillon, che si trova in una situazione ormai annosa di
commissariamento, se non ricordo male, dal 1999 addirittura, per la
quale la Giunta regionale ha determinato la necessità di ricorrere
a soggetti particolarmente competenti per poter sciogliere questo
nodo in materia di fondazioni. Questo è il punto di partenza di una
deliberazione che, fra l'altro, ha riguardato anche altri aspetti
che contestualmente volevamo sollevare per sentire l'opinione
dell'Assessore sul punto. Il primo è questo dell'esito che può aver
dato questo approfondimento, credo siano passati già circa tre mesi
dall'incarico che è stato dato, è possibile che ci siano già dei
primi risultati in materia. Gli altri due aspetti che abbiamo
sollevato riguardano le ragioni che hanno provocato la mancata
attivazione della prima classe dei cosiddetti "percorsi integrati
di istruzione e formazione", che sono una delle formule
caratteristiche di attività svolta presso la fondazione e
successivamente quali siano state le determinazioni per quanto
riguarda sia l'IPRA, sia
l'
Ecole hôtelière
in materia
di convittualità. Su questo abbiamo chiesto e credo sia questo il
centro della terza questione, perché ci sono degli scostamenti
anche abbastanza significativi fra varie istituzioni scolastiche e
chiedo all'Assessore se cortesemente vuole darcene conto, affinché
si possa fare sul punto una riflessione più articolata. Grazie.
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Dall'interpellanza ci sono tre
questioni a cui voglio dare una risposta puntuale, anche se parte
delle informazioni credo le abbia già avute, nel senso che, oltre
all'interpellanza, ha chiesto i dati, che penso siano stati
prontamente dati.
Rispetto a questa prima domanda:
"
quali ragioni
abbiano determinato la mancata attivazione delle classi prime dei
percorsi integrati..."
, abbiamo già modo di vedere nella prima
deliberazione la carenza di richieste da parte dei residenti,
totale richieste pervenute n. 8, quindi ci sono state 8 richieste
per le prime classi. Il percorso è un percorso che probabilmente
non ha questo
appeal
tale da giustificare... Sommiamo a
questo il fatto che la disponibilità dei finanziamenti FSE si è
ridotta e, rispetto a tale tema, la disponibilità è stata
indirizzata alla prosecuzione dei corsi della seconda e della terza
classe dei corsi integrati, che proseguono fino al loro
termine.
Seconda domanda:
"a quanto ammontino rispettivamente le
tariffe convittuali e semiconvittuali stabilite per gli allievi che
frequentano l'IPRA e l'Ecole hôtelière e quelle applicate dalle
strutture convittuale..."
, ripeto: dati che le sono già stati
trasmessi, ma a beneficio del Consiglio, per gli allievi iscritti
all'IPRA e ai percorsi integrati e triennali di istruzione e
formazione professionale la tariffa per i convittuali, ovvero
soggiorno nella struttura dal lunedì al venerdì potendo usufruire
di tutti i servizi previsti: retta mensile 195 euro; la
semiconvittuale, arrivo al mattino per l'inizio delle lezioni e
delle attività formative, uscita al termine delle stesse, si
usufruisce solo del pranzo: retta mensile 90 euro. Volendo fare un
paragone con le altre strutture, abbiamo
l'Institut agricole
dove per le classi prima, seconda e terza il convitto è 275 euro,
per le classi prima, seconda e terza semiconvitto 125 euro, le
classi quarta e quinta 325 euro, le classi quarta e quinta
semiconvitto sempre 325 euro. Convitto Pervasone: regime
convittuale 250 euro, regime semiconvittuale 125 euro. Don Bosco
Châtillon: regime convittuale 457, regime semiconvittuale 235 euro.
Il fatto che
l'Ecole hôtelière
abbia rispetto a queste altre
una retta mensile più bassa è un graduale inserimento, perché fino
all'anno scorso le tariffe erano zero, quindi, per evitare dei
salti, si è cercato di fare un ragionamento graduale per non creare
delle particolari criticità. Inoltre sono previste delle borse di
studio per i bisognosi e i meritevoli, quindi anche lì si è cercato
di introdurre un ragionamento, per cui, in presenza di situazioni
particolarmente critiche o per ragazzi meritevoli, si sono previste
delle situazioni premianti.
"Quali esiti abbia dato la consultazione di esperti
deliberata dalla Giunta..."
: quello è un indirizzo che abbiamo
dato, ovviamente, rispetto all'avvio dell'anno scolastico, anche le
strutture sono state impegnate e quindi gli approfondimenti sono
iniziati in casa, non deve stupire, ma non credo che si stupisca il
collega Louvin, nel senso che, essendo stato uomo di governo, penso
si sia avvalso nel tempo di consulenze di esperti. Credo sia
normale, anche perché qua non dobbiamo immaginare di "buttare via
il bambino con l'acqua sporca", nel senso che abbiamo una
fondazione che purtroppo è commissariata già nel corso della sua
proficua presenza in Consiglio
ante
nuova esperienza, quindi
sa quali sono i problemi che hanno portato al commissariamento.
Ciononostante il commissariamento è una situazione che dobbiamo
superare, ne siamo consapevoli e, se è vero che dobbiamo superarla,
dobbiamo mantenere tutte le prerogative della scuola alberghiera,
ossia i riconoscimenti, tutti i percorsi e le professionalità
scolastiche esistenti, quindi non creare dei salti, ma fare un
passo avanti senza perdere nessun pezzo che abbiamo negli anni
creato con impegno e con risorse dell'Amministrazione e di coloro
che con dedizione si sono attivati rispetto a questa importante
scuola regionale.
Président
- La parole au Conseiller Louvin.
Louvin (VdAV-R)
- Sono quasi commosso nel sentire
l'Assessore che qualifica di proficua la mia ormai risalente
presenza dei banchi della Giunta regionale, lo ringrazio, sono
toccato, ma...
(interruzione dell'Assessore Marguerettaz, fuori
microfono)
...questo è offensivo però. Per quanto riguarda i servizi di
consulenza, non ci siamo stupiti, anzi siamo contenti che si cerchi
di mettere mano, ci siamo permessi di chiedere se dopo tre mesi
c'era qualche risultato, sommessamente chiediamo, se poi, come
abbiamo sentito, prima si inizia ad approfondire in casa, veda lei,
ma qui è un problema che abbiamo sul tavolo, lo abbiamo "sulle
croste", come si suol dire, già da qualche anno. È bene quindi che
si esca e non sarebbe male sapere, al di là del "vestito" che si
vuole tagliare su questa fondazione, cosa pensate di fare: se
mantenere un rapporto di partenariato, se farne uno strumento di
azione diretta della Regione, quali siano i vostri intendimenti.
Sono i vostri che ci interessano, poi in genere si traducono in
decisioni e atti vincolanti, i nostri ahimè no.
Per quanto riguarda le tariffe, abbiamo approfittato molto
trasparentemente dei suoi servizi dell'Assessorato anche dello
stesso istituto per avere dei dati per poterli raffrontare in
questa sede, nel momento in cui interpelliamo il Governo regionale.
Ci è balzato all'occhio non tanto il processo che lei ha spiegato
di graduale inserimento del sistema tariffario, ma ci è balzata
all'occhio una cosa che ci era stata segnalata e che personalmente
non conoscevo in questo dettaglio: di una "forchetta" molto larga e
che, anche per quanto riguarda le altre istituzioni, risulta essere
dimezzata rispetto a quella praticata per il Don Bosco di
Châtillon. Su questo siamo abbastanza sorpresi, sapendo che
interviene generosamente la Regione a sostegno di questa
istituzione e ci pare che un regime convittuale che ormai sfiora i
457 euro sia molto elevato. Non sarebbe inopportuno cominciare a
ragionare nei termini anche di un'omogeneità generale di sistema e
non di posizioni particolarmente differenziate. Non sono presenti a
nostra conoscenza delle giustificazioni oggettive di differente
ponderazione, se ci sono, ben venga un chiarimento, su questo anche
noi poi siamo in grado di spiegare agli interessati che ci
chiedono:
"ma come lo mando di là e mi costa il doppio!"
.
Questo non è senza influenza anche per le vocazioni. Vocazioni,
Assessore, 8 richieste in un campo come quello turistico che
dovrebbe essere un traino economico per la nostra Regione, 8
richieste... perché non ha
appeal
, è un dato
inquietante...
(nuova interruzione dell'Assessore Marguerettaz, fuori
microfono)
...questo non l'ho sentito nel suo intervento, comunque se ci
sono motivazioni... quindi è un "corso" ormai a perdere questo
percorso integrato, è ormai senza sbocco, quindi non è solo una
decisione legata a quest'anno, ma sarà di carattere permanente.
Rileviamo comunque sempre una bassa richiesta di interesse nel
settore turistico, ma questo è un dato generale...
(nuova interruzione dell'Assessore Marguerettaz, fuori
microfono)
...sto parlando in generale del mercato del lavoro e non credo
sia il caso di fare un dialogo diretto adesso fra noi, era un
rilievo di carattere generale. Ci premeva portare all'attenzione
questo problema, perché è stato deciso nel quadro di un atto che...
e una linea di indirizzo è stata data all'interno
dell'Amministrazione regionale, non ha neanche avuto la possibilità
di essere discussa in altra sede... A noi sembra comunque che su
tale questione, in particolare sulla questione delle tariffe
applicate per le rette convittuali e semiconvittuali una
riflessione, anche d'intesa con l'Assessore alla cultura, andrebbe
fatta. Grazie.
