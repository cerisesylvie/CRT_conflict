Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 273 del 14 maggio 1981 - Resoconto
OGGETTO N. 273/81 - ESITO DELLA RIUNIONE PER LA SOLUZIONE DEL
PROBLEMA DEGLI ASSISTENTI DELL'ASSESSORATO REGIONALE DEI LAVORI
PUBBLICI. (Interpellanza)
Presidente
- Illustra l'interpellanza il Consigliere
Viberti? Non essendoci illustrazione la parola all'Assessore ai
Lavori Pubblici, Borbey.
Borbey
(DC)
- È stata fatta una riunione non con
le rappresentanze sindacali, ma con i rappresentanti degli
assistenti, i quali hanno di nuovo una riunione assembleare martedì
pomeriggio, che dovrebbe essere l'ultima. Il disegno di legge è già
stilato, ritengo di portare il provvedimento in Giunta la prossima
settimana e mi auguro che in questa bozza di disegno di legge che
invieremo ai Sindacati non ci debbano essere intralci, anche perché
ritengo che gli assistenti abbiano capito che non è soltanto una
questione a livello economico, ma in questi momenti particolari è
bene essere inquadrati in ruolo.
Come ho già ribadito l'altra volta sono senz'altro sicuro che il
disegno di legge verrà in discussione al Consiglio regionale prima
delle vacanze estive, non posso dire se per la fine del mese di
giugno, ma senz'altro per la prima quindicina di luglio.
Presidente
- Ha chiesto di parlare il Consigliere
Viberti. Ne ha facoltà.
Viberti (DPROL)
- Semplicemente per ringraziare
l'Assessore Borbey e per dargli ancora una volta un
incoraggiamento, visto che la meta sembra finalmente avvicinarsi
dopo tanto penare.
Presidente
- Colleghi, prima di uscire, il Presidente
della III Commissione, collega Maquignaz, mi prega di portare a
conoscenza dei componenti stessi, già convocati per una riunione
alle ore 15 di lunedì 18 maggio, che la riunione stessa poiché è
già risaputo che la maggioranza dei Commissari non potrà essere
presente, è rinviata a data da destinarsi, e quindi il Presidente
Maquignaz concorderà con i Commissari la nuova data.
I lavori terminano qui per l'esaurimento dell'ordine del giorno
e il Consiglio, in base a quanto già concordato con i Capigruppo,
sarà convocato per il giorno 29 maggio.
La seduta è tolta alle ore 12.28.
