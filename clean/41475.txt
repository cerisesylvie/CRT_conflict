Classificazione
TRASPORTI E VIABILITÀ
Trasporti



Oggetto del Consiglio n. 597 del 17 aprile 2019 - Resoconto
OGGETTO N. 597/XV - Interrogazione: "Tempistica per la
fruizione del biglietto unico elettronico per il trasporto pubblico
locale".
Rini (Présidente) -
Point n° 9 à l'ordre du jour. La
parole à l'Assesseur Bertschy pour la réponse.
Bertschy (AV) -
Il tema di un'unica bigliettazione per il
trasporto unico è parte della discussione che stiamo facendo, oltre
che della mozione approvata nell'ottobre scorso relativamente al
Piano regionale dei trasporti. L'efficienza dei servizi passa anche
per una modalità di fruizione differente dal passato, che agevoli,
cercando anche di rendere moderne l'informatizzazione e la
digitalizzazione che ha portato in questo campo.
Rispetto al lavoro che stiamo facendo e alla domanda "
quali
passi siano già stati compiuti nei confronti dei gestori dei
differenti servizi per il raggiungimento dell'obiettivo
", è
bene ricordare che l'articolo 21 della legge regionale n. 29/1997
prevede un centro di gestione del Sistema Tariffario Integrato
(definito SIT) che finora ha guidato il lavoro soprattutto delle
società su gomma. Questa società, costituita a suo tempo per
gestire l'attuale sistema di bigliettazione integrata, è oggi
composta dalle tre aziende SVAP, VITA e SAVDA. È il punto di
riferimento e il tavolo di discussione per evolvere anche rispetto
al sistema ferroviario.
Nel novembre scorso si è tenuta una prima riunione con SIT
Vallée per verificare soprattutto la tipologia di prodotto al quale
riferirsi e le modalità con le quali affrontare la discussione e il
confronto per arrivare poi a definire una base contrattuale da
mettere in gara. In particolare, si è parlato di interoperabilità
fra i mezzi di trasporto attraverso un sistema
open
in grado
di interfacciarsi correttamente col sistema ferroviario - e anche
il
bike sharing
, se verrà introdotto -, la flessibilità dei
sistemi di definizione delle tariffe onde elaborare titoli di
viaggio per le diverse esigenze, abbonamenti per studenti e
lavoratori, carte turistiche, l'elevata tecnologia della gestione
dei titoli di viaggio, compresi i più evoluti sistemi di pagamento,
in particolare sugli
smartphone
, la tecnologia MW,
l'EuroCard, MasterCard e Visa, l'acquisizione dei dati in
real
time
, la sicurezza del sistema anche rispetto alla lotta
all'evasione e alla protezione da frodi e alterazioni, la
limitazione degli interventi manutentivi massimizzando l'utilizzo
delle tecnologie. Sulla base di quanto premesso si è quindi
proceduto ad analizzare altre realtà più o meno limitrofe, quindi a
verificare il funzionamento dei sistemi di bigliettazione
elettronica recentemente implementati.
In data 28 febbraio abbiamo incontrato il funzionario del
Dipartimento trasporti unitamente alle società esercenti il TPL su
gomma in Valle d'Aosta e ci siamo recati a Torino presso la sede
della 5T, società
in house
della città di Torino, Gruppo
Torinese Trasporti, Regione Piemonte e Città metropolitana di
Torino, che gestisce i sistemi tecnologici e i servizi per la
mobilità in Torino e Piemonte, vale a dire il BIP (Biglietto
Integrato Piemonte) che copre la quasi totalità del territorio
piemontese, comprese le ferrovie.
In data 3 aprile, quindi in questi giorni, sono stati incontrati
alcuni rappresentanti dell'area tecnico-commerciale della società
AEP Ticketing Solutions, azienda che si occupa esclusivamente di
bigliettazione elettronica per il trasporto pubblico, che hanno
presentato agli uffici competenti e alle aziende concessionarie TPL
il loro prodotto, già utilizzato ad esempio in ATM e Trenord a
Milano, come in Francia, in Polonia, in Kazakistan, in Egitto e in
Algeria. Queste interlocuzioni hanno lo strumento di riflessione
per orientare meglio il progetto del sistema di bigliettazione
elettronica che orientativamente si tradurrà, per quanto attiene
alle possibili modalità di acquisto del titolo di viaggio,
nell'utilizzo di smartcard, cip o biglietti dematerializzati, e
biglietti cartacei con sistema QR code, pagamenti con carte di
credito e contactless.
Ovviamente il nostro sistema per potersi integrare con quello
del servizio ferroviario sconta in questo momento un problema che
abbiamo e che non dipende da noi: è in corso di discussione il
nostro nuovo contratto di servizio sulla gestione della tratta e
l'interlocutore futuro... anzi, è stato discusso recentemente al
TAR il ricorso presentato dalla società Arriva. Quindi, per
completare con il relativo nuovo contratto la discussione, abbiamo
necessità anche di capire come si completerà la valutazione di
questo ricorso.
"
In quali tempi ritiene sarà possibile usufruire di questo
servizio su territorio regionale
". L'obiettivo che ci siamo
dati è di completare una verifica anche di tipo amministrativo su
come arrivare all'aggiudicazione del servizio, in particolare
ribadendo il fatto che prima di giungere a questo c'è necessità di
capire chi sarà l'interlocutore per quanto riguarda il trasporto
ferroviario. Siamo ora ad elaborare lo studio - collaborando con la
SIT, s'intende - per affinare le specifiche tecniche e
tecnologiche, nonché le procedure che a livello amministrativo
andranno messe in campo. Se è vero che la SIT è una società che
teoricamente, anzi, normativamente può provvedere da sola
all'aggiudicazione del servizio, vista la complessità, si sta anche
valutando insieme a loro se non trovare il modo di utilizzare le
strutture che l'Amministrazione regionale ha per mettere in gara i
progetti e i servizi, sempre che si possa rispondere a questa
eventualità. La nostra intenzione è comunque di approvare nel breve
una deliberazione che individui queste caratteristiche, in modo da
poter incaricare la SIT di avviare questa procedura ad evidenza
pubblica per la selezione del fornitore.
Per quanto riguarda i tempi, con una gara così complessa
sicuramente ci vorrà almeno tutto il 2019, una volta che questa
sarà avviata. L'obiettivo è però quello di avere dalla seconda metà
del 2020 o entro la fine del 2020 il titolo di viaggio e il sistema
di bigliettazione per tutti. Io spero che questo obiettivo si possa
raggiungere. È vero che oggi è già operativo un unico titolo di
viaggio, la carta VdA Transports, ma questo dovrà servire per far
evolvere la situazione.
Rimane aperto un punto interrogativo: quello che ci deve
permettere di avere al più presto un interlocutore per quanto
concerne il sistema ferroviario, e dipende dal ricorso. È vero che
oggi Trenitalia è gestore del nostro servizio, nella nuova gara si
è aggiudicato il servizio, ma nelle due tipologie rispondiamo a due
contratti diversi. Nel nostro nuovo contratto è previsto anche che
il gestore della tratta debba aderire al sistema di bigliettazione
unica e nel vecchio contratto questo chiaramente non è
previsto.
Ultima valutazione. Vista anche l'evoluzione che queste
tecnologie hanno, un ultimo punto di osservazione - che si
concluderà comunque a breve - è dato dal fatto se è opportuno
riacquisire attraverso un investimento una piattaforma così
importante, o se non aderire a un
service
che ci possa
aggiornare annualmente e mantenere l'evoluzione. È vero, si può
anche attraverso i contratti di acquisizione, però probabilmente in
questo senso si aderirebbe ad un qualcosa che annualmente si evolve
e rimane un prodotto sempre sul mercato, con il limite che una
scelta come questa può portare rispetto all'imputazione delle
spese: acquisire spese di riferimento, aderire a un
service
non è detto che venga imputato in quella maniera. Si tratterebbe
poi di avere sul bilancio spese in conto corrente.
Présidente -
La parole au collègue Vesan pour la
réplique.
Vesan (M5S) -
Assessore, non riesco a esprimere una
profonda soddisfazione per la sua risposta, perché in fondo le
abbiamo chiesto dei tempi e le indicazioni che abbiamo ricevuto
sono state relativamente vaghe o sconfortanti. Il fatto di poter
avere la bigliettazione unificata nella seconda metà del 2020 o
probabilmente entro la fine del 2020 presuppone un'attenzione e una
volontà di risolvere velocemente il problema alquanto limitata. La
giustificazione di questo... non so come chiamarlo,
stand-by,
rallentamento, indecisione, ribaltata su una
decisione demandata al TAR... è vero che il TAR e, successivamente,
in caso di eventuale ricorso, il Consiglio di Stato potrebbero
modificare l'aggiudicatario, ma se nel nuovo contratto - che
immagino sia quello allegato almeno in bozza alla procedura di gara
- era prevista comunque la bigliettazione unica, indipendentemente
dall'esito del ricorso al Tribunale amministrativo i passi
dovrebbero essere comunque fatti. Poco importa se il biglietto
dovrà essere utilizzato su un treno gestito da Arriva piuttosto che
da Trenitalia, dovrebbe comunque funzionare, perché altrimenti
dovremmo rimettere in discussione il funzionamento del biglietto
unico ogni volta che facciamo una gara, e mi sembra ridicolo
ipotizzare questo tipo di strada.
Rimango ulteriormente basito nel momento in cui mi dice che non
avete neppure deciso se intendete aderire ad un
service
o
acquisire la piattaforma. Questa è un'altra decisione che potrebbe
essere serenamente presa, anzi immaginavo - visti i tempi e il
fatto di aver inserito questa attività espressamente nel vostro
programma di legislatura - che almeno le decisioni, le indicazioni
e le direttive sulla strada verso cui andare fossero state già
definite. Confidiamo che, nonostante siano passati sei mesi, la
situazione è ancora quella. Tristemente mi ricita la carta VdA
Transports che, sì, è vero, può essere utilizzata sulle tre reti
che gestiscono pullman e autobus, ma con modalità differenti a
seconda del tipo di gestore con cui si usa. Questo è tristemente
lontano dal concetto di biglietto unificato.
L'obiettivo della mozione che avevamo presentato ad ottobre e
che, con integrazioni, era stata fatta propria anche dall'allora
maggioranza, nella fattispecie dall'ex Assessore Restano - che
tuttora siede fra i banchi della maggioranza ?, aveva raccolto i
voti di tutta l'Aula. Confidavamo quindi che con un sostegno da
parte dell'intera Aula consiliare e col fatto di averlo inserito
espressamente nel vostro programma di maggioranza ci si potesse
muovere in questa direzione con maggiore forza e con maggiore
impegno. Invece ci troviamo a dirci che forse nel Natale del 2020 i
nostri ragazzi rientreranno dalle vacanze di Natale avendo la
possibilità di circolare su tutti i mezzi della Valle d'Aosta con
un biglietto unificato.
