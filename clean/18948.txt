Classificazione
ISTRUZIONE PUBBLICA


Resoconto integrale del dibattito dell'aula
Oggetto del Consiglio n. 2072 del 20 giugno 2001 - Resoconto
OGGETTO N. 2072/XI Istituzione dei Centri territoriali
permanenti e attività del Centro Educazione Adulti per il prossimo
anno scolastico. (Interpellanza)
Interpellanza Preso atto che stanno scadendo i termini, entro
cui negli anni passati l’Amministrazione regionale
provvedeva a diramare le direttive circa
l’organizzazione dei corsi delle "150 ore", e che
nessuna indicazione è finora emersa circa l’attività
del Centro Educazione Adulti di Aosta per il prossimo anno
scolastico;
Atteso che l’attività di tale centro, per la
tipologia dei corsi organizzati e per il numero degli utenti che li
ha frequentati, ha dimostrato che è alta, e sempre in crescita, la
domanda di formazione da parte di adulti nei diversi settori,
dall’informatica al diritto, dalle lingue
all’economia, oltre naturalmente alla richiesta,
seppur minoritaria, di conseguire certificati o diplomi della
scuola dell’obbligo;
Considerato che dal 1997, in seguito l’O.M. n.
455/97, l’Educazione degli Adulti vede nei Centri
Territoriali Permanenti, istituiti dalle autorità scolastiche, il
suo punto di riferimento in quanto i CTP sono
l’organo di coordinamento delle offerte di
istruzione e formazione programmate sul territorio oltre che luogo
di lettura dei bisogni, di progettazione, attivazione e governo
delle iniziative di istruzione e formazione in età adulta;
Ricordato che in risposta ad analoga iniziativa, lo scorso anno
l’Assessore regionale all’Istruzione
e Cultura aveva affermato che "la mise en place du centre
territorial est dans nos intentions";
Essendo trascorso un anno dall’impegno allora
formulato;
la sottoscritta Consigliera regionale
Interpella
l’Assessore competente per sapere:
1) se intende mantenere l’attuale Centro
Educazione Adulti di Aosta, con quali finalità e struttura
organizzativa;
2) se, e come, intende attivarsi perché anche in Valle si
istituiscano i CTP, e quali sono i tempi prevedibili per tale
operazione;
3) quali sono gli orientamenti generali
dell’amministrazione regionale circa la complessa
materia dell’istruzione e formazione degli
adulti.
F.to: Squarzino Secondina
Président
La parole à la Conseillère Squarzino
Secondina.
Squarzino (PVA-cU)
Con l’inizio
dell’estate arriva puntuale, Assessore, la mia
interpellanza circa le intenzioni dell’Assessorato
all'istruzione nei confronti delle "150 ore" e più in generale
dell’educazione per gli adulti. Con questa
iniziativa pongo essenzialmente due problemi, che sono collegati
fra di loro.
Il primo problema riguarda l’attuale struttura
organizzativa delle "150 ore" con i suoi compiti e le sue regole di
funzionamento, ivi compresa la tipologia del personale che vi
lavora, docenti comandati, scelti di concorso con i sindacati;
quindi cosa fa questa struttura e qual è la sua sorte. E poi le
politiche regionali sull'educazione degli adulti, come secondo tema
importante in questa iniziativa.
Prima osservazione. La struttura delle "150 ore" va ripensata,
questo già lo dicevamo lo scorso anno, perché quelle scelte
politiche sull'educazione degli adulti sono nate quasi trenta anni
fa. È vero che questa struttura si è aggiornata nel frattempo, per
dare risposta alle mutate esigenze di conoscenza e formazione degli
adulti. È vero che queste "150 ore" che sono partite con la
finalità di consentire agli adulti di conseguire un titolo di
studio, o di licenza elementare o di scuola media, si sono via via
specializzate nell’organizzare corsi monografici di
lingue, di economia, di informatica.
Bisogna riconoscere che hanno fatto veramente bene questo
lavoro, tant’è che sono state addirittura
accreditate come agenzia formativa per accedere alle risorse del
Fondo sociale europeo e quest’anno hanno visto
affidati a loro ben quattro corsi, per un totale di circa 1
miliardo di risorse da gestire. Non solo, sono diventate anche un
referente per conseguire la qualifica professionale spendibile in
ambito comunitario per quanto riguarda la conoscenza delle
tecnologie dell'informazione, e quindi il diploma di conoscenza del
computer.
Questa struttura, nata secondo vecchie esigenze, che ha cercato
nel tempo di rispondere alle nuove domande di formazione, forse va
ripensata, non tanto perché bisogna ripensarla a tutti i costi, ma
perché c’è una concezione nuova
dell’educazione degli adulti che sta avanzando, ci
sono strutture nuove che si devono occupare
dell’educazione degli adulti, strutture nuove che
l’Assessore conosce molto bene.
Faccio riferimento in particolare ai Centri territoriali
permanenti di educazione per gli adulti; Centri territoriali che a
livello nazionale sono stati previsti fin dal 1997 con Ordinanza
ministeriale n. 455, che sono stati riconosciuti come importanti
dalla stessa Conferenza unificata Stato-Regioni e autonomie locali,
che si è tenuta lo scorso anno e che si è conclusa con un
provvedimento preso il 2 marzo su questo tema.
Dunque, Centri territoriali e educazione degli adulti su basi
nuove, che sono state ridefinite ancora recentemente con la
direttiva del 6 febbraio scorso, in cui vengono recepite ed
esplicitate le azioni che erano state indicate nella Conferenza
unificata del 2 marzo dello scorso anno. Non sto qui ad elencare
tutti i motivi, ma se uno va a vedere qual è la fisionomia di
questi nuovi Centri territoriali, qual è la filosofia
dell’educazione per gli adulti, vediamo che
c’è un salto di qualità.
È necessario adesso pensare a "luoghi di concertazione dei
bisogni formativi", come possono essere questi Centri territoriali,
luoghi in cui si raccolga il bisogno, in cui si organizzino "corsi
per l’alfabetizzazione primaria", quindi quelli che
sono i classici corsi per avere una licenza elementare o media, in
cui si sviluppino "attività per consolidare e sviluppare le
competenze di base e conoscenze specifiche", in modo da "sviluppare
le competenze strumentali e culturali in relazione ad un'attiva
partecipazione alla vita sociale".
Sto rileggendo parti importanti di questi documenti, che
delineano la nuova filosofia dell’educazione
permanente degli adulti che non rinnega il passato, ma lo rilegge e
lo riprende in base a logiche nuove.
Perché anche nella nostra regione questa nuova impostazione
prenda avvio e sia accolta, ci vuole una decisione politica ben
precisa. L’anno scorso avevo posto la stessa domanda
all’Assessore e a una mia precisa domanda
l’Assessore mi aveva risposto che
"d’ailleurs la mise en place du Centre
territorial est dans nos intentions, nous y travaillerons et nous
en suivrons la réalisation".
Quindi c’era la volontà politica precisa,
proclamata lo scorso anno qui in Consiglio, di lavorare su questo
tema ed era stato detto lo scorso anno, a scusante, che
l’attenzione dell’Assessorato era
stata presa - e io dico anche comprensibilmente - da tutte le
problematiche legate all'autonomia scolastica,
all’avvio delle nuove istituzioni e via dicendo, per
cui non c’era stato il tempo di soffermarsi su
questo argomento. L’Assessore aveva aggiunto che
"l’acte préliminaire pour la création du Centre
territorial est la création du Comité régional pour
l’éducation des adultes, dont nous allons nous
occuper dans le futur proche".
Quindi, da una parte, c’era
l’esplicitazione della volontà di intervenire e,
dall’altra parte, addirittura si parlava di "futur
proche", e non credo che il futuro prossimo per
l’educazione degli adulti sia quello venturo, che si
prevede per rimediare ai danni del gas serra, cioè tempi
biblici!
È passato un anno. Noi riproponiamo, formulate in modo diverso,
le stesse questioni: cosa si vuole fare adesso sulle "150 ore"; se
anche quest’anno si vuole utilizzare questo centro
per organizzare corsi per adulti, per attivare iniziative legate
alla formazione degli adulti; cosa si vuole fare e se si intende
lavorare perché anche in Valle d’Aosta nascano i
Centri territoriali di educazione permanente, e in quale quadro
complessivo queste due decisioni, o l’una o
l’altra, si inseriscono, perché bisogna pur sapere
dove vuole andare a parare l’Amministrazione
regionale per quanto riguarda la materia dell'istruzione e della
formazione degli adulti!
Président
La parole à l’Assesseur à
l’éducation et à la culture, Pastoret.
Pastoret (UV)
Le Centre d’éducation pour
adultes, géré par les organisations syndicales confédérées,
collabore avec l’Assessorat de
l’éducation pour l’organisation des
cours d’école moyenne de 150 heures et
d’alphabétisation.
A cet égard je ne reviens pas sur les éléments que
j’ai déjà fournis le 26 juillet 2000 à Mme
Squarzino, je donne par contre au préalable quelques informations
supplémentaires à ce sujet. Le bureau compétent de la Surintendance
publie chaque année la circulaire sur les inscriptions et
s’occupe de la définition de
l’organigramme et du recrutement des
enseignants.
Au cours de l’année 2000-2001 pour 56 usagers, 36
pour l’école moyenne et 20 pour
l’école d’alphabétisation, la Région
a dépensé une somme annuelle de 230 millions de lires.
Pour un financement régional de 107 millions de lires au cours
de l’année 2000-2001 le centre a organisé les cours
suivants: un cours d’informatique auquel ont
participé 672 personnes, formé par 26 enseignants; un cours sur la
"patente europea", cours certifié au niveau européen, 134 personnes
et 20 enseignants; italien et langues étrangères, 15 personnes et 1
professeur. Pour l’année scolaire 2001-2002 le
Centre d’éducation pour adultes a présenté au Fonds
social européen des projets de formation approuvés et financés pour
une somme de 736 millions de lires. Cela que pour vous donner que
quelques informations préalables.
Pour venir à la première question posée,
l’Administration prévoit de maintenir cette
structure, qui est bien ancrée sur le territorial et où travaille
un enseignant hors cadre, qui est complètement à la charge de
l’Administration régionale. On prévoit de garder
cette structure aussi parce que la mise sur pied des "Centri
territoriali permanenti" prévus par l’Ordonnance
ministérielle n° 455/1997 va bientôt être revue.
La Conférence Etat-Régions a approuvé une directive, dont
l’émanation n’a pas encore eu lieu;
tout de même on en connaît le contenu.
Selon cette directive la compétence en matière de formation des
adultes sera à attribuer aux régions et les tâches des "Centri
territoriali permanenti" seront définies en rapport avec le
parcours de formation et d’instruction à
l’intention des adultes.
Quant à la deuxième question, l’administration
scolaire de l’Assessorat, en accord avec
l’Agence pour l’emploi, a déjà
prédisposé un recueil de toutes les initiatives mises en ?uvre sur
le territoire régional au cours des dernières cinq années par les
différents services de l’Administration régionale,
pour faire le point sur la situation actuelle et définir un modèle
qui s’adapte bien à la réalité régionale, sans
disperser l’expérience déjà acquise.
L’opération est en cours.
Pour ce qui est de la troisième question,
l’Agence pour l’emploi est en train
de faire réaliser une étude ponctuelle sur un modèle
organisationnel régional de coordination des initiatives, grâce
aussi au financement du Fonds social européen. Il est en effet
important de faire recours aux sujets existants et dispensant de la
formation, et qui pourraient représenter le connecteur idéal sur le
territoire, capable de joindre les différentes exigences du
territoire même.
Voilà donc le travail qu’on est en train de
faire, aux fins de la création du Centre territorial permanent.
Si dà atto che dalle ore 11,42 presiede il Vicepresidente
Viérin Marco.
Presidente
La parola alla Consigliera Squarzino
Secondina.
Squarzino (PVA-cU)
Non sono per niente soddisfatta delle
sue risposte, perché mi sembra che non abbia risposto alle domande
precise e soprattutto ai problemi che le sottendono.
Da una parte lei dice - in questo senso è anche contraddittoria
la sua risposta - che i Centri territoriali definiti nel 1997 vanno
rivisti in base a una direttiva che non è ancora applicata, e
dall’altra dice che state lavorando per i Centri
territoriali. Allora, o ci sono o non ci sono questi Centri
territoriali; non è chiara la cosa! Soprattutto, Assessore, questo
è molto strano quando in tutte le altre regioni italiane i Centri
territoriali funzionano da anni e le scuole fanno a gara per
proporsi, per essere Centri territoriali, per poter diventare loro
sede sul territorio di iniziative per gli adulti.
Soprattutto quando in tutte le altre regioni ci sono i Centri
territoriali che funzionano e funzionano bene, perché i Centri
territoriali consentono alle scuole di avere apposite risorse
economiche, di avere un organico supplementare, per rispondere alle
esigenze tipiche del territorio.
Abbiamo voluto la verticalizzazione, abbiamo voluto che le
scuole fossero collegate con la comunità montana, con il
territorio, e poi di fatto non diamo a queste scuole le risorse per
esplicare un compito che è loro proprio!
Questo è molto grave. La Regione è inadempiente su questo punto,
perché dal 1997 i provveditori istituivano questi Centri
territoriali mentre qui poteva essere il Sovrintendente. Ma il
Sovrintendente non ha voluto o non ha potuto o non ha ritenuto
opportuno. Sicuramente non è un merito o un demerito suo. È chiaro
che questa dirigente agisce in base ad input politici. Quindi non
ha voluto o non ha potuto, ma questo è dal 1997 che si aspetta una
decisione.
Non è stato fatto neppure l’anno scorso, nel
2000, quando l’accordo tra Stato, regioni, comuni e
comunità montane - non parlo delle province perché non siamo
interessati direttamente alle province - diceva che
"le regioni
istituiscono i comitati regionali"
, che
"indicano i luoghi
in cui è più opportuno che siano istituiti i Centri
territoriali"
.
Recentemente, parlo del mese di febbraio, una direttiva precisa
ridefiniva la funzione dei Centri territoriali, e in questo senso
concordo con l’Assessore, nel senso che la
ridefinizione della funzione di questi centri, data nella direttiva
di febbraio, è leggermente diversa rispetto a quella del 1997.
Rispetto all'istituzione dei Centri non è stato fatto nulla, eppure
era possibile provvedere a istituire i Centri territoriali. Su
questo tema la Regione è inadempiente, fortemente inadempiente!
In secondo luogo, si continua a trattare le "150 ore" come se
fossero una scatola ben precisa, che si utilizza a secondo dei
casi. Le "150 ore" possono diventare un supporto importantissimo
per l’attività di educazione degli adulti dal punto
di vista didattico pedagogico, cosa che l’Agenzia
del lavoro non è in grado di fare, perché non è il suo compito, ad
esempio. Ma queste "150 ore" sono coinvolte in questo ripensamento
collettivo, globale della formazione? E ancora, cosa si fa con
queste "150 ore", che dialogo c’è?
Lo scorso anno le "150 ore" avevano predisposto un documento
molto preciso con una serie di richieste;
l’Assessorato ha detto che si dovevano ripensare
tutti questi Centri territoriali utilizzando
l’esperienza delle "150 ore". Non si possono
lasciare le "150 ore" così come sono, se si vuole rispondere a
queste nuove esigenze e faccio un esempio molto banale.
Per la gestione dei corsi delle "150 ore" ci sono dei docenti
comandati, scelti con la specializzazione didattico-pedagogica
perché devono organizzare i corsi di formazione; a questi si chiede
ora, a partire da quest'anno, di diventare i responsabili di
risorse del Fondo sociale europeo, si chiede di amministrare
miliardi come se avessero delle competenze ragionieristiche che non
possiedono. Questo è un esempio molto semplice, per farle capire
che non si può mantenere inalterata una struttura organizzativa
come questa, a cui vengono affidati di giorno in giorno compiti
nuovi, senza ripensarla nel suo complesso! Ancora una volta,
Assessore, lei ha risposto con parole vaghe di promesse;
l’anno scorso potevo capirlo, l’anno
scorso ho accettato le motivazioni, erano motivazioni
comprensibili. Dopo un anno, però, siamo in una situazione peggiore
di quella dell’anno scorso: non si è fatto più
niente!
Lei dice: affidiamo all’Agenzia del lavoro, la
raccolta di iniziative, chiediamo di studiare la possibilità di un
sistema di raccordo fra istruzione e formazione; può anche darsi
che questa sia una cosa giusta. Ma quali sono i tempi in cui questi
studi vengono predisposti, chi viene coinvolto? Cioè, qui sono
ancora parole vaghe, promesse generiche.
Mi sembra il discorso di Berlusconi alla Camera:
"faremo,
faremo"
. Il Premier ripete parole vaghe senza precisare né
tempi né contenuti! E questo è grave, Assessore, perché in questo
modo non viene data una risposta, e non a me, il che può lasciarla
indifferente, ma non viene data una risposta alla domanda di
cultura che emerge dal mondo degli adulti!
Lei non ha fornito alcuni dati complessivi, che io invece le
fornisco per farle capire come sia alta questa richiesta di
formazione. Rimanendo solo all’ambito delle "150
ore", nel 1997-1998 651 corsisti complessivamente, nel 1998-1999,
983; nel 1999-2000, 1250; nel 2000-2001, 1693. In quattro anni si è
quasi triplicato il numero dei corsisti, quindi è vero che
c’è una domanda forte. E a questa domanda bisogna
dare una risposta, una risposta in termini complessivi.
