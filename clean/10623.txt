Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1616 del 27 novembre 1990 - Resoconto
OGGETTO N. 1616/IX - Disegno di legge: "Acquisto di terreni
siti in Comune di Saint-Rhémy".
Presidente - Ha chiesto di parlare il relatore, Consigliere
Ricco, ne ha facoltà.
Ricco (DC)
- L’Amministrazione regionale,
con volontà encomiabile e tesa a valorizzare i nostri prodotti
tipici, deliberò di realizzare uno stabilimento nel Comune di
Saint-Rhémy en Bosses, località Prédumaz Bérluc, per la produzione
e la stagionatura del
"jambon de Bosses"
. A tal uopo
acquistò in data 24.2.89 nel suddetto Comune dei terreni.
In data 9.11.89 l’ing. Maione fu incaricato dal
Presidente della Giunta di valutare i terreni di cui al suddetto
atto del 24.2.89.
Nel corso della redazione del progetto dello stabilimento in
questione si è ravvisata la necessità di acquistare altri terreni
per rendere più omogenea l’area acquistata, perciò
sono state definite le trattative per acquistare terreni contigui,
aventi una superficie di mq. 700.
Con tale atto di compravendita non venivano acquistati i terreni
di proprietà della famiglia Magnanini, in quanto contraria alla
vendita della sua proprietà.
In considerazione del fatto che la detta famiglia Magnanini in
seguito ha espresso la propria disponibilità a vendere alla Regione
i propri terreni, il tecnico del servizio demanio e patrimonio con
perizia del 2.6.89 ha ritenuto congruo il prezzo di lire 18mila al
mq., già corrisposto per l’acquisto dei terreni agli
altri proprietari e riportato nell’atto di acquisto
del febbraio 1989.
I terreni in questione sono liberi da vincoli e pesi, sono
identificati al catasto terreni, foglio 12, partita 28/78, mappali
246-249, per complessivi mq 700, che a lire 18mila a mq sono stati
valutati in 12 milioni 600mila lire.
Presidente
- E’aperta la discussione
generale.
Ha chiesto di parlare il Consigliere Perrin, ne ha facoltà.
Perrin (UV)
- Nous sommes d’accord sur cet
achat, mais je voudrais profiter de cette loi pour demander quel
fin a fait le projet de construction de
l’établissement pour le jambon de Bosses.
L’Assessorat avait commissionné à son temps le
projet, qui a été présenté à la fin du printemps dernier: est-ce
qu’on a l’intention
d’aller de l’avant ou non?
Presidente
- Ha chiesto di parlare
l’Assessore all’Agricoltura, Foreste
e Ambiente Naturale Lanièce, ne ha facoltà.
Lanièce (DC)
- Per quanto concerne lo stabilimento del
prosciutto c’è l’intenzione di andare
avanti, secondo quella che era l’intenzione
precedente.
Posso anticipare che la settimana prossima ci sarà di nuovo un
incontro a livello nazionale per il problema del riconoscimento
ecc.; adesso lì c’è stato un cambiamento di
funzionari quindi bisogna prendere contatto con i nuovi
responsabili per la questione del DOC.
Comunque il progetto va avanti, c’è intenzione di
proseguire sulla strada già iniziata.
Presidente
- L’Assessore Lavoyer presenta
l’emendamento di rito all’articolo 5:
chiedo di essere esonerato di farlo fotocopiare per trasmetterlo ai
Consiglieri.
Si passa all’esame
dell’articolato. Do lettura
dell’articolo 1:
Articolo 1
(Oggetto)
1. La Regione è autorizzata ad acquistare dei terreni siti nel
Comune di Saint-Rhémy, distinti al Catasto Terreni al Foglio 12 con
le particelle nn. 246 e 249.
Presidente
- Pongo in votazione l’articolo
1.
Esito della votazione:
Presenti, votanti e favorevoli: 24
Il Consiglio approva all’unanimità.
Presidente
- Do lettura dell’articolo
2:
Articolo 2
(Corrispettivo)
1. Il prezzo di acquisto dei terreni di cui
all’articolo 1 è fissato in Lire 12.600.000.
Presidente
- Pongo in votazione l’articolo
2.
Esito della votazione:
Presenti, votanti e favorevoli: 24
Il Consiglio approva all’unanimità.
Presidente
- Do lettura dell’articolo
3:
Articolo 3
(Destinazione)
1. I terreni di cui all’articolo 1 sono destinati
all’ampliamento della proprietà regionale per la
realizzazione di uno stabilimento per la produzione e la
stagionatura del prosciutto denominato "Jambon de Bosses".
Presidente
- Pongo in votazione l’articolo
3.
Esito della votazione:
Presenti, votanti e favorevoli: 24
Il Consiglio approva all’unanimità.
Presidente
- Do lettura dell’articolo
4:
Articolo 4
(Provvedimenti amministrativi)
1. La Giunta regionale è autorizzata ad adottare ogni
provvedimento di esecuzione per addivenire alla stipulazione
dell’atto notarile di trasferimento degli immobili
di cui all’articolo 1 e, in particolare, per
l’impegno e la liquidazione della relativa spesa,
nonché per la designazione del notaio rogante e per gli eventuali
accertamenti circa la consistenza e l’intestazione
catastale degli immobili da acquisire.
Presidente
- Pongo in votazione l’articolo
4.
Esito della votazione:
Presenti, votanti e favorevoli: 24
Il Consiglio approva all’unanimità.
Presidente
- Do lettura dell’articolo
5:
Articolo 5
(Disposizioni finanziarie)
1. L’onere derivante
dall’applicazione della presente legge valutato in
complessive Lire 12.600.000 graverà sul capitolo 23250 "Spese per
l’acquisto di beni patrimoniali - L.R. 19.4.1985, n.
12 - L.R. 29.5.1989, n. 26" del bilancio di previsione della
Regione per l’anno finanziario 1990.
2. Alla copertura dell’onere di cui al comma 1 si
provvede mediante riduzione di pari importo dallo stanziamento
iscritto al capitolo 50050 "Fondo globale per il finanziamento di
spese per l’adempimento di funzioni normali (Spese
di investimento)" del bilancio per l’anno in corso a
valere sull’apposito accantonamento previsto
all’allegato n. 8 al bilancio stesso; su detto
intervento risulta, quindi, la minor somma di Lire 63.986.500.
Presidente
- All’articolo 5 vi è
l’emendamento proposto dall’Assessore
Lavoyer, di cui do lettura:
All’articolo 5 è aggiunto il seguente
comma:
In deroga all’articolo 44, comma 5, della legge
regionale 27 dicembre 1989, n. 90, sono autorizzate le variazioni
di bilancio indicate al successivo articolo 6.
Lo pongo in votazione.
Esito della votazione:
Presenti: 24
Votanti: 24
Favorevoli: 19
Contrari: 5
Il Consiglio approva.
Presidente
- Pongo in votazione l’articolo
5 nel testo così emendato:
Articolo 5
(Disposizioni finanziarie)
1. L’onere derivante
dall’applicazione della presente legge valutato in
complessive Lire 12.600.000 graverà sul capitolo 23250 "Spese per
l’acquisto di beni patrimoniali - L.R. 19.4.1985, n.
12 - L.R. 29.5.1989, n. 26" del bilancio di previsione della
Regione per l’anno finanziario 1990.
2. Alla copertura dell’onere di cui al comma 1 si
provvede mediante riduzione di pari importo dallo stanziamento
iscritto al capitolo 50050 "Fondo globale per il finanziamento di
spese per l’adempimento di funzioni normali (Spese
di investimento)" del bilancio per l’anno in corso a
valere sull’apposito accantonamento previsto
all’allegato n. 8 al bilancio stesso; su detto
intervento risulta, quindi, la minor somma di Lire 63.986.500.
3. In deroga all’articolo 44, comma 5, della
legge regionale 27 dicembre 1989, n. 90, sono autorizzate le
variazioni di bilancio indicate al successivo articolo 6.
Esito della votazione:
Presenti: 28
Votanti: 19
Favorevoli: 19
Astenuti: 9 (Agnesod, Faval, Maquignaz, Mostacchi, Perrin,
Rollandin, Vallet, Viérin e Voyat)
Il Consiglio approva.
Presidente
- Do lettura dell’articolo
6:
Articolo 6
(Variazioni di bilancio)
1. Alla parte spesa del bilancio di previsione della Regione per
l’esercizio finanziario 1990 sono apportate le
seguenti variazioni :
in diminuzione
Cap. 50050 "Fondo globale per il finanziamento di spese per
l’adempimento di funzioni normali (Spese di
investimento)"
L. 12.600.000
in aumento
Cap. 23250 "Spese per l’acquisto di beni
patrimoniali -
L.R. 19.4.1985, n. 12
L.R. 29.5.1989, n. 26"
L. 12.600.000
Presidente - Pongo in votazione l’articolo
6.
Esito della votazione:
Presenti, votanti e favorevoli: 28
Il Consiglio approva all’unanimità.
Presidente
- Do lettura dell’articolo
7:
Articolo 7
(Urgenza)
1. La presente legge è dichiarata urgente ai sensi
dell’articolo 31, comma 3, dello Statuto Speciale ed
entrerà in vigore il giorno successivo a quello della sua
pubblicazione nel Bollettino Ufficiale della Regione.
Presidente
- Pongo in votazione l’articolo
7.
Esito della votazione:
Presenti, votanti e favorevoli: 28
Il Consiglio approva all’unanimità.
Presidente
- Pongo in votazione la legge nel suo
complesso.
Esito della votazione:
Presenti, votanti e favorevoli: 28
Il Consiglio approva all’unanimità.
***
