Classificazione
ASSISTENZA SOCIALE
Alcolismo e tossicodipendenze



Oggetto del Consiglio n. 1171 del 22 aprile 2015 - Resoconto
OGGETTO N. 1171/XIV - Interpellanza: "Variazione degli orari
di apertura al pubblico dello sportello relativo al Servizio per le
dipendenze".
Président
- Pour l'illustration, la parole au Conseiller
Cognetta.
Cognetta (M5S)
- Sì, grazie Presidente.
Questa interpellanza in qualche modo si riallaccia a quanto
discusso un momento fa ed è proprio relativa all'orario di apertura
dello sportello del Servizio dipendenze, che è stato modificato nel
giro di quest'ultimo mese. La modifica pare una modifica non
importante, sostanzialmente è stato escluso il sabato ed è stato
attivato il mercoledì a pari numero di ore. Anche se è una modifica
che, di per sé, sembra quasi leggera, in realtà questo ha
comportato una serie di rimostranze sia da parte di alcuni
operatori che da parte di alcuni utenti di questo servizio che,
voglio ricordare, è un servizio riguardante sia l'alcolismo, sia le
tossicodipendenze, sia i ludopatici, e così via, tutto il Servizio
dipendenze.
Mi è pervenuta una nota datata 26 marzo da parte degli uffici in
cui si diceva tra l'altro che questa variazione di orario era già
stata concordata sia con gli utenti che con gli operatori. Allo
stato dei fatti poi, ciò non è però accaduto, quindi volevo avere
notizie in merito dall'Assessore per ripristinare esattamente
l'orario com'era in precedenza, e quindi continuare con questo
servizio che noi riteniamo molto importante anche di sabato.
Président -
Pour la réponse, la parole à l'Assesseur
Fosson.
Fosson (UV) -
Sì, ho dovuto informarmi anch'io, perché
non sapevo di questa variazione e le leggo le motivazioni che mi
sono state date:
"Il SERD è un servizio pubblico che fa parte
del Dipartimento di salute mentale, comprende servizi pubblici e
privati; ha il compito di fornire interventi
- come ha detto
lei -
di prevenzione, di diagnosi, di cura, di inserimento di
persone con disturbi legati alla dipendenza patologica...
-
anche questo è importante, adesso ci sono le dipendenze da gioco,
le alcoldipendenze e soprattutto le tossicodipendenze -
...
All'interno del
Servizio opera un'equipe di operatori
esperti nell'ambito delle dipendenze. L'accesso è gratuito e può
avvenire direttamente negli orari di apertura al pubblico e su
appuntamento telefonico.
Il Servizio lavora senza liste di
attesa e l'accesso è volontario e, a richiesta, anche in completo
anonimato; non sono previsti ticket, né occorrono impegnative. Per
accedere al Servizio occorre prendere un appuntamento telefonando
direttamente al Servizio. I primi contatti, quando è necessario,
possono essere effettuati sia presso il Servizio, sia in Ospedale,
in Pronto Soccorso, in emergenza"
. Quindi il Servizio
praticamente non chiude mai, nel senso che lo psicologo o il medico
psichiatra è sempre reperibile, per cui il caso urgente riesce
sempre ad avere una copertura sia in Pronto Soccorso, sia
addirittura a domicilio nei casi particolari. La nota prosegue:
"Si precisa che nelle giornate del sabato precedenti alla
variazione di orario, il SERD è stato utilizzato da una media di
27 utenti (dati del 2014). Le motivazioni che hanno condotto alla
variazione di orario, ovvero alla chiusura del Servizio nella
giornata del sabato, sono sostanzialmente riconducibili
all'evidenza che, a fronte di solo 27 utenti, si sarebbe dovuto
continuare ad impegnare in ogni singolo turno il dirigente medico,
l'infermiere dell'azienda, l'uomo della sicurezza, il portinaio, la
guardia giurata"
, eccetera.
Inoltre il sabato mattina, va detto anche che non è attivo il
Laboratorio; cioè mentre al SERD tutte le mattine un'infermiera fa
i prelievi e verifica delle terapie, al sabato il Laboratorio
analisi è riservato solo alle urgenze.
"Considerato che nelle
restanti giornate lavorative l'affluenza è circa tre volte
superiore a quella del sabato e la necessità di razionalizzare
l'utilizzo delle risorse, è stato deciso di distribuire l'utenza
del sabato su altre giornate lavorative mettendo un pomeriggio in
più...
- quindi il servizio non è sospeso, l'orario è
modificato, invece del sabato mattina c'è appunto il mercoledì
pomeriggio -
Si rileva altresì che nella quasi totalità dei SERD
del nord Italia
- questo l'ho verificato anch'io con il SERD
del Piemonte e della Liguria -
il concedere un giorno in più di
affido farmacologico ad un soggetto da dipendenza non incide in
modo sostanziale e tutti i SERD dell'Italia del nord, il sabato,
per queste motivazioni, sono chiusi"
.
Inoltre le leggo quello che riferiva lei:
"Il dottor Ferrari,
Direttore del SERD, ha organizzato e svolto almeno quattro riunioni
tra medici e infermieri per decidere a proposito della chiusura del
Servizio nella giornata del sabato. In tali riunioni ci sono stati
certamente pareri contrastanti, ma la maggioranza a gran lunga
degli operatori coinvolti è stata favorevole a chiudere il Servizio
nella giornata del sabato. Infine, si informa che gli utenti del
SERD sono stati avvisati della chiusura del sabato a partire dal
mese di febbraio e tale informazione è stata affissa alle porte di
ingresso del Servizio con apposito cartello informativo, oltre che
essere comunicata ai singoli utenti durante la somministrazione di
farmaci avvenuta nelle giornate del sabato nel mese di febbraio e
marzo, e che oggi nessuna lamentela è stata formulata dagli
utenti".
Due conclusioni: come le ho detto, adesso noi verificheremo
questo nel tempo. Le assicuro che noi non abbiamo alcuna
contestazione da parte degli utenti. Io in questo momento non ho
alcun dato, nessun utente si è lamentato di questa chiusura, quindi
i pazienti non sono ancora intervenuti. Noi monitoreremo la
riorganizzazione in questo periodo, come dicevo prima, perché il
SERD sarà soggetto a molte riorganizzazioni. Di solito quando ci
sono delle contestazioni da parte degli operatori io consiglio un
confronto attraverso i rappresentanti sindacali che devono sapere
comunque il perché di queste cose, ma questa segnalazione dei
Sindacati non c'è stata finora; ci è giunta, adesso, in questi
giorni, la richiesta di un incontro per questo e lo valuteremo con
loro.
La nostra attenzione sarà soprattutto nel valutare le situazioni
di alcuni utenti che hanno delle difficoltà; in tal caso, se
fossimo in presenza di questo, ogni considerazione e ogni
valutazione potrà essere fatta.
Président -
Pour la réplique, la parole au Conseiller
Cognetta.
Cognetta (M5S) -
Sì, magari a lei non hanno dato alcun
tipo di riscontro, ma a noi invece i riscontri sono arrivati ed è
per questo che stiamo discutendo.
Per quanto riguarda le Organizzazioni sindacali, queste dovevano
essere coinvolte. In effetti c'è stato un problema anche di questo
tipo, quindi se si è aperta già la procedura di confronto la cosa
mi conforta, perché c'è stato questo problema.
Per quanto riguarda l'avviso fatto agli utenti, alcuni hanno
lamentato il fatto che, nonostante questo avviso, non sono stati
avvisati, quindi il semplice fatto dell'aver affisso un cartello
sulla porta di per sé non ha generato il passaggio della
comunicazione. Io credo che su questa vicenda ci sia proprio un
grosso problema di comunicazione, cioè non si è comunicato in
maniera adeguata e completa a tutta quanta la catena, e soprattutto
non è una decisione che deve essere presa a maggioranza...perché?
Perché questo Servizio, come lei giustamente ha ricordato, è un
Servizio molto particolare. Abbiamo avuto in commissione alcuni ex
utenti (anzi, ancora utenti) che ci dicono che, in realtà, per
alcune patologie, a questo Servizio spesso si rivolge una quantità
di persone molto inferiore rispetto a quelle che hanno questi
problemi perché c'è un problema proprio di rapporto tra utenti e
Servizio, ma questo non è...come dire? colpa del Servizio stesso,
bensì di chi praticamente vi accede. Quindi maggiori possibilità si
danno e maggiore è la possibilità che queste persone possano
accedere. Visto che parliamo di problemi molto particolari e visto
che parliamo di persone anche molto particolari, spostare un giorno
o chiudere un giorno per una questione di numeri non è...diciamo
che non deve essere fatta una scelta esclusivamente economica.
C'è poi un altro aspetto che mi è stato segnalato e che non è
soltanto una questione numerica: il fatto che c'è stato uno
spostamento, il trasferimento di una dottoressa da questo Servizio
alla Casa circondariale di Brissogne, e questo ha generato poi un
ulteriore problema rispetto alla modalità di apertura del
Servizio.
Come lei ha giustamente detto, approfondirete. Io, se permette,
chiederei di avere ulteriori informazioni rispetto agli
approfondimenti che farete, perché secondo noi sarebbe invece più
importante tenere aperto anche al sabato.
Presidente -
Punto 21 all'ordine del giorno.
