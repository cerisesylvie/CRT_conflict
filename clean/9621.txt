Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 701 del 25 settembre 1989 - Resoconto
OGGETTO N. 701/IX - CONCORSO PER LA RICERCA DI SOLUZIONI PER
L'INSEDIAMENTO DI INFRASTRUTTURE SCOLASTICHE NELL'AREA DEL
COMPLESSO INDUSTRIALE EX-BRAMBILLA, IN COMUNE DI VERRES.
(Interpellanza)
PRESIDENTE:
Do lettura dell'interpellanza presentata dai
Consiglieri Tonino e Mafrica ed iscritta al punto 16 dell'ordine
del giorno.
INTERPELLANZA
In data 29 maggio 1987, con deliberazione n. 4774 la Giunta
regionale, aveva indetto un concorso di idee finalizzato alla
ricerca di soluzioni per l'insediamento di infrastrutture
scolastiche nell'area del complesso industriale ex-Brambilla in
Comune di Verrès. Con tale atto l'amministrazione si prefiggeva
l'obiettivo di insediare nell'area occupata dall'ex-opificio
Brambilla un complesso scolastico con collegio, destinato ad
accogliere le scuole medie superiori esistenti nel Comune.
Nel mese di dicembre 1988, con deliberazione n. 10944, la Giunta
approvava gli atti della Commissione giudicatrice, che aveva
stilato la seguente graduatoria:
1° progetto: Arch. Ester Saltarelli
2° progetto: Arch. Louis Bochet
3° e 4° progetto: (a pari merito) Arch. Daina Giuffré e Arch.
Roberto Rosset.
Nel giugno 1989 con deliberazione n. 5285, assunta a
maggioranza, la Giunta regionale, non rispettando la graduatoria
precedentemente approvata, incaricava il 2° classificato della
redazione del piano urbanistico di dettaglio dell'area
ex-Brambilla, con la motivazione che "le prime due proposte hanno
ottenuto una votazione quasi pari, a meno dello scarto di un solo
punto" e che il progetto risultato 2° classificato "conserva
l'integrità della facciata" e permette "una migliore utilizzazione
della volumetria".
Ricordato che nel bando di concorso veniva esplicitamente
affermato che "al vincitore l'Amministrazione regionale affiderà
l'incarico della redazione del piano urbanistico";
i sottoscritti Consiglieri regionali
INTERPELLANO
la Giunta regionale per sapere:
1) con quali motivazioni giuridiche stato possibile disattendere
il risultato in un pubblico concorso;
2) per quali motivi la Giunta ha indetto un concorso di idee,
con apposita Commissione giudicatrice, se la scelta del progetto
doveva rispettare non le valutazioni della Commissione ma quelle
della Giunta, che evidentemente aveva già propri orientamenti in
proposito.
PRESIDENTE:
Ha chiesto la parola il Consigliere Tonino; ne
ha facoltà.
TONINO (PCI):
L'interpellanza solleva una questione di
correttezza di comportamento da parte della pubblica
amministrazione, che per noi è di un certo rilievo.
Nel 1987, quindi oltre due anni fa, la Giunta regionale aveva
deciso di indire un concorso d'idee riservato agli architetti ed
ingegneri della Valle d'Aosta, per individuare la soluzione
progettuale migliore ai fini del recupero della ex Brambilla di
Verrès per fini scolastici. La delibera che ha indetto il concorso
fissava anche le regole di comportamento. Al vincitore, infatti, la
Regione avrebbe affidato l'incarico di redigere il piano
urbanistico di dettaglio della zona, rimettendosi al responso della
Commissione giudicatrice, rappresentativa delle figure
professionali e politiche più importanti della Regione.
Alla conclusione dei lavori della Commissione, il 2 dicembre
1988, la Giunta regionale approvava la graduatoria, che prevedeva
al 1° posto il progetto presentato dall'architetto Ester
Saltarelli, al 2° posto quello presentato dall'architetto Louis
Bochet, capogruppo di un certo numero di professionisti, ed a pari
merito al 3° e 4° posto gli architetti Daina Giuffré e Roberto
Rosset.
Con la deliberazione del 2 giugno 1989 la Giunta regionale
commette tutta via una gravissima irregolarità: senza tener conto
delle disposizioni tassative contenute nel bando di concorso,
decide di affidare l'incarico per il piano urbanistico di dettaglio
all'architetto Louis Bochet, affermando che, a proprio giudizio,
tale progetto risponderebbe meglio alle finalità assunte dalla
Regione e decidendo che la soluzione indicata dal progetto
dell'architetto Bochet, conservando l'integrità della facciata,
doveva essere privilegiata rispetto all'indicazione scaturita dai
lavori della Commissione.
Ora, io credo che ci troviamo di fronte ad un comportamento che
definisco gravissimo, perché è del tutto inutile che la Regione
indica dei pubblici concorsi, se poi si sostituisce al lavoro della
commissione giudicatrice; né è concepibile che le decisioni della
Giunta derivino da valutazioni che sono di carattere progettuale,
affidate quindi alla commissione giudicatrice.
A questo punto i casi sono due: o la Giunta regionale evita di
fare i concorsi di idee e sceglie (perché ha questo potere, come
del resto fa molto spesso) il professionista sulla base di proprie
scelte di carattere professionale, di competenza o di altro;
oppure, quando pubblica i bandi di concorso, deve rispettare il
loro contenuto.
In alcuni bandi di concorso si prevede la facoltà per la
pubblica amministrazione di non affidare l'incarico al vincitore,
al quale si assegna solo un premio, così essa si riserva la
possibilità di valutare anche altre soluzioni. Dico molto
chiaramente, però, che questo non è il caso del bando di concorso
che la Giunta regionale ha approvato per la ex Brambilla.
Con l'interrogazione noi vogliamo chiedere innanzitutto con
quali motivazioni di tipo giuridico è stato possibile compiere una
scelta di questo tipo, perché, a nostro avviso, non solo non
esistono i presupposti di correttezza, ma neppure quelli giuridici.
La seconda domanda è volutamente provocatoria, nel senso che, se la
Giunta regionale non vuole tener conto delle indicazioni suggerite
da commissioni altamente qualificate, incaricate di scegliere dei
progetti, chiediamo perché ha deciso di bandire un concorso di
idee. Stando così le cose, è preferibile che la prossima volta non
ricorra più ai bandi di concorso, ma decida in camera chiusa, come
fa normalmente.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (UV):
Etant donné l'intérêt pour cette
réalisation, je crois que, au moment où on a présenté un appel
d'offre pour avoir une série de projet, ce n'était pas sous-entendu
que à partir de ce moment les possibilités du Gouvernement régional
n'existaient plus. Je voudrais rappeler un cas analogue: pour la ex
ILSSA on avait prévu un concours et le choix conséquent a été fait
sur la base de toute une série de considérations qui étaient le
résultat de l'analyse des projets; dans ce cas donc on avait choisi
une formule mixte.
Ici on a eu le résultat de la commission consultative et je
crois que le choix était partagé. Alors on s'est permis de faire
une analyse des possibilités se rapportant aux deux projets et le
Gouvernement régional a jugé cela possible, étant donné qu'on ne
modifiait pas le but du concours, c'est-à-dire d'avoir des projets.
Sans avoir la présumption d'en savoir plus des techniciens, je
crois que le choix d'un projet plutôt qu'un autre peut être fait
aussi par le Gouvernement avant de passer, avec la délibération
concernée, au projet exécutif.
Donc, si un cas pareil se vérifie dans le futur, cela sera
répété avec le but d'avoir, comme Gouvernement régional, une série
de propositions à analyser. Dans d'autres occasions, au contraire
(c'est le deuxième cas dont M. Tonino parlait) on a choisi un
expert chargé de réaliser un projet définitif. Mais dans notre cas,
puisque la solution pouvait nous présenter des propositions
différentes, on a cru qu'il était possible de faire un appel
d'offre. Par la suite, le Gouvernement, après avoir lu le procès
verbal et analysé les résultats donnés par la commission, en a
discuté et a pensé d'agir d'une façon différente; mais je crois
qu'on ne peut pas penser à des irrégularités.
D'après les choix sur l'utilisation de cet immeuble, qui
dépendent d'une série de problèmes que l'immeuble a, soit pour ce
qui concerne l'école soit pour ce qui est d'un développement et
d'une transformation en collège, on a pensé de donner cette tâche
au projet qui allait respecter la possibilité de maintenir
l'immeuble en un certain état, en suivant les indications de la
Surintendance, mais qui, en même temps, va retenir les suggestions
sur les différents domaines qui seront concernés.
PRESIDENTE:
Ha chiesto la parola il Consigliere Tonino; ne
ha facoltà.
TONINO (PCI):
Noi siamo del tutto insoddisfatti della
risposta e riteniamo che l'atteggiamento della Giunta sia stato
illegittimo, arbitrario e contrario al contenuto del bando di
concorso, che io voglio rileggere ad alta voce. In esso è detto
testualmente:
"Al vincitore l'Amministrazione regionale affiderà l'incarico
della redazione del piano urbanistico di dettaglio della zona".
Pertanto, è davvero incomprensibile sul piano della correttezza
della pubblica amministrazione un comportamento come quello
adottato dalla Giunta regionale.
Voglio poi aggiungere un'altra cosa. Il bando di concorso
prevedeva il mantenimento obbligatorio di una parte della facciata,
lasciando ai progettisti la possibilità di adottare soluzioni che
salvaguardassero comunque soltanto un torrione...
(...Interruzione del Presidente Rollandin...)
... Sì, c'era un limite minimo. La commissione poi ha
giudicato.
Ora, se la Giunta ha fatto la scelta politica di mantenere
integralmente la facciata, c'è da osservare che questo era anche il
contenuto del piano di recupero affidato al progettista; ma, in
presenza di una norma di questo tipo, vorrei sapere qual è la
ragione per la quale non si è scelto il primo classificato. A
nostro avviso, si è compiuta una grandissima illegittimità, che
lascia giustamente spazio alle voci, fondatissime, che le scelte
non sono fatte in funzione della qualità del progettista, ma per
qualche appartenenza politica.
PRESIDENTE:
Torniamo ora al punto 15 all'ordine del
giorno, che riguarda l'interpellanza del Consigliere Gremmo.
