Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1800 del 27 gennaio 1986 - Resoconto
OGGETTO N. 1800/VIII - RINVIO DELLA PRESA D'ATTO DELLE
DIMISSIONI DI UN RAPPRESENTANTE DELLA REGIONE IN SENO AL CONSIGLIO
DI AMMINISTRAZIONE DELLA SOCIETÀ RACCORDI AUTOSTRADALI VALDOSTANI -
R.A.V. S.p.A. E SUA SOSTITUZIONE.
PRESIDENTE:
Come avevo già detto in sede di apertura di
Consiglio, chiederei al Consiglio di rinviare questo punto
all'ordine del giorno della prossima adunanza in attesa che sia
presente il Consigliere Torrione, oggi assente per malattia. In
questo modo il Consigliere Torrione potrà specificare al Consiglio
le ragioni delle sue dimissioni.
Ha chiesto di parlare il Consigliere Viberti, ne ha facoltà.
VIBERTI (N.S.):
Non riesco a capire le motivazioni di
questo rinvio; in genere quando qualcuno dà le dimissioni da una
Commissione o da un qualsiasi organismo, a meno che non voglia
farlo a motivo pubblicitario, le dà per un preciso motivo. Non ho
niente in contrario ad accettare questo rinvio, però vorrei avere
delle ragioni più valide.
Avete dei problemi e come maggioranza non avete ancora scelto il
nuovo rappresentante della minoranza all'interno del Consiglio di
Amministrazione della R.A.V.? Abbiate almeno la compiacenza di
spiegare per quale motivo dobbiamo aspettare, perché questo rinvio
legato all'assenza del Consigliere Torrione mi sembra
pretestuoso.
Non voglio mettere in difficoltà il Consiglio di fronte a questa
scelta, abbiamo rinviato in molte altre occasioni, ma vorrei avere
delle ragioni più valide per accettare il rinvio.
PRESIDENTE:
Ha chiesto di parlare il Consigliere Pascale,
ne ha facoltà.
PASCALE (P.S.I.):
Credo che non ci siano motivi
sostanziali dietro questa richiesta di rinvio, ma solo una forma di
correttezza nei confronti del Consigliere Torrione che è ammalato e
che non può presenziare. Noi socialisti siamo favorevoli, perché
questa è sempre stata la prassi, di rinviarlo al prossimo Consiglio
quando sarà presente il collega Torrione.
PRESIDENTE:
Metto in approvazione la proposta di rinvio
dell'oggetto n. 21 all'ordine del giorno al prossimo Consiglio:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
IL CONSIGLIO
RINVIA
alla prossima adunanza la trattazione dell'oggetto di cui al
punto 21 dell'ordine del giorno.
