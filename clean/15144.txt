Classificazione
CASA DA GIOCO


Resoconto integrale del dibattito dell'aula
Oggetto del Consiglio n. 1644 del 22 novembre 1995 - Resoconto
SEDUTA ANTIMERIDIANA DEL 22 NOVEMBRE 1995
OGGETTO N. 1644/X Funzioni e responsabilità del personale
regionale di controllo presso la Casa da gioco di Saint-Vincent.
(Interrogazione con risposta scritta)
Interrogazione r.s. Considerato che l'attività svolta dal
gestore del Casinò di Saint-Vincent è oggetto di controllo da parte
dell'Amministrazione regionale attraverso organi competenti;
Atteso che la Casa da Gioco di Saint-Vincent è gestita da un
Ente avente personalità giuridica autonoma denominato "Gestione
straordinaria regionale" e presieduto dal Commissario
straordinario;
Constatato che le operazioni di controllo regionale sulla
medesima attività sono dirette dal Commissario regionale al quale
tra l'altro vengono indirizzati i vari rapporti provenienti dal
personale di controllo e concernenti contestazioni e/o infrazioni
relative alle modalità di svolgimento dei giochi;
Rilevato che non sempre vi è una definizione puntuale delle
funzioni e delle responsabilità circa le operazioni svolte dal
personale di controllo;
Preoccupati della corretta gestione e dell'immagine del Casinò
di Saint-Vincent e, in particolare, della trasparenza delle
relazioni di lavoro che intercorrono tra il personale regionale di
controllo e il personale dipendente dalla gestione
straordinaria;
i sottoscritti Consiglieri regionali
Interrogano
la Giunta regionale per conoscere:
1) quali sono le precise funzioni e responsabilità del personale
regionale di controllo impiegato presso la Casa da Gioco
distinguendo tra il Commissario regionale, i Vice-Commissari e i
vari livelli operativi;
2) dove e come vengono catalogati i rapporti di servizio del
personale di controllo e quale iter viene seguito per far fronte
alle contestazioni e/o infrazioni levate;
3) quanti rapporti sono stati levati dal momento in cui è
entrata in funzione la gestione straordinaria regionale, quali
oggetti riguardano e a quali definizione sono pervenuti gli organi
competenti.
F.to: Tibaldi - Linty
Presidente E' stata data risposta scritta con lettera n. 3881 in
data 16 novembre 1995.
