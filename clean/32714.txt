Classificazione
CASA DA GIOCO



Oggetto del Consiglio n. 1329 del 28 luglio 2010 - Resoconto
OGGETTO N. 1329/XIII - Inizio della discussione generale sul
piano di sviluppo del complesso del Grand Hôtel Billia, ai sensi
dell'art. 3 della legge regionale 23 dicembre 2009, n. 49, ad
integrazione e completamento del piano di sviluppo del Casino de la
Vallée di Saint-Vincent, di cui alla deliberazione del Consiglio
regionale n. 509/XIII del 15 aprile 2009.
Président
- Je dois vous annoncer qu'ont été déposés: le
rapport du Conseiller Crétaz sur la proposition de règlement n° 8
et sur le projet de loi n° 102; le rapport du Conseiller Rosset sur
le projet de loi n° 109 et sur le projet de loi n° 106; le rapport
des Conseillers Salzone et André Lanièce sur le projet de loi n°
107; le rapport du Conseiller André Lanièce sur le projet de loi n°
101; le rapport sur le projet de loi n° 105 de la part de la
Conseillère Hélène Impérial; le rapport du Conseiller Empereur sur
le projet de loi n° 111.
Ont été aussi déposés des amendements: sur le dessein de loi n°
101, deux amendements du groupe ALPE et Partito Democratico, un
amendement du Conseiller André Lanièce, plus un amendement de
l'Assesseur Albert Lanièce; sur le dessein de loi n° 102, six
amendements du groupe ALPE et Partito Democratico; sur le dessein
de loi n° 109, trois amendements du groupe ALPE et Partito
Democratico; sur le dessein de loi n° 106, quatre amendements des
Assesseurs Pastoret et Isabellon et un amendement du groupe Partito
Democratico; enfin, sur le dessein de loi n° 107, quatre
amendements du groupe ALPE et Partito Democratico et quatre
amendements de l'Assesseur Marco Viérin et des Conseillers André
Lanièce et Salzone.
Pour ce qui est du point 8.1 on m'a prié de bien vouloir le
déplacer à l'après-midi, car le collègue Louvin a subi un deuil,
donc il est à l'enterrement ce matin et il n'est pas présent;
alors, si vous êtes d'accord, on va le discuter dans
l'après-midi.
On passe au point 8.2 à l'ordre du jour.
La parole au Président de la Région, Rollandin.
Rollandin (UV)
- Grazie, Presidente.
L'argomento che viene oggi portato all'attenzione del Consiglio
è stato approfondito in commissione e ringrazio tutti i
commissari.
Si completa così una parte della strategia con cui si affronta
il rilancio attraverso, in questo caso, delle opere di intervento
importante a livello strutturale per quanto riguarda il piano
strategico del casinò... questo completa la parte relativa
all'Hôtel Billia. Naturalmente tutto ciò è diventato di attualità
dopo l'acquisto del Grand Hôtel Billia, il che ha permesso di
attivare una serie di organizzazioni e di previsioni di utilizzo
che portano ad una gestione sotto il profilo delle strutture, sotto
il profilo immobiliare e quindi una gestione molto più oculata e
produttiva, con risparmi importanti sotto il profilo delle
strutture tecniche che, in questo caso, vengono viste in
prospettiva in modo unificato, creando le premesse per una
riduzione sostanziale di oneri legati al tipo di intervento che
adesso è strutturato.
Voglio ricordare, in particolare, che questo provvedimento -
credo che i colleghi abbiano avuto modo di vedere - si compone
essenzialmente di tre punti importanti: il primo fa riferimento
alla modifica dell'impegno prioritariamente e antecedentemente
preso di avere la ristrutturazione dell'ex Hôtel Billia così
com'era. In questo caso si è fatta una scelta legata ad una serie
di osservazioni che sono state fatte non solo dalla casa da gioco,
che ringrazio, cioè dall'amministratore Frigerio e dai suoi
addetti, ma soprattutto con la consulenza del dott. Occhiolini e
dei suoi partner, che hanno fatto un esame a 360 gradi, sia
dell'esistente, sia in previsione di quello che sarà il futuro di
una casa da gioco, vista con una disponibilità di strutture
ricettive che in questo caso diventano di duplice natura: un hôtel
a quattro stelle e un hôtel cinque stelle lusso, che va ad
inserirsi in un'esigenza di politica turistica sia per il casinò,
sia riferita ad una possibilità di galvanizzare e rendere ancora
più efficace lo sviluppo turistico della zona. Quindi la presenza
di queste strutture importanti è essenziale per mantenere un
livello molto alto della presenza nel casinò di persone che, nel
momento in cui devono essere ospitate, devono poter contare su un
sistema di qualità; nel contempo, c'è il discorso dell'hôtel a
quattro stelle con 105 camere, che va nella direzione di riproporre
la convegnistica, che purtroppo negli ultimi anni, per colpa della
crisi, ha avuto una flessione al ribasso non solo in Valle, ma
dappertutto. Ci auguriamo che con la ripresa ci sia lo strumento
per avere questa parte strutturale molto importante. Non scendo nel
dettaglio del tipo di camere, perché lo avete nella relazione
allegata e chi ha avuto, come commissione, la possibilità di fare
un sopralluogo si è reso conto della tempistica con cui si intende
intervenire, vale a dire prima sull'hôtel a quattro stelle, in modo
che si mantenga la ricettività dell'attuale Billia, avendo poi la
disponibilità di quello a cinque stelle e procedere a questo
intervento di ristrutturazione molto importante.
Questo è il
core business
di quello che verrà realizzato
per quanto riguarda la possibilità di recuperare il mercato. I dati
forniti sulla metratura, sulle superfici e sul numero di camere,
non sto a leggerli. Credo che invece sia importante, nella
relazione che è stata presentata, vedere il quadro di insieme della
struttura "Saint-Vincent Resort & Casinò", là dove viene
evidenziato a satelliti cosa significa avere: da una parte, il
Grand Hôtel Billia, il Park Hôtel, il Centro congressi, la S.p.A.
Centro Benessere, la zona Beverage Outlet e il Casinò, cioè queste
strutture messe in rete consentiranno di valorizzare quello che
progressivamente sarà ristrutturato e, nel contempo, avere un
livello di qualità che crediamo possa inserirsi giustamente
nell'ambito dei
resort
. Questa è un'altra sfida importante,
essere nella categoria
resort
vuol dire inserirsi in un
mercato di qualità, in una possibilità di attivare collegamenti con
livelli molto alti, equivalenti, che già di per sé garantiscono un
flusso di persone che hanno una richiesta di ricettività di alto
profilo, che sicuramente porterà anche un beneficio a quello che è
il gioco. Questo per quanto riguarda la parte più strutturale.
C'è poi un capitolo importante legato alla formazione e
all'utilizzo del personale, che dovrà essere inserito a sostegno di
queste attività, affinché questa nuova predisposizione della rete
di attività a livello della "Saint-Vincent Resort & Casinò"
possa essere il fulcro di una presenza che galvanizzi l'esistente,
ma che dia possibilità all'attività dei Comuni vicini, che potranno
fruire di questa presenza forte. Quando parliamo del personale,
credo che abbiate potuto vedere, a seguito dell'analisi che è stata
fatta sul mercato cosa ne consegue rispetto a questi due
alberghi... chiaramente si cercherà di avere una formazione molto
elevata e molto attenta, un utilizzo razionale del personale che
verrà impiegato tenendo conto della possibilità di ottenere, con
questo, un ulteriore valore aggiunto nell'ambito della politica di
presenze qualificanti.
Non dimentichiamo i servizi alla persona, la S.p.A., avrà un
livello di qualità elevato, questo è uno dei punti di riferimento
già per tutti gli hôtel, lo sarà ancora di più in una zona come
quella del casinò, con nuove sale che - come avrete visto, rispetto
alle previsioni dei due progetti precedenti - portavano una somma
di 66.000.000 di euro. Oggi abbiamo, con queste modifiche e con
questo supporto, che è stato dato soprattutto dai consulenti che
hanno idea di cosa significa la gestione in comune, la possibilità
di stimolare e valorizzare il personale qualificato che hanno
portato strutturalmente a ridurre di un terzo quasi l'intervento
finanziario.
Sull'intervento finanziario la scelta sarà quella di affidarsi
a... chiaramente la società farà gli investimenti, tranne il
completamento della sala multiuso; quindi riteniamo che con questo
ulteriore piano - nel quale non voglio adesso entrare nel
dettaglio, poi se ci saranno domande specifiche siamo a
disposizione per dare ulteriori elementi - sia stato ampiamente
dimostrato come l'attenzione posta anche ai particolari, agli
arredi, alle modalità con cui viene presentata nell'insieme
l'ospitalità, che è importante di per sé... ma voglio dirlo per gli
alberghi, si prevede di arrivare a pareggio. Questo è importante,
cioè non è più come prima che il casinò è in funzione solo per chi
ospita i clienti ed è chiaramente in deficit; noi, da anni, stiamo
pagando il deficit di questi alberghi con milionate di euro che
sono state versate per la disponibilità delle camere poi non
utilizzate per le ragioni che conosciamo, quindi con un debito che
abbiamo pagato per tutti questi anni.
Credo che con questo ci sia un adeguamento delle volontà che si
riferiscono a questa strategia di insieme, che vuole, da una parte,
utilizzare al meglio le finalità con cui si pensa di far uso di un
centro di eccellenza, come quello della "Saint-Vincent Resort &
Casinò" e, dall'altra, di avere un riferimento che andrà ad
integrarsi anche con le nuove strutture che si creeranno a
satellite nelle zone vicine di Saint-Vincent e Châtillon. Ritengo
che il fatto di avere, un domani, le terme sia un valore aggiunto
reciproco, nel senso che uno può stimolare la presenza dell'altro;
evidentemente era inimmaginabile fare un qualcosa di analogo
all'interno, dove si fa invece un centro benessere che potrà dare
un riscontro positivo, tenendo conto della qualità con cui si
interverrà.
Questi sono i dati essenziali; non voglio tediarvi nel rileggere
la relazione che vi è stata consegnata e che dà ampia menzione del
lavoro svolto con grande correttezza per arrivare a questo primo
risultato. Da adesso si partirà con le fasi di progettazione
definitiva, di appalto e, come è stato cadenzato nel tempo, con la
realizzazione conseguente. Grazie.
Président
- La parole au Vice-président Chatrian.
Chatrian (ALPE)
- Grazie, Presidente.
Qualche considerazione è d'obbligo e non sarà assolutamente
neanche il luogo adatto per mettersi a leggere la relazione
presentata, o parlare di architettura montana o di montagna o di
design moderno, penso che non è il luogo, visto che ci sono a monte
fior fior di professionisti e di staff che hanno lavorato in questi
mesi.
Non è semplice affrontare un dossier così interessante e
delicato proprio dal punto di vista pubblico. Probabilmente
dovrebbe essere una discussione più aziendale, magari con una
vocazione anche diversa, quindi questo è un elemento ulteriore di
difficoltà, a mio avviso, non avendo tutte quelle competenze per
poter affrontare un dossier così delicato. In tre settimane abbiamo
cercato di fare lo stato dell'arte, dato che è una sintesi del
business plan preparato dallo staff incaricato. Una gestione
lunghissima, Presidente; lei ha fatto un po' di cronistoria, ma
oggi il Consiglio prende un'ulteriore decisione, quella completa.
Un anno e mezzo fa, ad aprile 2009, la maggioranza approvò il piano
di sviluppo del casinò, piano che a nostro avviso aveva tante
lacune, che non aggrediva in quel momento non solo il mercato, ma
soprattutto il territorio e quel disegno più globale.
Durante questi due anni abbiamo presentato quattro iniziative in
merito al Billia, perché questa struttura è stata acquistata
dall'Amministrazione regionale solo quattro anni fa e oggi si dovrà
prendere una decisione. Era già stata presa una decisione a fine
2007, decisione che è stata volutamente accantonata dalla politica,
dal cambio di uomo al comando. Un cambio voluto, anche perché, a
settembre, è stato modificato il consiglio di amministrazione, si è
cambiata strategia, si è cambiata proprio rotta. Se devo dire, due
anni sono tanti nel momento in cui qui si cerca di far passare il
messaggio che si gioca sempre di anticipo, con tempi stretti, per
fare in fretta. Questo è stato detto anche in commissione da parte
dell'amministratore unico: che adesso bisogna fare in fretta.
Faccio un passo indietro.
Noi, avendo il ruolo di controllare e verificare e poi dire la
nostra nelle sedi opportune, riteniamo che i tempi di gestazione
siano stati molto lunghi, quasi due anni, prima di mettere sul
tavolo una nuova proposta che sarà supercredibile, che sarà super
rapida in modo che - come è scritto in questo dossier - questa
struttura sia pronta nel dicembre 2012. Le dicevo che avevamo
presentato queste iniziative per capire perché c'era già una gara
in essere, una gara che poi ha avuto delle difficoltà e su quelle
difficoltà la politica ha deciso un'altra strategia. Politica che,
a mio avviso, ha dei tempi lunghissimi, perché se così sarà, dal
punto di vista invece edilizio il termine è: fine 2012... due anni
per poter mettere sul tavolo una proposta credibile! Una proposta
che - forse non ho neanche tutte le competenze per affrontare nel
dettaglio, ma soprattutto nel suo insieme, nel disegno o nella
strategia - però non ci convince, come non ci ha convinto un anno e
mezzo fa quel piano di sviluppo che è stato presentato.
La sintesi di questo nuovo "Resort Saint-Vincent": era già stato
approvato dalla Giunta regionale nel febbraio 2009; oggi siamo a
luglio 2010 e questo progetto ci viene portato sul tavolo. Il
Presidente ci spiegò le motivazioni:
"nouvelles exigences, donc
on doit modifier surtout les adresses"
... adattare quello che è
stato fatto, pertanto cambio di marcia e s'innesca un nuovo iter.
Un iter che poi ha avuto delle ulteriori modificazioni per quanto
riguarda il disciplinare, quindi i rapporti Casinò-Regione, e oggi
siamo qui a discutere la ristrutturazione del Grand Hôtel Billia,
90 percento di ristrutturazione.
È stato detto molto bene prima dal Presidente, 39.000.000 di
euro di risorse autofinanziate dalla società e poi probabilmente
l'Amministrazione regionale dovrà iniettare della benzina o
dell'ossigeno nel momento in cui la società avrà delle difficoltà
di liquidità per affrontare questo grande investimento in questi
due anni. Scelta coraggiosa dal punto di vista imprenditoriale: due
hôtel di diverso target, una grandissima S.p.A., forse la più
grande in Valle d'Aosta, quasi 2.000 metri quadri di zona
benessere, e questa scelta di modificare il salone delle
manifestazioni, accorpandolo, diciamo. A prima vista potrebbe
essere una soluzione anche interessante.
Noi ci siamo chiesti, come gruppo, se questa proposta è
credibile, è convincente. Un anno e mezzo fa, quando questo
Consiglio affrontò il piano di sviluppo del casinò, e insieme si
affrontò anche il piano industriale, si mise in campo tutta una
serie di ricadute, di aggressività, ma soprattutto di inversione di
tendenza. Così non è stato, oggi possiamo dircelo, nemmeno per
quanto concerne i tempi perché, Presidente, non possiamo neanche
prendere in giro i valdostani per quanto riguarda la sala multiuso:
era già stata impegnata nella vecchia legislatura, i soldi erano
stati impegnati, tutto l'iter procedurale era stato fatto... la
società è stata brava a concludere i lavori, ma il tutto era già
fatto! Per quanto riguarda - se mi permette, Presidente - il piano
di sviluppo della Casino S.p.A., dopo due anni c'è stata una
riduzione di organico, bisogna dare atto dell'inversione che c'è
stata, delle modifiche di maquillage, ma sostanzialmente grandi
modifiche non sono state fatte, tranne forse quella di far entrare
i valdostani nel casinò e terminare tutto un progetto già avviato
nella passata legislatura.
Ecco perché siamo scettici, e soprattutto non possiamo accettare
questa nuova proposta: perché tutte le scelte che vengono fatte in
questo Consiglio sovente non hanno corso e in questo caso sul
casinò la documentazione, le strategie che ci avete illustrato
dettagliatamente in quest'aula un anno e mezzo fa, non solo non si
sono avverate, ma il Presidente conosce meglio di me l'andamento
della nostra casa da gioco... e il messaggio che esce è che la
nostra casa da gioco mantiene le quote di mercato. Siamo a malapena
ancora sui livelli del 2009, mi risulta, dall'ultima decade di
questo luglio mi sembra che stiamo mantenendo... Presidente, nel
piano di sviluppo il 2010 doveva avere quanto meno rispetto al 2008
e al 2009 un incremento importante, ma così non è! Ecco perché
siamo scettici: perché dietro un progetto edilizio e nel momento in
cui uno affronta un dossier così delicato è normale che ci sia un
progetto edilizio, ci sembra... in commissione è stato utilizzato
dall'amministratore unico questo vocabolo:
"questo business plan
non è strampalato, le date non sono strampalate, le risorse non
sono strampalate"
, io non mi ero permesso assolutamente di
utilizzare il vocabolo "superficiale" o "strampalato"... Ci sembra
un po' tutto ottimistico, nel senso che in tre mesi si fa una gara
europea, nei primi mesi del 2011 si iniziano i lavori sull'ala
moderna, nel novembre 2011 si pensa di aprire, chiavi in mano,
l'ala moderna, quattro stelle. Sinceramente qualche dubbio ce
l'abbiamo, perché su altri dossier e proprio anche sul dossier del
casinò così non è stato! Quindi i termini che apprezziamo: fare in
fretta, tempi stretti, rapidità, fare con i nostri mezzi... tutte
cose interessanti; dall'altra parte, ci sembrano poco
credibili.
Termino dicendo questo, perché non ha senso andare a discutere
se l'albergo a cinque stelle deve avere un design più montanaro o
meno montanaro, o un finto larice invecchiato, non invecchiato, o
invece uno stile Art Déco... penso non sia neanche la sede. In
sintesi, noi, questa integrazione - che poi non è un nuovo piano, è
un'integrazione e va a complemento di quello che è stato già
approvato - non ci convince, non ci pare assolutamente credibile.
Ci sembra, Presidente, come tante altre volte è stato fatto in
questi due anni... noi non lo accettiamo. Questa mattina parlavo
del dossier di quel fabbricato acquistato dall'Amministrazione
regionale... noi non le diamo la nostra delega in bianco, è una
delega che non possiamo dare dal punto di vista politico, perché -
dati alla mano, conti alla mano, ma soprattutto fatti alla mano -
le decisioni prese in quest'aula non danno quel corso che lei
auspica e soprattutto che quest'Assemblea auspica. Grazie.
Président
- La parole au Conseiller Secrétaire
Tibaldi.
Tibaldi (PdL)
- Grazie, Presidente.
L'argomento è importante e in esordio ci terremmo, come gruppo
PdL, ad evidenziare tre passaggi che riteniamo altrettanto
importanti, perché ci vedono direttamente coinvolti. La relazione
introduttiva del Presidente è stata sintetica e, ovviamente, ha
riferito delle parti essenziali di quello che è il contenuto del
piano che abbiamo potuto vedere, commentare, approfondire in sede
di IV Commissione.
Ci sono tre passaggi importanti che ci riguardano: il primo, è
che è stato nominato dall'inizio della legislatura un
amministratore unico, e non un fatto di secondaria importanza,
senza guardare la persona che ha un nome e un cognome, Luca
Frigerio, che sta adempiendo alla sua missione, ma soprattutto
perché la figura dell'amministratore unico era stata ampiamente
richiesta dal nostro gruppo - allora CdL - all'inizio del 2008, per
ovviare a quell'
impasse
in cui erano caduti tutti i consigli
di amministrazione precedenti, che litigavano e alla fine non
riuscivano a portare avanti alcun disegno strategico. Ma disegno
strategico sarebbe fin troppo onorevole chiamarlo tanto...
un'amministrazione ordinaria e quotidiana che avesse un minimo di
buon senso.
Il secondo passaggio importante che ci riguarda, perché è una
risoluzione che venne proposta dal nostro gruppo e che venne
condivisa anche dalla maggioranza, è che si invocò l'unificazione
delle due società, quindi la STV e la Casino S.p.A. si sono poi
fuse in un'unica società per incorporazione, si è semplificata la
gestione, si sono, se non alleggeriti dei costi, alleggerite delle
burocrazie che erano diventate odiose fra due soggetti che devono
convivere sinergicamente e non guardarsi in cagnesco come se l'uno
portasse via i clienti all'altro e viceversa.
La terza cosa che fa riferimento a quella risoluzione che venne
approvata e di cui purtroppo non si fa cenno nelle premesse di
questo documento, è che sempre il nostro gruppo chiedeva che,
nell'ambito di questo solco, per il Grand Hôtel Billia venisse
ideata una strategia autonoma per un suo riposizionamento e un suo
rilancio sul mercato interno e internazionale, perché il Grand
Hôtel Billia ha il
brand
- come va di moda dire oggi -, al
quale deve essere affiancata una struttura efficace ed efficiente,
per riportarlo ai fasti di un tempo. Sono tre passaggi importanti,
sui quali non vogliamo fare dell'autocelebrazione, ma è giusto
citarli, perché ci hanno visti protagonisti in questi anni su
questo argomento.
Se questo è il futuro, siamo d'accordo - poiché il futuro è
stato disegnato, anche se qui è tracciato in maniera riassuntiva,
in quanto diversamente non poteva essere - perché comunque ci dà
una linea di indirizzo di quello che potrebbe diventare
"Saint-Vincent Resort & Casinò", cioè un tutt'uno che potrebbe
far sì che questo paese possa diventare di nuovo un luogo di
richiamo per il turismo visto in senso lato: turismo ludico,
congressuale, turismo del
leisure
(del tempo libero, dello
sport)... insomma, una formula turistica ampia che possa soddisfare
sia l'élite, sia coloro che non possono disporre di determinate
risorse per frequentare certi luoghi. Comunque è un piano che, se
rappresenta il futuro, ci vede d'accordo e quindi non possiamo fare
obiezioni sul medesimo, anche perché è stato studiato da
professionisti di massimo livello che conoscono la realtà
valdostana, e in particolare conoscono la realtà di
Saint-Vincent.
I tempi sono molto brevi, ottimistici; i tempi vedono una
chiusura dei lavori entro il 2012, forse fantascientifici;
indubbiamente deve essere così perlomeno sulla carta, perché questo
piano avrebbe dovuto essere proposto 15 anni fa. Arriva con un
certo ritardo, è auspicabile che questa macchina progettuale e
realizzativa del disegno che si ha in mente, riesca a trovare forma
e sostanza in questi 30 mesi che ci dividono dalla fine del 2012. È
un piano che ha i suoi costi, perché 40.000.000 di euro non sono
poca cosa. Abbiamo apprezzato che questi soldi, secondo quanto ci
ha detto l'amministratore unico, saranno reperiti tramite
autofinanziamento; quindi, se necessario, al peggio ci sarà
l'accensione di linee di credito con Finaosta. È però auspicabile
che quanto dichiarato da Frigerio corrisponda alla realtà e che non
ci sia l'ennesimo ricorso alle casse regionali per cercare di
sviluppare un progetto imprenditoriale che, come fanno altri
imprenditori privati sul territorio, sia realizzato con le proprie
forze e al limite con l'accesso al credito che viene fronteggiato
in sede di ammortamento con i propri sforzi.
Detto questo, non si può però non fare un riferimento allo stato
attuale. Presidente, se questo è il futuro, è un futuro che deve
far sì che il "Saint-Vincent Resort & Casinò" vada non solo a
riposizionare il casinò e in particolare il Grand Hôtel Billia
nelle sue diverse articolazioni, come sono state studiate, ma vada
a creare quel polo di eccellenza per far sì che un target di utenza
di un certo livello possa riaffluire in Valle d'Aosta. Solo in
questo caso ha un senso, perché permette di fare da volano
produttivo non solo per questa azienda, ma anche da traino per
tutte quelle aziende del settore turistico-ricettivo del
comprensorio che oggi sono in profonda sofferenza.
Abbiamo raccolto fra i diversi interlocutori economici del
comprensorio una sorta di adesione - io dico per sfinimento -, nel
senso che di progetti e parole se ne sono fatti molti, in questi
anni; giustamente è stato abbandonato il progetto del 2007, perché
quel progetto poggiava su presupposti diversi e privi di quei
passaggi importanti che ho citato in esordio, e presi per
sfinimento perché anche loro sono consapevoli che un hôtel a cinque
stelle collegato ad una catena internazionale di prestigio ed un
quattro stelle, unitamente alla S.p.A., al Centro congressi e al
casinò, possono fare di Saint-Vincent quell'unicità sul mercato di
cui abbiamo bisogno per risollevare le sorti non solo di questa
azienda, ma per fare da traino positivo anche per tutti quegli
alberghi a quattro, a tre, ma anche a due stelle che ci sono a
Saint-Vincent, e che oggi stanno vivendo una situazione di
sofferenza intrinseca dovuta alla congiuntura sfavorevole, ma anche
una sofferenza dovuta ad una concorrenza spietata e sleale che oggi
sta facendo il Grand Hôtel Billia di oggi alle strutture ricettive
del territorio.
Le cito solo due dati recenti, che si riferiscono ai prezzi
delle camere; oggi ci sono hôtel a tre o quattro stelle che vendono
intorno ai 135 euro a notte la camera; il Billia riesce a venderle
anche a 122-123 euro, quindi è una concorrenza che vede la slealtà
del GHB, che ha la muscolatura del supporto pubblico contro dei
piccoli imprenditori privati che, con i loro portafogli, cercano di
resistere sul mercato - avaro specie in questo periodo -, e si
trovano i prezzi ribassati di 10-15 euro che non sono piacevoli
come atto di confronto leale e liberale sul mercato.
È auspicabile che tutto ciò non avvenga più nel più breve tempo
possibile, che ci sia il vantaggio qualitativo di questa offerta
del "Saint-Vincent Resort & Casinò" e anche come offerta
multipolare, ma che ci sia il traino di un comprensorio che oggi è
alle strette. Se ciò non accadesse, sarebbe il fallimento non solo
di questo progetto, ma soprattutto di un comprensorio. Noi ci
vogliamo credere ed è per questo che esprimeremo un voto
favorevole; ci vogliamo credere perché un progetto del genere
doveva esistere già diversi anni fa; arriva in ritardo, ma arriva -
speriamo - in quella "zona Cesarini" che permetta il rilancio di
cui stiamo parlando.
Non possiamo dire che il Grand Hôtel Billia non abbia avuto
attenzioni in questi anni. Dal momento in cui è stato acquistato,
58.500.000 di euro per acquistarlo, ricordo il collega Zucchi
quando fuori da quest'aula faceva giustamente la battaglia
sull'esosità della cifra che stava per essere pagata dalla Regione
nell'estate 2006 per l'acquisto di quell'immobile e delle relative
pertinenze, che sono cospicue e che non solo per questa parte, ma
anche per altre parti dovranno essere valorizzate e utilizzate; a
questi sono stati aggiunti 24.000.000 sempre con la legge del 2006
per un'iniziale ristrutturazione della facciata, l'adeguamento
normativo e di sicurezza di alcuni impianti, alcune spese - se
vogliamo - indispensabili, ma che cubano per 24.000.000 di euro, e
adesso si aggiunge questo impegno di 40.000.000 di euro.
Se facessimo i conti da imprenditori privati e vediamo cosa è
costato l'acquisto, l'iniziale ristrutturazione senza un progetto
vero e proprio e il progetto attuale, ci sarebbe da strapparsi i
capelli dalla disperazione! Oggi noi vogliamo crederci e speriamo
che tempi e denari, preventivati da chi si è cimentato in questo
studio e da chi ci crede, vengano effettivamente rispettati! È con
questa nota di ottimismo che lascio ai colleghi fare altre
considerazioni e ascolto volentieri anche altri colleghi per
eventuali deduzioni diverse dalle mie.
Président
- La parole au Conseiller Caveri.
Caveri (UV)
- Capita raramente di poter intervenire come
eletto di Saint-Vincent, nel senso che ognuno di noi è anche
un'espressione territoriale, poi il collega Tibaldi ci tiene spesso
anche nel citare gli "altri colleghi" che sono espressione
territoriale; ci tenevo semplicemente a dire due parole di una
lunga storia, in parte rievocata dal Presidente, che parte dalla
fine dell'accerchiamento, perché credo che quando si parla
dell'acquisto del Billia, si fa sempre un discorso limitativo.
Infatti, oggi, l'esplicitarsi di progetti vecchi che vedono
finalmente la propria realizzazione e anche la realizzazione di
master plan nuovi, vanno ad integrare quanto era stato deciso a suo
tempo, direi anche in una logica di continuità, perché purtroppo le
opere pubbliche durano e traguardano le legislature, per cui alla
fine, come in una logica di puzzle, chi in questi anni ha governato
ha messo ciascuno nel puzzle un pezzettino e il completamento
addirittura sarà fra molti anni.
È vero che Saint-Vincent in questi anni è profondamente
cambiata, è cambiato il Casinò, è inutile raccontarsi delle storie
e dire che i cambiamenti intervenuti nella casa da gioco non hanno
avuto una ricaduta territoriale. È ovvio, infatti, che il tentativo
che negli anni è stato fatto di uscire dalla monocultura del
Casinò, anche con la realizzazione delle nuove Terme, sta a
dimostrare che tutti quelli che si sono susseguiti nel capezzale
del grande malato non possono che dire di come il cambiamento della
casa da gioco, della tipologia dei giocatori, del gioco stesso e io
direi... perché lo abbiamo detto tante volte in quest'aula, anche
la questione dell'esistenza del più grande biscazziere possibile
che è lo Stato, che continua ad esibirsi, manovra finanziaria dopo
manovra finanziaria, dal "Gratta e vinci" alle lotterie, da giochi
nuovi che incidono sulla psicologia del giocatore... Oggi credo che
avremo in prospettiva più in cura il SERT di giocatori di quanto
abbiamo di alcolisti, perché l'avvento nei bar delle slot machine
ha cambiato profondamente l'approccio delle persone al gioco.
Ma oggi non voglio occuparmi della questione del Casinò, vorrei
occuparmi della questione del Billia. Effettivamente il Billia è
stato per moltissimi anni uno dei valori aggiunti della Casa da
gioco, perché è indubbio che il fatto di avere una grande struttura
alberghiera, purtroppo decaduta nel tempo anche per la scarsità di
investimenti che sono stati fatti negli ultimi anni... perché avrà
avuto tutti i torti del mondo la SITAV, ma va detto che la SITAV
del Conte Cotta fu una società che, credendo nel Billia, continuò
ad investire. Pensiamo a cosa ha significato per molti anni il
centro congressuale: ancora oggi si va al Centro congressi e si
riconosce una struttura che ha avuto, quando venne costruita, una
modernità straordinaria!
Non ho seguito, non essendo membro della commissione, in maniera
specifica soprattutto le visite che i membri della commissione
hanno svolto al Casinò e al Billia, ma credo che dalla lettura dei
documenti si evince un'idea forte, un'idea di rilancio del Billia
che non si può che condividere. Si sottende la presenza di persone
di spiccata qualità manageriale che ha consentito di poter
esprimere una progettualità importante.
È chiaro che nel frattempo bisognerà vedere come queste vicende
si evidenzieranno nel periodo più breve, perché il periodo
medio-lungo consentirà di avere un disegno che, visto
complessivamente, comprese le terme di Saint-Vincent, è
rassicurante; il vero problema sarà l'attraversamento del deserto,
cioè cosa capiterà alla struttura prima che venga realizzato
l'insieme delle strutture necessarie, soprattutto nell'elemento
complementare al gioco che è il centro congressuale. Non è un caso
che, ancora oggi, al Centro congressi arrivino grandi assise
politiche perché Saint-Vincent è stato ed è un punto di riferimento
della convegnistica, perché è un nome, lo dico scherzando
all'Assessore Marguerettaz; l'Assessore Marguerettaz sa che molti
di Saint-Vincent, me compreso, lo hanno un po' rimproverato, perché
è stato fatto dall'
Office du tourisme
un dépliant nel quale
Saint-Vincent risultava con un qual certo pallore e devo dire che
con l'ironia e il sarcasmo che lo caratterizza... insomma, ha
dipinto Saint-Vincent come una vecchia signora che crede di essere
ancora bella, ma che certe scollature non può più permettersele!
Però devo dire che con l'impegno di tutti e magari anche della
chirurgia plastica speriamo che questo "décolleté" torni ad essere
prospero e bello da vedere.
Al di là della battuta, credo che bisogna fare in modo che un
atout
straordinario qual è quello di un luogo che ha
caratteristiche peculiari in Valle d'Aosta e che ancora oggi
nell'immaginario collettivo esiste - Saint-Vincent è un luogo di
cui si parla in tutta Italia -, quando si cita questa località, che
siano le vecchie manifestazioni televisive o altre questioni, è
indubbio che ancora oggi in un mondo in cui si parla dei
label
, questo è un elemento importante.
Ben venga quindi questo master plan, i suoi elementi, gli
investimenti che sono previsti; naturalmente oggi l'aspetto più
delicato - ripeto - è l'attraversamento del deserto; speriamo che
queste dune di sabbia siano poche e che consentano, con la
realizzazione del rilancio immobiliare della struttura, con il
rifacimento della struttura che sente moltissimo il peso degli
anni, uno sviluppo complessivo, molto atteso da parte di
Saint-Vincent.
Président
- Sur ce point nous avons achevé nos travaux de
cette matinée; les travaux reprendront à quinze heures trente.
La séance est levée.
---
La séance se termine à treize heures.
