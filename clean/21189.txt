Classificazione
ENTI LOCALI
Comuni
Comunità montane - Unité des communes



Oggetto del Consiglio n. 1117 del 27 gennaio 2005 - Resoconto
OGGETTO N. 1117/XII - Proposta di regolamento regionale:
"Modificazioni al regolamento regionale 17 agosto 1999, n. 4
(Ordinamento dei segretari dei comuni e delle comunità montane
della Valle d'Aosta)".
Articolo 1
(Sostituzione dell'articolo 1)
1. L'articolo 1 del regolamento regionale 17 agosto 1999, n.
4 (Ordinamento dei segretari dei Comuni e delle Comunità montane
della Valle d'Aosta), è sostituito dal seguente:
"Articolo 1
(Composizione e durata del Consiglio di
amministrazione)
1. Il Consiglio di amministrazione dell'Agenzia regionale dei
segretari degli enti locali della Valle d'Aosta di cui all'articolo
1, comma 5, della legge regionale 19 agosto 1998, n. 46, di seguito
denominato Consiglio, è composto da:
a) un esperto in materia di enti locali designato dalla
Giunta regionale d'intesa con il Consiglio permanente degli enti
locali;
b) tre amministratori locali, scelti tra gli organi che
conferiscono l'incarico ai segretari, designati dal Consiglio
permanente degli enti locali;
c) tre segretari eletti con le modalità di cui all'articolo
2bis tra gli iscritti alla parte prima dell'Albo regionale dei
segretari di cui all'articolo 1, comma 1, della l.r. 46/1998, di
seguito denominato Albo.
2. Il Consiglio resta in carica per l'intera durata del
mandato degli organi elettivi degli enti locali. I componenti del
Consiglio non possono essere nominati o eletti per più di due
mandati interi consecutivi. Il Consiglio in carica è prorogato sino
all'insediamento del nuovo Consiglio.
3. Ai componenti il Consiglio può essere corrisposta
un'indennità, nella misura stabilita dalla Giunta regionale con
deliberazione adottata di intesa con il Consiglio permanente degli
enti locali; ad essi, se non residenti nel Comune in cui ha sede il
Consiglio, è corrisposto il rimborso delle spese di viaggio, nella
misura prevista per gli appartenenti alla qualifica unica
dirigenziale.".
Articolo 2
(Modificazione all'articolo 2)
1. Il comma 2 dell'articolo 2 del regolam. reg. 4/1999 è
sostituito dal seguente:
"2. I componenti il Consiglio sono designati entro sessanta
giorni dalla data delle elezioni generali comunali o, in caso di
decadenza per qualsiasi motivo di uno o più componenti nel corso
del mandato, entro trenta giorni dal verificarsi della
vacanza.".
Articolo 3
(Inserimento dell'articolo 2bis)
1. Dopo l'articolo 2 del regolam. reg. 4/1999, come
modificato dall'articolo 2, è inserito il seguente:
"Articolo 2bis
(Elezione dei rappresentanti dei segretari nel
Consiglio)
1. Il Consiglio disciplina, con propria deliberazione, le
modalità per lo svolgimento delle elezioni dei rappresentanti dei
segretari, nel rispetto dei seguenti criteri:
a) sono elettori tutti i segretari iscritti alla parte prima
dell'Albo in servizio negli enti locali alla data delle
elezioni;
b) i rappresentanti sono eletti con il sistema proporzionale
a scrutinio di lista;
c) le liste dei candidati possono essere presentate dalle
organizzazioni sindacali firmatarie dei contratti collettivi
regionali di lavoro applicabili ai segretari ovvero da
organizzazioni sindacali o associazioni di categoria, previa
sottoscrizione delle liste da parte di almeno il 10 per cento degli
iscritti alla parte prima dell'Albo.".
Articolo 4
(Sostituzione dell'articolo 3)
1. L'articolo 3 del regolam. reg. 4/1999 è sostituito dal
seguente:
"Articolo 3
(Attribuzioni del Consiglio)
1. Il Consiglio provvede alla gestione dei segretari degli
enti locali, alla tenuta dell'Albo e all'amministrazione
dell'Agenzia regionale dei segretari degli enti locali della Valle
d'Aosta, di seguito denominata Agenzia. In particolare, il
Consiglio, salve le attribuzioni espressamente riservate al
Presidente ai sensi dell'articolo 4bis:
a) cura la tenuta dell'Albo, le iscrizioni, le sospensioni e
le cancellazioni;
b) definisce le modalità procedurali ed organizzative per la
gestione dell'Albo, nel rispetto delle disposizioni di cui alla
l.r. 46/1998 e del presente regolamento;
c) definisce i criteri per la tenuta e l'aggiornamento dei
curricula degli iscritti all'Albo;
d) stabilisce i criteri per l'utilizzazione dei segretari
collocati in disponibilità e per il conferimento degli incarichi di
reggenza e supplenza, secondo le disposizioni del presente
regolamento;
e) indice e gestisce i concorsi per l'iscrizione
all'Albo;
f) definisce e cura l'attività di formazione e di
aggiornamento professionale dei segretari;
g) adotta i provvedimenti e gli atti relativi alla gestione
dei segretari iscritti all'Albo, ad esclusione di quelli di
competenza del Sindaco, del Presidente della Comunità montana o del
Presidente del Consorzio dei Comuni ricadenti nel Bacino imbrifero
montano (BIM), ai sensi dell'articolo 18;
h) disciplina, con provvedimenti adottati a maggioranza
assoluta dei suoi componenti, l'organizzazione degli uffici e del
personale e determina la dotazione organica dell'Agenzia;
i) provvede all'irrogazione delle sanzioni disciplinari a
conclusione dei relativi procedimenti.
2. Il Consiglio, con deliberazione adottata a maggioranza dei
due terzi dei suoi componenti, può delegare al Presidente proprie
competenze, salvo quelle di cui al comma 1, lettere c), d), e), f),
g), i) e j).".
Articolo 5
(Modificazioni all'articolo 4)
1. Il comma 1 dell'articolo 4 del regolam. reg. 4/1999 è
abrogato.
2. Al primo periodo del comma 3 dell'articolo 4 del regolam.
reg. 4/1999, dopo le parole: "il Presidente" sono aggiunte le
seguenti: ", scelto tra gli amministratori locali".
3. Il primo periodo del comma 11 dell'articolo 4 del regolam.
reg. 4/1999 è sostituito dal seguente: "Le deliberazioni adottate
sono affisse all'albo delle pubblicazioni per otto giorni
consecutivi e diventano esecutive dal primo giorno di
pubblicazione.".
Articolo 6
(Inserimento dell'articolo 4bis)
1. Dopo l'articolo 4 del regolam. reg. 4/1999, come
modificato dall'articolo 5, è inserito il seguente:
"Articolo 4bis
(Attribuzioni del Presidente)
1. Il Presidente, in particolare:
a) rappresenta l'Agenzia;
b) definisce l'utilizzazione dei segretari collocati in
disponibilità, secondo le disposizioni del presente regolamento e
nel rispetto dei criteri prestabiliti dal Consiglio;
c) conferisce gli incarichi di reggenza o di supplenza, sulla
base dei criteri stabiliti dal Consiglio, qualora l'espletamento
delle procedure di cui all'articolo 22bis, comma 1, abbia dato
esito negativo;
d) esercita le competenze delegategli dal Consiglio, ai sensi
dell'articolo 3, comma 2.".
Articolo 7
(Sostituzione dell'articolo 5)
1. L'articolo 5 del regolam. reg. 4/1999 è sostituito dal
seguente:
"Articolo 5
(Personale dell'Agenzia)
1. Fermo restando quanto disposto dall'articolo 4 della l.r.
46/1998, l'Agenzia, per il proprio funzionamento, si avvale
prioritariamente dei segretari in disponibilità, utilizzandoli
preferibilmente a rotazione e sulla base dei criteri stabiliti dal
Consiglio.
2. L'Agenzia può inoltre avvalersi di personale proprio
reclutato con le modalità stabilite per il restante personale del
comparto unico regionale.
3. In caso di motivata necessità, l'Agenzia può avvalersi di
consulenze esterne.".
Articolo 8
(Inserimento dell'articolo 5bis)
1. Dopo l'articolo 5 del regolam. reg. 4/1999, come
sostituito dall'articolo 7, è inserito il seguente:
"Articolo 5bis
(Ordinamento contabile dell'Agenzia)
1. L'attività finanziaria dell'Agenzia si svolge in
esecuzione di un bilancio di previsione annuale, deliberato dal
Consiglio entro il 31 dicembre dell'anno precedente. L'esercizio
finanziario ha durata annuale e coincide con l'anno solare.
2. Il bilancio di previsione, composto di due parti relative,
rispettivamente, all'entrata e alla spesa, ha carattere
autorizzatorio ed è redatto in termini di competenza, osservando i
principi di unità, annualità, universalità, integrità, veridicità e
pareggio finanziario.
3. Previo esperimento di apposita procedura ad evidenza
pubblica, il Consiglio individua un istituto di credito cui
affidare il servizio di cassa. L'istituto cassiere riscuote tutte
le entrate ed effettua il pagamento di tutte le spese, secondo le
disposizioni date con gli ordinativi di incasso e con i mandati di
pagamento.
4. Il responsabile del servizio finanziario dell'ente adotta
tutti gli atti necessari alla gestione delle entrate e delle spese,
nel rispetto delle decisioni adottate dal Consiglio e dal
Presidente.
5. Per le spese relative ad esigenze d'ufficio e a lavori di
manutenzione, il cui limite massimo è stabilito dal Consiglio, è
istituito un servizio di economato, affidato al responsabile del
servizio finanziario. In favore dell'economo sono disposte
anticipazioni per le quali lo stesso effettua rendicontazioni
periodiche al Consiglio.
6. Il rendiconto generale della gestione, deliberato dal
Consiglio entro il mese di aprile dell'anno successivo, è composto
dai seguenti documenti:
a) conto di bilancio, per la dimostrazione delle entrate
effettivamente accertate e delle spese effettivamente impegnate
nell'esercizio, sulla base delle autorizzazioni di bilancio. Nello
stesso conto è data dimostrazione delle somme ancora da
riscuotere;
b) relazione del revisore dei conti.
7. Il Consiglio adotta un proprio regolamento di contabilità
per disciplinare ogni altro adempimento connesso alla gestione
finanziaria e contabile.".
Articolo 9
(Inserimento dell'articolo 5ter)
1. Dopo l'articolo 5bis del regolam. reg. 4/1999, introdotto
dall'articolo 8, è inserito il seguente:
"Articolo 5ter
(Revisore dei conti)
1. Il controllo sulla gestione contabile dell'Agenzia è
affidato ad un revisore, nominato dal Consiglio tra gli iscritti
nel registro dei revisori contabili.
2. L'incarico del revisore ha la medesima durata del mandato
del Consiglio e può essere rinnovato per una sola volta.
3. Per il revisore valgono le ipotesi di ineleggibilità e di
decadenza di cui all'articolo 2399 del codice civile.
4. Al revisore è assegnato un compenso stabilito dal
Consiglio.".
Articolo 10
(Sostituzione dell'articolo 6)
1. L'articolo 6 del regolam. reg. 4/1999 è sostituito dal
seguente:
"Articolo 6
(Classificazione dei Comuni)
1. Ai fini di cui all'articolo 1, comma 2, della l.r.
46/1998, il Consiglio provvede alla classificazione dei comuni,
sulla base dei seguenti elementi:
a) popolazione residente;
b) popolazione presente desunta dai dati relativi alle
presenze turistiche potenziali e alle presenze turistiche
effettive;
c) numero dei dipendenti in servizio;
d) media delle spese correnti impegnate negli esercizi
finanziari dell'ultimo quinquennio, desunte dai conti
consuntivi;
e) media delle spese d'investimento impegnate negli esercizi
finanziari dell'ultimo quinquennio, desunte dai conti
consuntivi.
2. Gli elementi di cui al comma 1 sono valutati con i criteri
e le specificazioni di cui all'allegato A.
3. Il Consiglio provvede all'aggiornamento della
classificazione entro il mese di marzo dell'anno in cui si svolgono
le elezioni generali comunali.
4. Nel corso del quinquennio, la classificazione è
modificata, con provvedimento del Consiglio, nel solo caso di
modificazione territoriale del Comune.
5. Il punteggio attribuito ai comuni concorre a determinare,
in sede contrattuale, l'ammontare della retribuzione di posizione
dei segretari.".
Articolo 11
(Sostituzione dell'articolo 7)
1. L'articolo 7 del regolam. reg. 4/1999 è sostituito dal
seguente:
"Articolo 7
(Classificazione delle Comunità montane)
1. Ai fini di cui all'articolo 1, comma 2, della l.r.
46/1998, il Consiglio provvede alla classificazione delle Comunità
montane, sulla base dei seguenti elementi:
a) numero dei Comuni appartenenti alla Comunità
montana;
b) numero dei dipendenti in servizio;
c) media delle spese correnti impegnate negli esercizi
finanziari dell'ultimo quinquennio, desunte dai conti
consuntivi;
d) media delle spese d'investimento impegnate negli esercizi
finanziari dell'ultimo quinquennio, desunte dai conti
consuntivi.
2. Gli elementi di cui al comma 1 sono valutati con i criteri
e le specificazioni di cui all'allegato C.
3. Il Consiglio provvede all'aggiornamento della
classificazione entro il mese di marzo dell'anno in cui si svolgono
le elezioni generali comunali.
4. Nel corso del quinquennio, la classificazione è
modificata, con provvedimento del Consiglio, nel solo caso di
modificazione territoriale delle Comunità montane.
5. Il punteggio attribuito alle Comunità montane concorre a
determinare, in sede contrattuale, l'ammontare della retribuzione
di posizione dei segretari.".
Articolo 12
(Inserimento dell'articolo 7bis)
1. Dopo l'articolo 7 del regolam. reg. 4/1999, come
sostituito dall'articolo 11, è inserito il seguente:
"Articolo 7bis
(Classificazione del BIM)
1. Il BIM è classificato nella fascia e con il punteggio
convenzionalmente pari a quello della Comunità montana classificata
nella posizione meno elevata.
2. Il punteggio attribuito al BIM concorre a determinare, in
sede contrattuale, l'ammontare della retribuzione di posizione del
segretario.".
Articolo 13
(Sostituzione dell'articolo 9)
1. L'articolo 9 del regolam. reg. 4/1999 è sostituito dal
seguente:
"Articolo 9
(Sedi di segreteria convenzionate e loro
classificazione)
1. Due o più enti locali possono stipulare convenzioni al
fine di costituire sedi di segreteria comuni.
2. Le sedi di segreteria comuni sono convenzionalmente
classificate nella seconda fascia ed il Consiglio provvede a
registrarle.
3. Il punteggio attribuito ai singoli enti concorre a
determinare, in sede contrattuale, l'ammontare della retribuzione
di posizione del segretario.".
Articolo 14
(Modificazioni all'articolo 11)
1. Al comma 3 dell'articolo 11 del regolam. reg. 4/1999, dopo
la parola: "regolamento," sono inserite le seguenti: "il segretario
del BIM,".
2. Al comma 4 dell'articolo 11 del regolam. reg. 4/1999, le
parole: "comma 4" sono sostituite dalle seguenti: "comma
7".
Articolo 15
(Sostituzione dell'articolo 12)
1. L'articolo 12 del regolam. reg. 4/1999 è sostituito dal
seguente:
"Articolo 12
(Modalità di iscrizione all'Albo dei soggetti di cui
all'articolo 1, comma 7, della l.r. 46/1998)
1. I soggetti in possesso dei requisiti di cui all'articolo
1, comma 7, della l.r. 46/1998 sono iscritti, a cura del Consiglio,
nella parte seconda dell'Albo, entro il 1° gennaio di ogni anno. A
tal fine, gli interessati presentano, entro il 30 giugno dell'anno
precedente, apposita domanda al Consiglio.
2. Ai fini dell'iscrizione all'Albo da parte dei soggetti di
cui all'articolo 1, comma 7, della l.r. 46/1998, il Consiglio
provvede annualmente a dare adeguata pubblicità, anche a livello
nazionale, alla relativa procedura, nelle forme e con le modalità
stabilite dal Consiglio medesimo con propria deliberazione.
3. Il Consiglio accerta il possesso, da parte dei
richiedenti, dei requisiti necessari all'iscrizione e provvede, con
le modalità di cui all'articolo 16, all'eventuale accertamento
della conoscenza della lingua francese, salvo che l'accertamento
non sia già stato conseguito ai fini dell'accesso presso altre
pubbliche amministrazioni per fasce funzionali
corrispondenti.
4. Il Consiglio aggiorna annualmente, in occasione delle
nuove iscrizioni, la parte seconda dell'Albo, disponendo inoltre la
cancellazione dei soggetti che non risultino più in possesso dei
requisiti prescritti per l'iscrizione.".
Articolo 16
(Modificazioni all'articolo 13)
1. Al comma 1 dell'articolo 13 del regolam. reg. 4/1999, le
parole: "comunali e delle Comunità montane, di cui almeno uno
riservato alle Comunità montane" sono sostituite dalle seguenti:
"in essere al 31 dicembre precedente la data delle elezioni
generali comunali. Tali incarichi possono essere incrementati di un
numero pari a quello dei segretari iscritti alla parte prima
dell'Albo incaricati presso gli altri enti del comparto,
esclusivamente nell'ipotesi in cui i segretari in disponibilità non
siano in numero sufficiente a ricoprire le sedi di
segreteria".
2. Dopo il comma 1 dell'articolo 13 del regolam. reg. 4/1999,
come modificato dal comma 1, è inserito il seguente:
"1bis. Il Consiglio definisce, entro il 31 marzo dell'anno in
cui si svolgono le elezioni generali comunali, i criteri per
l'individuazione delle sedi di segreteria ricopribili con i
soggetti di cui all'articolo 12, nonché le modalità per il
conferimento degli incarichi.".
3. I commi 2, 3 e 4 dell'articolo 13 del regolam. reg. 4/1999
sono abrogati.
Articolo 17
(Modificazione all'articolo 15)
1. Il comma 1 dell'articolo 15 del regolam. reg. 4/1999 è
sostituito dal seguente:
"1. Gli iscritti all'Albo ai sensi dell'articolo 14, prima
dell'accettazione di un incarico presso una sede di segreteria,
devono aver compiuto un periodo di sei mesi di tirocinio presso un
ente locale a fianco del segretario titolare.".
Articolo 18
(Modificazioni all'articolo 17)
1. Il primo periodo del comma 1 dell'articolo 17 del regolam.
reg. 4/1999 è sostituito dal seguente: "I segretari degli enti
locali intrattengono il rapporto di lavoro con l'amministrazione
regionale e dipendono funzionalmente dall'amministratore che li ha
incaricati."
2. Al comma 2 dell'articolo 17 del regolam. reg. 4/1999, dopo
le parole "Comunità montana" sono inserite le seguenti: "o del
Presidente del BIM".
Articolo 19
(Sostituzione dell'articolo 18)
1. L'articolo 18 del regolam. reg. 4/1999 è sostituito dal
seguente:
"Articolo 18
(Incarico)
1. Spettano al Sindaco, al Presidente della Comunità montana
o al Presidente del BIM le attribuzioni in ordine al rapporto
funzionale del segretario con l'ente locale presso il quale il
segretario presta servizio e in ordine all'applicazione degli
istituti contrattuali correlati a detto rapporto.
2. Il Sindaco, il Presidente della Comunità montana o il
Presidente del BIM, previa comunicazione al segretario titolare,
esercitano il potere di incarico del segretario nei termini di cui
all'articolo 3, comma 1, della l.r. 46/1998. In caso di mancato
esercizio del potere di incarico nei termini previsti, il
segretario in servizio si intende confermato.
3. In caso di vacanza, per qualsiasi motivo, alla procedura
di incarico del segretario si applica il termine finale di cui
all'articolo 3, comma 1, della l.r. 46/1998, decorrente dalla data
di accertamento della vacanza. Nel caso in cui sia in corso la
stipulazione di una convenzione il termine finale è prorogato di
sessanta giorni. Il mancato rispetto del suddetto termine
costituisce omissione o ritardo di atti obbligatori per
legge.
4. L'incarico ha durata corrispondente a quella del mandato
dell'amministratore che lo ha conferito. Salvo il caso di revoca,
ai fini dell'accettazione di un altro incarico presso uno degli
enti di cui all'articolo 1, comma 1, della l.r. 45/1995, da ultimo
modificato dall'articolo 2 della legge regionale 21 gennaio 2001,
n. 3, l'incarico può cessare anticipatamente, solo con il consenso
dell'amministratore che lo ha conferito.
5. L'avvio della procedura di incarico è reso pubblico nelle
forme stabilite dal Consiglio, che fornisce i curricula relativi
alle caratteristiche professionali dei segretari che abbiano fatto
richiesta e dei segretari collocati in disponibilità.
6. L'incarico ha effetto dalla data stabilita dall'atto di
nomina, previa accettazione del segretario.
7. Il segretario collocato in disponibilità, qualora sia
incaricato presso una sede di segreteria e non accetti l'incarico,
senza giustificato motivo, da valutarsi da parte del Consiglio,
decade automaticamente dall'iscrizione all'Albo con conseguente
risoluzione del rapporto di lavoro.
8. Durante il periodo di collocamento in aspettativa per
mandato politico o sindacale, malattia o per ogni altro caso
previsto dalla legge, il segretario mantiene la titolarità della
sede, con oneri a carico dell'ente presso cui presta servizio, fino
alla scadenza del mandato dell'amministratore che lo ha
incaricato.
9. In caso di astensione obbligatoria o facoltativa per
maternità o di astensione obbligatoria o facoltativa per adozione o
affidamento disposta secondo la normativa vigente in materia, il
segretario mantiene la titolarità della sede con oneri a carico
dell'ente presso cui presta servizio, ad eccezione degli eventuali
oneri per la supplenza che rimangono a carico del fondo di mobilità
di cui all'articolo 6, comma 2, della l.r. 46/1998.
10. Il segretario collocato in aspettativa o in astensione
per uno dei motivi di cui ai commi 8 e 9, per un periodo superiore
a sei mesi, può essere sostituito, limitatamente al periodo di
assenza, prioritariamente con un segretario collocato in
disponibilità, ai sensi dell'articolo 22, comma 1, o, in subordine,
con le modalità stabilite dall'articolo 22bis, comma 1, ultimo
periodo, o con uno degli iscritti alla parte seconda dell'Albo,
anche in deroga al limite massimo percentuale di cui all'articolo
13, comma 1.
11. Qualora ricorrano particolari situazioni, previo parere
favorevole del Consiglio, il segretario di un ente locale può
subentrare nell'incarico del segretario di un altro ente, il quale,
a sua volta, lo sostituisce, purché vi sia il consenso dei
segretari interessati e degli amministratori che li hanno
incaricati.".
Articolo 20
(Modificazioni all'articolo 19)
1. Il comma 2 dell'articolo 19 del regolam. reg. 4/1999 è
sostituito dal seguente:
"2. Nel caso di revoca per gravi violazioni dei doveri
d'ufficio, il provvedimento motivato di revoca è adottato dal
Sindaco, dal Presidente della Comunità montana o dal Presidente del
BIM, previa deliberazione dell'organo collegiale esecutivo
dell'ente e in contraddittorio con l'interessato. A tal fine, sono
preventivamente contestate per iscritto le gravi violazioni ai
doveri d'ufficio, sono valutate le giustificazioni rese per
iscritto ed è sentito personalmente il segretario che lo richieda,
in sede di seduta dell'organo collegiale esecutivo
dell'ente.".
2. Il comma 3 dell'articolo 19 del regolam. reg. 4/1999 è
sostituito dal seguente:
"3. Qualora, in sede di verifica dei risultati, il nucleo di
valutazione competente evidenzi risultati negativi imputabili ad
incapacità gestionali o negligenze del segretario, l'amministratore
che gli ha conferito l'incarico provvede a notificare formalmente
al segretario detta valutazione. Il segretario che riceve
comunicazione di valutazione negativa ha diritto di presentare
osservazioni a giustificazione del proprio operato e del risultato
della gestione entro il termine assegnatogli contestualmente alla
comunicazione. In caso di permanenza della valutazione negativa da
parte del nucleo di valutazione competente, il segretario, quando
non vi sia già stata una precedente valutazione negativa, viene
formalmente diffidato ed invitato ad ottemperare ai propri compiti
d'istituto, nonché al raggiungimento dei risultati prefissatigli.
Quando vi sia già stata una precedente valutazione negativa, il
Sindaco, o il Presidente della Comunità montana, o il Presidente
del BIM, adotta il provvedimento di revoca, previa deliberazione
dell'organo collegiale esecutivo dell'ente.".
3. Al comma 4 dell'articolo 19 del regolam. reg. 4/1999, le
parole: "o il Presidente della Comunità montana" sono sostituite
dalle seguenti: ", o il Presidente della Comunità montana, o il
Presidente del BIM,".
Articolo 21
(Modificazioni all'articolo 20)
1. Al comma 1 dell'articolo 20 del regolam. reg. 4/1999, le
parole: "comunali e delle Comunità montane" sono sostituite dalle
seguenti: "degli enti locali".
2. Al primo e al secondo periodo del comma 2 dell'articolo 20
del regolam. reg. 4/1999, le parole: "o dal Presidente della
Comunità montana" sono sostituite dalle seguenti: ", dal Presidente
della Comunità montana o dal Presidente del BIM".
3. Al comma 3 dell'articolo 20 del regolam. reg. 4/1999, la
parola: "comunale" è soppressa.
Articolo 22
(Sostituzione dell'articolo 21)
1. L'articolo 21 del regolam. reg. 4/1999 è sostituito dal
seguente:
"Articolo 21
(Procedimento disciplinare)
1. Il Consiglio è l'organo competente all'irrogazione delle
sanzioni disciplinari.
2. Per l'istruzione dei procedimenti disciplinari il
Consiglio istituisce un ufficio per l'istruttoria degli stessi,
oppure, se già istituito, può avvalersi, dell'ufficio per i
procedimenti disciplinari dell'amministrazione regionale.".
Articolo 23
(Sostituzione dell'articolo 22)
1. L'articolo 22 del regolam. reg. 4/1999 è sostituito dal
seguente:
"Articolo 22
(Collocamento in disponibilità dei segretari e criteri per la
loro utilizzazione)
1. I segretari degli enti locali iscritti alla parte prima
dell'Albo non confermati, revocati o comunque privi di titolarità
di sede sono collocati in posizione di disponibilità, rimangono
iscritti all'Albo e sono utilizzati dal Consiglio, secondo le
modalità di cui al presente articolo.
2. Il Consiglio può, su richiesta congiunta del segretario e
dell'amministratore che lo ha incaricato, collocare in
disponibilità il segretario, ancorché non sia ancora scaduto il
mandato dell'amministratore che lo ha incaricato, in presenza di
situazioni tali che non consentano la prosecuzione del rapporto che
lega il segretario all'amministratore che lo ha incaricato.
3. I segretari collocati in disponibilità sono utilizzati
prioritariamente per gli incarichi di supplenza e reggenza, sulla
base della graduatoria formata dal Presidente, secondo criteri
prestabiliti dal Consiglio. In tal caso, hanno diritto allo stesso
trattamento economico previsto dalle norme contrattuali per la sede
in cui sono incaricati, con oneri a carico dell'ente nel quale è
effettuata la reggenza o supplenza. Le modalità per la
corresponsione del trattamento economico dei segretari sono
stabilite dal Consiglio.
4. L'Agenzia conclude accordi con altre pubbliche
amministrazioni e loro organismi ed enti strumentali, anche
economici, per l'utilizzazione dei segretari collocati in
disponibilità, per il conferimento di incarichi a tempo determinato
ovvero di natura professionale o per lo svolgimento di attività di
studio, consulenza o collaborazione.
5. Il trattamento economico accessorio dei segretari
collocati in disponibilità e utilizzati dal Consiglio è stabilito
dal Consiglio stesso.
6. L'accordo di cui al comma 4 definisce l'eventuale riparto
degli oneri per le prestazioni rese dal segretario, che, di norma,
sono a carico dell'ente presso cui lo stesso presta servizio. Il
trattamento economico spettante al segretario collocato in
disponibilità ed utilizzato ai sensi del comma 4 è il più
favorevole tra quello definito dall'accordo e quello in
godimento.
7. Il segretario collocato in disponibilità a seguito di
provvedimento di revoca e non utilizzato, ai sensi del presente
articolo, per un periodo superiore a quattro anni, nell'ultimo
quinquennio, è cancellato dall'Albo e nei suoi confronti sono
attivate le procedure di mobilità d'ufficio ai fini del successivo
collocamento presso uno degli enti di cui all'articolo 1, comma 1,
della l.r. 45/1995 o, previo accordo, presso altre pubbliche
amministrazioni.
8. Il periodo di cui al comma 7, nell'ipotesi di collocamento
in disponibilità del segretario a seguito di due provvedimenti di
revoca, è ridotto ad un massimo di un anno nell'ultimo
quinquennio.
9. Al segretario collocato in disponibilità e non utilizzato
ai sensi del presente articolo non compete il trattamento economico
accessorio connesso alle funzioni.
10. I periodi di cui ai commi 7 e 8 sono sospesi in caso di
aspettativa per maternità, mandato politico o sindacale, malattia e
in ogni altro caso di sospensione del rapporto di lavoro previsto
dalla legge.".
Articolo 24
(Inserimento dell'articolo 22bis)
1. Dopo l'articolo 22 del regolam. reg. 4/1999, come
sostituito dall'articolo 23, è inserito il seguente:
"Articolo 22bis
(Incarichi di reggenza e supplenza)
1. Fermo restando quanto previsto dall'articolo 9, comma 6,
della l.r. 46/1998, per le supplenze e le reggenze il segretario è
incaricato dal Sindaco, o dal Presidente della Comunità montana, o
dal Presidente del BIM, tra coloro che sono collocati in
disponibilità, previa comunicazione al Consiglio e secondo l'ordine
della graduatoria di cui all'articolo 22, comma 3. Nel caso in cui
non vi siano segretari collocati in disponibilità utilizzabili, il
Sindaco, o il Presidente della Comunità montana, o il Presidente
del BIM, può incaricare un segretario in servizio, in accordo con
l'amministratore da cui il segretario stesso dipende, e previa
comunicazione al Consiglio.
2. Qualora l'espletamento delle procedure di cui al comma 1
abbia dato esito negativo, l'incarico di reggenza o supplenza è
conferito dal Presidente del Consiglio.
3. Nei casi di sede vacante, il segretario è sostituito, con
le modalità di cui ai commi 1 e 2, per il tempo strettamente
necessario ad attivare la procedura di incarico di cui all'articolo
18. Qualora vi siano segretari collocati in disponibilità, la
reggenza da parte del vicesegretario, in caso di vacanza della sede
di segreteria, non può eccedere il termine finale di cui
all'articolo 18, comma 3.".
Articolo 25
(Modificazioni all'articolo 23)
1. Il comma 1 dell'articolo 23 del regolam. reg. 4/1999 è
sostituito dal seguente:
"1. Fatto salvo quanto previsto dagli articoli 7, comma 4,
della legge regionale 16 dicembre 1997, n. 40 (Norme in materia di
contabilità e di controlli sugli atti degli enti locali.
Modificazioni alla legge regionale 20 novembre 1995, n. 48
(Interventi regionali in materia di finanza locale) e alla legge
regionale 23 agosto 1993, n. 73 (Disciplina dei controlli sugli
atti degli enti locali)), e 41, comma 2, del regolamento regionale
3 febbraio 1999, n. 1 (Ordinamento finanziario e contabile degli
enti locali della Valle d'Aosta), e nel rispetto dell'ordinamento
dei singoli enti, alla valutazione dei risultati dei segretari
provvede il nucleo di valutazione, composto da esperti esterni
all'ente locale, che opera in posizione di indipendenza e risponde
al competente organo dell'ente stesso.".
2. Al comma 2 dell'articolo 23 del regolam. reg. 4/1999, le
parole: "di cui all'articolo 19" sono soppresse.
3. Il comma 3 dell'articolo 23 del regolam. reg. 4/1999 è
abrogato.
Articolo 26
(Modificazioni all'articolo 24)
1. Al comma 3 dell'articolo 24 del regolam. reg. 4/1999, le
parole "17, commi 77 e 79, della legge 15 maggio 1997, n. 127
(Misure urgenti per lo snellimento dell'attività amministrativa e
dei procedimenti di decisione e di controllo)" sono sostituite
dalle seguenti: "104 del decreto legislativo 18 agosto 2000, n. 267
(Testo unico delle leggi sull'ordinamento degli enti
locali)".
Articolo 27
(Modificazioni all'articolo 26)
1. Al comma 1 dell'articolo 26 del regolam. reg. 4/1999, le
parole: "I comuni e le Comunità montane" sono sostituite dalle
seguenti: "Gli enti locali".
2. Al comma 2 dell'articolo 26 del regolam. reg. 4/1999, le
parole: "il Sindaco o il Presidente della Comunità montana" sono
sostituite dalla seguente: "l'organo".
3. Alla lettera c) del comma 3 dell'articolo 26 del regolam.
reg. 4/1999, sono aggiunte, in fine, le parole: ", la cui
individuazione spetta al Consiglio".
Articolo 28
(Sostituzione dell'articolo 29)
1. L'articolo 29 del regolam. reg. 4/1999 è sostituito dal
seguente:
"Articolo 29
(Risorse finanziarie)
1. Le risorse finanziarie necessarie ad alimentare il fondo
di mobilità sono a totale carico degli enti locali e delle loro
forme associative e sono costituite dai proventi dei diritti di
segreteria versati dagli enti locali e dalle loro forme
associative, nella misura del 10 per cento dell'importo complessivo
riscosso dagli enti stessi ai sensi dell'articolo 6, comma 3, della
l.r. 46/1998, nonché dai fondi versati dagli enti locali,
determinati dal Consiglio, previa intesa con il Consiglio
permanente degli enti locali.
2. Le risorse finanziarie di cui al comma 1 sono versate
dagli enti locali all'Agenzia, con le modalità stabilite dal
Consiglio.".
Articolo 29
(Modificazione all'articolo 38)
1. Il comma 2 dell'articolo 38 del regolam. reg. 4/1999 è
sostituito dal seguente:
"2. Nel caso di mutamento della classificazione dell'ente
locale o del suo posizionamento, ai sensi degli articoli 6, comma
4, 7, comma 4, e 26, comma 4, nel corso dell'incarico, il contratto
collettivo di lavoro garantisce ai segretari degli enti locali la
retribuzione di posizione acquisita con l'incarico, fino al termine
dello stesso.".
Articolo 30
(Sostituzione dell'allegato A)
1. L'allegato A al regolam. reg. 4/1999 è sostituito dal
seguente:
"Allegato A
Criteri e specificazioni per la classificazione dei
Comuni
(Articolo 6, comma 2)
1. Elementi di valutazione:
a) popolazione residente al 31 dicembre dell'anno precedente
le elezioni generali comunali;
b) popolazione presente desunta dai dati relativi alle
presenze turistiche potenziali e alle presenze turistiche effettive
dell'anno precedente le elezioni generali comunali (fonte:
assessorato regionale competente in materia di turismo);
c) numero dei dipendenti con rapporto di lavoro a tempo
indeterminato al 31 dicembre dell'anno precedente le elezioni
generali comunali e dei dipendenti con rapporto di lavoro a tempo
determinato impiegati nell'anno solare di riferimento. I dipendenti
assunti a tempo parziale e a tempo determinato sono sommati fino al
raggiungimento dell'unità, con calcolo dell'eventuale frazione
residua e arrotondamento per eccesso del risultato;
d) media delle spese correnti impegnate nel quinquennio che
si conclude con il penultimo esercizio finanziario precedente la
data delle elezioni generali comunali, desunte dai conti
consuntivi, previa deduzione della cifra relativa agli esercizi
finanziari coincidenti con l'importo più alto e quello più basso
delle spese correnti del quinquennio;
e) media delle spese d'investimento impegnate nel quinquennio
che si conclude con il penultimo esercizio finanziario precedente
la data delle elezioni generali comunali, desunte dai conti
consuntivi, previa deduzione della cifra relativa agli esercizi
finanziari coincidenti con l'importo più alto e quello più basso
delle spese d'investimento del quinquennio.
2. Criteri di valutazione:
Ad ogni Comune è attribuito un valore per singolo elemento di
valutazione di cui al punto 1, in proporzione al peso, fatto uguale
a 100, attribuito al Comune con più elevato valore
assoluto.
I valori ottenuti sono ponderati nel modo seguente:
a) popolazione residente: 35 per cento del totale
complessivo;
b) popolazione presente: 15 per cento del totale
complessivo;
c) numero dei dipendenti: 10 per cento del totale
complessivo;
d) media delle spese correnti: 35 per cento del totale
complessivo;
e) media delle spese d'investimento: 5 per cento del totale
complessivo.
Per ogni Comune la somma dei valori ponderati ottenuti
costituisce il punteggio finale attribuito al fine del loro
inserimento nella fascia di appartenenza.
3. Fasce:
1a fascia: Comune di Aosta;
2a fascia: Comuni con punteggio uguale o superiore a
25;
3a fascia: Comuni con punteggio inferiore a 25.".
Articolo 31
(Sostituzione dell'allegato C)
1. L'allegato C al regolam. reg. 4/1999 è sostituito dal
seguente:
"Allegato C
Criteri e specificazioni per la classificazione delle
Comunità montane
(Articolo 7, comma 2)
1. Elementi di valutazione:
a) numero dei comuni facenti parte della Comunità montana al
31 dicembre dell'anno precedente le elezioni generali
comunali;
b) numero dei dipendenti con rapporto di lavoro a tempo
indeterminato al 31 dicembre dell'anno precedente le elezioni
generali comunali e dei dipendenti con rapporto di lavoro a tempo
determinato impiegati nell'anno solare di riferimento. I dipendenti
assunti a tempo parziale e a tempo determinato sono sommati fino al
raggiungimento dell'unità, con calcolo dell'eventuale frazione
residua con arrotondamento per eccesso del risultato;
c) media delle spese correnti impegnate nel quinquennio che
si conclude con il penultimo esercizio finanziario precedente la
data delle elezioni generali comunali, desunte dai conti
consuntivi, previa deduzione della cifra relativa agli esercizi
finanziari coincidenti con l'importo più alto e quello più basso
delle spese correnti del quinquennio;
d) media delle spese d'investimento impegnate nel quinquennio
che si conclude con il penultimo esercizio finanziario precedente
la data delle elezioni generali comunali, desunte dai conti
consuntivi, previa deduzione della cifra relativa agli esercizi
finanziari coincidenti con l'importo più alto e quello più basso
delle spese d'investimento del quinquennio.
2. Criteri di valutazione:
Ad ogni Comunità montana è attribuito un valore per singolo
elemento di valutazione considerato al punto 1, in proporzione al
peso, fatto uguale a 100, attribuito alla Comunità montana con il
più elevato valore assoluto.
I valori ottenuti sono ponderati nel modo seguente:
a) numero dei Comuni facenti parte della Comunità montana: 25
per cento del totale complessivo;
b) numero dei dipendenti: 25 per cento del totale
complessivo;
c) media delle spese correnti: 35 per cento del totale
complessivo;
d) media delle spese d'investimento: 15 per cento del totale
complessivo.
Per ogni Comunità montana la somma dei valori ponderati
ottenuti costituisce il punteggio finale attribuito alle Comunità
montane al fine del loro inserimento nella fascia di
appartenenza.
3. Fasce:
2a fascia: Comunità montane con punteggio uguale o superiore
a 25;
3a fascia: Comunità montane con punteggio inferiore a
25.".
Articolo 32
(Abrogazioni)
1. Al regolam reg. 4/1999 sono apportate, inoltre, le
seguenti modificazioni:
a) le parole: "Presidente della Giunta regionale", ovunque
ricorrano, sono sostituite dalle seguenti: "Presidente della
Regione";
b) gli articoli 10, 27,28 e 37 sono abrogati;
c) gli allegati B e D sono abrogati.
Articolo 33
(Disposizioni transitorie)
1. In sede di prima applicazione, la classificazione
effettuata dal Consiglio ai sensi dell'articolo 6, comma 3, e
dell'articolo 7, comma 3, del regolam. reg. 4/1999, come
sostituiti, rispettivamente, dagli articoli 10 e 11, decorre dalle
prime elezioni generali comunali successive alla data di entrata in
vigore del presente regolamento.
Presidente - Pongo in votazione l'articolo 1:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - Pongo in votazione l'articolo 2:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - Pongo in votazione l'articolo 3:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - All'articolo 4 vi è l'emendamento n. 1 della I
Commissione, di cui do lettura:
Emendamento
Dopo la lettera e) del comma 1 dell'articolo 3 del regolam.
reg. 4/1999, come sostituito dall'articolo 4 della proposta di
regolamento n. 2, è inserita la seguente:
"ebis) individua gli ulteriori titoli e requisiti di cui
debbono essere in possesso i soggetti di cui all'articolo 16, comma
2, della l.r. 45/1995, come modificato dall'articolo 1 della l.r.
45/1998, ai fini dell'iscrizione alla parte seconda dell'Albo
regionale dei segretari;".
Lo pongo in votazione:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - Pongo in votazione l'articolo 4 nel testo così
emendato:
Articolo 4
(Sostituzione dell'articolo 3)
1. L'articolo 3 del regolam. reg. 4/1999 è sostituito dal
seguente:
"Articolo 3
(Attribuzioni del Consiglio)
1. Il Consiglio provvede alla gestione dei segretari degli
enti locali, alla tenuta dell'Albo e all'amministrazione
dell'Agenzia regionale dei segretari degli enti locali della Valle
d'Aosta, di seguito denominata Agenzia. In particolare, il
Consiglio, salve le attribuzioni espressamente riservate al
Presidente ai sensi dell'articolo 4bis:
a) cura la tenuta dell'Albo, le iscrizioni, le sospensioni e
le cancellazioni;
b) definisce le modalità procedurali ed organizzative per la
gestione dell'Albo, nel rispetto delle disposizioni di cui alla
l.r. 46/1998 e del presente regolamento;
c) definisce i criteri per la tenuta e l'aggiornamento dei
curricula degli iscritti all'Albo;
d) stabilisce i criteri per l'utilizzazione dei segretari
collocati in disponibilità e per il conferimento degli incarichi di
reggenza e supplenza, secondo le disposizioni del presente
regolamento;
e)indice e gestisce i concorsi per l'iscrizione
all'Albo;
f) individua gli ulteriori titoli e requisiti di cui debbono
essere in possesso i soggetti di cui all'articolo 16, comma 2,
della l.r. 45/1995, come modificato dall'articolo 1 della l.r.
45/1998, ai fini dell'iscrizione alla parte seconda dell'Albo
regionale dei segretari;
g) definisce e cura l'attività di formazione e di
aggiornamento professionale dei segretari;
h) adotta i provvedimenti e gli atti relativi alla gestione
dei segretari iscritti all'Albo, ad esclusione di quelli di
competenza del Sindaco, del Presidente della Comunità montana o del
Presidente del Consorzio dei Comuni ricadenti nel Bacino imbrifero
montano (BIM), ai sensi dell'articolo 18;
i) disciplina, con provvedimenti adottati a maggioranza
assoluta dei suoi componenti, l'organizzazione degli uffici e del
personale e determina la dotazione organica dell'Agenzia;
j) provvede all'irrogazione delle sanzioni disciplinari a
conclusione dei relativi procedimenti.
2. Il Consiglio, con deliberazione adottata a maggioranza dei
due terzi dei suoi componenti, può delegare al Presidente proprie
competenze, salvo quelle di cui al comma 1, lettere c), d), e), f),
g), i) e j).".
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - Pongo in votazione l'articolo 5:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - Pongo in votazione l'articolo 6:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - Pongo in votazione l'articolo 7:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - Pongo in votazione l'articolo 8:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - Pongo in votazione l'articolo 9:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - Pongo in votazione l'articolo 10:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - Pongo in votazione l'articolo 11:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - Pongo in votazione l'articolo 12:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - Pongo in votazione l'articolo 13:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - Pongo in votazione l'articolo 14:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - Pongo in votazione l'articolo 15:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - Pongo in votazione l'articolo 16:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - Pongo in votazione l'articolo 17:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - Pongo in votazione l'articolo 18:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - Pongo in votazione l'articolo 19:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - Pongo in votazione l'articolo 20:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - Pongo in votazione l'articolo 21:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - Pongo in votazione l'articolo 22:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - Pongo in votazione l'articolo 23:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - Pongo in votazione l'articolo 24:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - Pongo in votazione l'articolo 25:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - Pongo in votazione l'articolo 26:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - Pongo in votazione l'articolo 27:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - Pongo in votazione l'articolo 28:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - Pongo in votazione l'articolo 29:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - Pongo in votazione l'articolo 30:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - Pongo in votazione l'articolo 31:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - All'articolo 32 abbiamo l'emendamento n. 2 della I
Commissione, di cui do lettura:
Emendamento
L'articolo 32 è sostituito dal seguente:
"Articolo 32
(Disposizioni di coordinamento)
1. Al regolam reg. 4/1999 sono apportate, inoltre, le
seguenti modificazioni:
a) le parole: "Presidente della Giunta regionale", ovunque
ricorrano, sono sostituite dalle seguenti: "Presidente della
Regione";
b) le parole: "segretari dei Comuni e delle Comunità
montane", sono sostituite, nel titolo del regolamento, dalle
seguenti: "segretari degli enti locali".".
Lo pongo in votazione:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - Abbiamo l'emendamento n. 3 della I Commissione, di
cui do lettura:
Emendamento
Dopo l'articolo 32 è inserito il seguente:
"Art. 32bis
(Abrogazioni)
1. Sono abrogati:
a) gli articoli 10, 27, 28 e 37 del regolam. reg.
4/1999;
b) gli allegati B e D del regolam. reg. 4/1999.".
Lo pongo in votazione:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - Pongo in votazione l'articolo 33:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - Gli uffici procederanno al coordinamento
formale.
Pongo in votazione la proposta di regolamento regionale nel suo
complesso:
Consiglieri presenti: 27
Votanti e favorevoli: 24
Astenuti: 3 (Curtaz, Riccarand, Squarzino Secondina)
Il Consiglio approva.
