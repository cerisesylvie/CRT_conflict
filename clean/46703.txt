Classificazione
AMMINISTRAZIONE REGIONALE
CONTROLLI AMMINISTRATIVI



Oggetto del Consiglio n. 3089 del 21 dicembre 2023 - Resoconto
OGGETTO N. 3089/XVI - Interpellanza: "Revisione degli elenchi
degli operatori economici per l'affidamento di lavori e servizi da
parte della Regione".
Bertin (Presidente) -
Punto numero 39, illustra il
consigliere Marquis.
Marquis (FI) -
Grazie Presidente. Con questa
interpellanza poniamo all'attenzione dell'Aula la questione
dell'affidamento dei lavori pubblici. Sostanzialmente, esiste un
elenco di operatori economici presso la stazione unica appaltante
(SUA), che è oggetto di aggiornamento trimestrale.
Gli inviti per gli affidamenti e le selezioni sono affidati
sulla base sostanzialmente di questo elenco, un elenco che prevede
dei criteri e dei punteggi affinché le varie ditte possano
partecipare con rispetto della rotazione tra le imprese. Va
evidenziato che il mercato è soggetto a un'evoluzione dinamica
delle imprese in questi ultimi anni, purtroppo, al di là del fatto
che l'elenco viene aggiornato ogni tre mesi, i criteri e i punteggi
sono due anni che sono fermi e quindi non sono neanche più
rappresentativi della situazione che c'è in essere nel contesto
dell'assetto delle imprese valdostane. Stiamo parlando degli
affidamenti di cui all'articolo 36, comma 2, del decreto
legislativo 50/2016, che prevede sostanzialmente tutta una serie di
fasce di affidamenti che vanno dai 40.000 euro al milione di euro.
Quindi sarebbe importante, per rispetto del criterio della giusta
possibilità per tutti e della meritocrazia, che si procedesse a
questa revisione che manca da due anni.
Pertanto, si interpella il Governo regionale per conoscere quali
siano le motivazioni per cui non viene fatta questa revisione e se
si ritiene di effettuarla. Grazie.
Presidente
- Risponde l'assessore Sapinet.
Sapinet (UV) -
Grazie Presidente, grazie collega Marquis.
Una iniziativa che è assolutamente attuale, considerate le recenti
delibere di Giunta di lunedì scorso.
La modalità di utilizzo dell'elenco operatori
-
che
è costituito presso la stazione unica appaltante della Regione
Valle d'Aosta, per selezione dei soggetti operanti sul mercato da
invitare alle gare svolte mediante procedura negoziata per
l'affidamento dei lavori compresi nelle fasce, come diceva lei, di
importo previste dalla normativa vigente
-
sono
disciplinate dall'avviso pubblico consultabile sul sito
istituzionale dell'Amministrazione regionale, che al punto 7.2
contiene anche le modalità di revisione dell'elenco stesso; la
verifica è effettuata con frequenza annuale, l'ultima è stata
avviata in data 13 maggio 2022 a seguito della comunicazione
trasmessa dalla stazione unica appaltante a tutti gli operatori
economici iscritti.
La revisione annuale non aggiorna i criteri utilizzati, i
punteggi attribuiti per la selezione dei soggetti da invitare alle
procedure, ma aggiorna i dati relativi ai profili identificativi
degli operatori economici iscritti, che costituiscono gli
indicatori di base sui quali poi sono applicati i criteri;
l'aggiornamento dei profili identificativi degli operatori
economici, derivanti da eventuali variazioni in ordine a dati
anagrafici o altro, è comunque sempre ammessa nel corso dell'anno.
Con l'entrata in vigore del decreto legislativo 36 del 2023 (il
nuovo codice dei contratti), si rende necessario rivedere e
riorganizzare quella che è la normativa regionale di settore nel
rispetto di quanto previsto dal codice dei contratti; si è pertanto
condiviso con le associazioni di imprese, con le categorie, di
effettuare la revisione dell'elenco degli operatori, costituito
presso la stazione unica appaltante, a valere sull'annualità 2023,
all'avvenuta approvazione della legge regionale e dei suoi disposti
attuativi.
Nella seduta di lunedì scorso, la Giunta ha approvato il disegno
di legge regionale predisposto in tal senso, che sarà di prossimo
esame in Consiglio regionale, concernente disposizioni
organizzative urgenti in materia di centralizzazione delle funzioni
di committenza e altre disposizioni in materia di contratti
pubblici; demanda infatti, tra gli altri aspetti organizzativi di
funzionamento delle centrali di committenza regionale, la
definizione delle modalità di costituzione, utilizzo e revisione
degli elenchi di operatori economici, mediante apposita
deliberazione della Giunta regionale. Al termine dell'
iter
,
che non sarà lunghissimo, ma piuttosto rapido, avverrà la
revisione, come condiviso con le associazioni.
Parallelamente, sempre nella stessa seduta della Giunta, abbiamo
deliberato la proroga delle convenzioni: avevamo prorogato fino a
fine anno, pensando di riuscire a scaricare il disegno di legge in
tempo, ma siamo arrivati a ridosso del bilancio; con il disegno di
legge abbiamo approvato anche la delibera di proroga delle
convenzioni che permettono il funzionamento della centrale unica di
committenza e della stazione unica appaltante, nelle more
dell'approvazione della legge.
La delibera tornerà in Giunta domani mattina dopo l'approvazione
del CPEL e prevede una proroga di 60 giorni fino a fine febbraio,
che è un tempo che ci siamo dati per l'approvazione della legge.
Grazie.
Presidente
- Per la replica, consigliere Marquis.
Marquis (FI) -
Grazie Presidente, grazie Assessore per la
risposta. Bene che sia stato scaricato un disegno di legge che
preveda l'adeguamento della nostra situazione rispetto a quella che
è stata emanata dal decreto legislativo nazionale; crediamo che sia
anche importante procedere conseguenzialmente alla revisione che
abbiamo posto all'attenzione con questa iniziativa, perché è un
problema molto sentito dall'impresa e perché, come le dico, gli
inviti spesso non rappresentano più la situazione in essere, perché
vengono anche invitati a degli assegnamenti delle ditte che non
esistono neanche più. C'è un problema, se ci sono delle ditte che
non esistono più ce ne sono delle altre nuove che non possono
partecipare se non si fanno gli adeguamenti.
E pertanto è bene che si dia corso a questo aggiornamento e
quanto prima mettere in atto queste misure, perché è corretto che
ci sia un sistema di aggiudicazione e di selezione che rappresenti
al meglio quella che è la realtà locale. Guarderemo con attenzione
l'evolversi della situazione, perché riteniamo che sia importante
per quello che concerne la concorrenza tra i vari soggetti che
possono ambire a partecipare a queste opportunità di lavoro.
Grazie.
