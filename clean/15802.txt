Classificazione
AMMINISTRAZIONE REGIONALE
Ordinamento degli uffici e del personale


Resoconto integrale del dibattito dell'aula
Oggetto del Consiglio n. 2105 del 25 settembre 1996 - Resoconto
SEDUTA ANTIMERIDIANA DEL 25 SETTEMBRE 1996
OGGETTO N. 2105/X Cariche ricoperte da dipendenti regionali in
banche di credito cooperativo ed altre organizzazioni non aventi
fini di lucro. (Interrogazione con risposta scritta)
Interrogazione r.s. Vista l'interrogazione con risposta scritta
n. 13/96 in data 29 aprile 1996 con la quale si chiedevano
all'Assessorato dell'Agricoltura, Forestazione e Risorse Naturali
notizie riguardanti i caseifici presenti in Valle d'Aosta;
Vista la lettera n. 5029/SATESSA in data 12 giugno 1996 con la
quale l'Assessore dell'Agricoltura dichiarava che secondo gli
uffici dell'Assessorato la carica ricoperta da un dipendente
regionale in seno a una società cooperativa a responsabilità
limitata non è in contrasto con l'articolo 51 della legge regionale
n. 45 del 23 ottobre 1995;
Verificato che il comma 3 del predetto articolo 51 della legge
regionale 45/1995 recita:
"Il dipendente può essere autorizzato ad effettuare prestazioni
di lavoro autonomo occasionale a favore di soggetti privati ovvero
ad assumere cariche in organizzazioni non aventi fini di lucro, a
condizione che le prestazioni:
a) non rientrino nell'oggetto dell'attività svolta presso
l'Amministrazione regionale;
b) - omissis-";
Riscontrato come il dispositivo di tale articolo non possa
prestarsi ad interpretazione diversa dai suoi chiari contenuti;
Rilevato che il dipendente in questione risulta prestare
servizio presso il Laboratorio Analisi Latte dell'Assessorato in
questione e simultaneamente ricoprire la carica di Presidente di un
Caseificio, violando quanto disposto dal comma 3, lettera a) del
succitato articolo 51 legge regionale 45/1995;
Considerato che l'Assessorato dell'Agricoltura ha trasmesso
all'Ufficio Personale della Regione la posizione dei dipendenti che
ricoprono cariche in Consigli di Amministrazione di cooperative
agricole, banche di credito cooperativo eccetera per chiedere
chiarimenti a riguardo;
il sottoscritto Consigliere regionale
Interroga
l'Assessore competente per conoscere:
1) i nominativi dei dipendenti regionali che ricoprono cariche
in banche di credito cooperativo ed altre organizzazioni non aventi
fini di lucro;
2) le eventuali determinazioni assunte da parte dell'Ufficio
Personale in merito ai nominativi di coloro che si trovino nella
condizione di cui al punto precedente;
3) gli estremi delle domande che i dipendenti interessati hanno
inoltrato ai sensi dell'articolo 51, 3° comma legge regionale 45/95
al fine di ottenere l'autorizzazione ad assumere cariche in
organizzazioni non aventi fini di lucro e gli estremi delle
autorizzazioni concesse;
4) quali provvedimenti intenda adottare l'Assessore competente
nel caso in cui si verificasse l'incompatibilità di cui
all'articolo 51 legge regionale 45/95.
F.to: Linty
Presidente All'interrogazione in oggetto è stata data risposta
con lettera n. 3193 in data 24 settembre 1996.
