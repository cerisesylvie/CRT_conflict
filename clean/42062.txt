Classificazione
LAVORO
Politica del lavoro



Oggetto del Consiglio n. 1017 del 23 ottobre 2019 - Resoconto
OGGETTO N. 1017/XV - Interrogazione: "Promozione da parte dei
centri per l'impiego di corsi di formazione convenzionati con gli
enti accreditati".
Farcoz (Président) -
Point n° 27 de l'ordre du jour. La
parole à l'assesseur Bertschy pour la réponse.
Bertschy (AV) -
Nella risposta all'interrogazione voglio
solo precisare, colleghi, che il centro dell'impiego eroga servizi
che sono quelli definiti dal decreto n. 150 del 2015. In questi
servizi è previsto l'orientamento di base e specialistico,
l'accompagnamento al lavoro, la promozione di tirocini extra
curricolari e l'avviamento alla formazione. I centri per l'impiego
avviano alla formazione e propongono ai propri utenti
principalmente disoccupati o a rischio disoccupazione percorsi
formativi la cui erogazione e gestione è affidata agli enti
accreditati regionali. Questo per dire che l'impostazione politica
che stiamo dando in questo primo periodo di lavoro va esattamente
nella direzione in cui proponete la domanda. La necessità delle
aziende è di avere persone formate, specializzate, soprattutto la
necessità di alcune aziende che stanno portando in Valle d'Aosta
delle innovazioni è quella di avere dei servizi che... delle
persone che possono avere la possibilità di cogliere quelle
opportunità che queste aziende mettono a disposizione del mercato
del lavoro e, per farlo, bisogna rivalutare in questo senso anche
le impostazioni che per la parte lavoro è stata data al reddito di
cittadinanza, importante, per farlo è necessario che i centri per
l'impiego facciano di più in questo senso, quindi rispetto alla
formazione delle persone, al recupero delle competenze e alla
promozione delle competenze che le persone che hanno affacciandosi
al lavoro e utilizzando i nostri servizi dei centri per
l'impiego.
La domanda è posta in una maniera che... almeno io rispondo per
come l'ho voluta cogliere politicamente. I centri per l'impiego
promuovono corsi di formazione convenzionati con gli enti
accreditati, che è esattamente la parte due del lavoro dei centri
dell'impiego, al di là del fatto che noi dovremmo finanziare di più
e con fondi regionali le politiche del lavoro per non rimanere
completamente legati al Fondo sociale europeo, che non permette una
dinamica azione sulle azioni di formazione, esattamente questo
bisogna fare... Noi abbiamo bisogno che i centri dell'impiego
utilizzino i servizi che gli enti accreditati alla formazione e gli
enti accreditati al lavoro possono dare, perché più vicini alle
aziende per certi versi e con le competenze necessarie per fare
formazione. Allora, utilizzando il fondo sociale ad oggi e le
risorse regionali che metteremo a disposizione a partire dal
prossimo bilancio, con questo convenzionamento dovrà essere sempre
più forte, perché non sono i centri per l'impiego che possono
rispondere nella loro attuale organizzazione all'esigenza di
formazione specialistica, e non solo, delle persone e delle
aziende. Unito a questo, uniti a queste possibilità e a questo
lavoro che va fatto tra pubblico e privato, bisognerà "uscire"
ancora di più e avere un maggiore contatto con le aziende di modo
che la domanda e l'offerta si incrocino e trovino una maggiore
risposta, quindi stiamo andando in questa direzione. La prossima
settimana ci sarà la seconda riunione del Consiglio politiche del
lavoro, direi che è un tema che potrà essere affrontato anche in
quell'occasione. Di qui alla fine dell'anno il piano delle
politiche del lavoro dovrà anche documentare e organizzare bene il
modello organizzativo, lo strumento e non solo la strategia, gli
obiettivi. Nell'organizzazione c'è sicuramente questa interazione
tra centri dell'impiego ed enti accreditati.
Presidente -
La parola al collega Mossa.
Mossa (M5S)
-
Vede, Assessore,
quest'interrogazione non è di natura critica, anche perché io
ritengo che l'attività ispettiva debba essere anche propositiva e
non soltanto critica. La nostra richiesta quindi era appunto di
chiedere a lei, Assessore, se i centri per l'impiego abbiano
valutato o meno la possibilità di promuovere corsi di formazione
convenzionati con gli enti accreditati, perché, da una parte,
abbiamo le aziende valdostane che si rivolgono a loro spese a enti
privati per la ricerca di personale qualificato da assumere,
dall'altra parte abbiamo i centri per l'impiego che non promuovono
adeguati corsi di formazione in base alla richiesta delle imprese
ovviamente e dall'altra parte ancora abbiamo gli enti accreditati.
Quello che non riusciamo a capire è perché la Regione abbia
accreditato questi enti se poi non ha esternalizzato nessuna
attività di formazione. Questi operatori, che possono anche essere
le agenzie interinali, ad oggi non sono ancora stati convenzionati.
Basterebbe che la Regione si convenzionasse con questi enti o
erogasse dei
voucher
, come avviene in altre regioni, che la
persona o l'impresa può spendere presso l'ente accreditato; in
questo modo si eviterebbe che le spese per questi servizi siano
sostenute dagli utenti, altrimenti l'alternativa può essere che la
Regione garantisca attraverso il servizio pubblico che un'azienda
possa attivare un tirocinio in tempi accettabili e senza oneri a
carico. La nostra iniziativa, che ribadisco è di carattere
puramente costruttivo e non critico, vuole solamente andare a
evidenziare che esistono gli enti accreditati per venire incontro
alle necessità formative per aziende utenti, manca solo la volontà
da parte dell'Amministrazione di convenzionarsi con esse e mettere
a disposizione in forma gratuita.
