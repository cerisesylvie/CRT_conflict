Classificazione
ASSETTO DEL TERRITORIO
Espropriazione per pubblica utilità



Oggetto del Consiglio n. 1289 del 14 luglio 2010 - Resoconto
OGGETTO N. 1289/XIII - Interrogazione: "Iniziative per la
soluzione della problematica della concessione degli indennizzi
agli enti locali per gli espropri di opere pubbliche".
Interrogazione
Richiamata l'interpellanza n. 57/XIII del 24 settembre 2008,
relativa a iniziative per la liquidazione dei contributi regionali
agli enti locali per l'indennizzo delle procedure di esproprio per
opere di pubblica utilità;
Preso atto dell'impegno assunto dall'Assessore per un
ulteriore approfondimento volto a sanare la situazione;
Considerato che nell'incontro fra l'Assessore, il Presidente
del C.P.E.L. ed il sottoscritto l'Assessore ribadiva tale
disponibilità;
i sottoscritti Consiglieri regionali
Interrogano
l'Assessore competente per conoscere:
1) qual è lo stato dell'ente al momento;
2) quali sono le iniziative messe in atto per risolvere
l'annoso problema.
F.to: Giuseppe Cerise - Chatrian
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- Grazie, Presidente. La problematica
sollevata da questa interrogazione riprende un'iniziativa di circa
un anno e mezzo fa fatta dallo stesso gruppo. Riprendo le
conclusioni di quell'intervento a seguito dell'iniziativa di
allora, iniziativa che creava i presupposti nella premessa:
"Rappelant que la susdite entente prévoyait la liquidation de la
contribution régionale prévue auparavant, pour toutes ces
œuvres dont les démarches d'expropriation
étaient activées dans le délai du 31 décembre 2001... constaté que
le désengagement de l'administration régionale à ce sujet entraîne
des problèmes d'ordre comptable et financiers pour les
administrations concernées"
, a seguito di queste premesse, a
seguito dell'esame dell'interpellanza, al di là di quello che
avevano risposto gli uffici, mi ero impegnato a verificare con il
CPEL se c'era una possibilità di risolvere questo problema.
Voglio specificare per coloro che non conoscono il tema a fondo
che stiamo parlando di una legge che a suo tempo prevedeva, per gli
espropri delle aree edificabili, un contributo del 70 per cento
agli enti locali. Mi dispiace, se probabilmente, la risposta non
soddisferà gli interroganti, ma dall'approfondimento effettuato è
stato ribadito che questa legge è stata rifinanziata fino al 2001.
Il CELVA, con una comunicazione in data 18 settembre 2001, aveva
proposto di continuare a finanziare alcune leggi di settore e di
congelarne altre, fra cui era compresa anche questa legge. Diciamo
che il punto di partenza è questa comunicazione del 2001, che ha
fatto sì che la legge non venisse rifinanziata, in accordo con
l'allora CELVA. Abbiamo fatto una ricerca approfondita, da cui è
emerso che agli atti esiste solo questa nota del CELVA, e non
risultano riscontri ufficiali in merito ad eventuali accordi
intercorsi, prova ne è che lo stesso interpellante allora parlava
di accordi fra gentiluomini, tutto ciò basandoci su delle
documentazioni, perché sia l'interpellanza di allora che
l'interrogazione di adesso fa riferimento a delle procedure, a
delle mancanze degli uffici nell'illustrazione o a degli aspetti di
tipo contabile. Non vi è nessuna mancanza degli uffici, nessun
problema non eseguito dal punto di vista contabile, tant'è vero che
alcuni mandati, che erano stati emessi allora furono bloccati dalle
finanze, perché gravavano su una legge che non era più stata
rifinanziata.
Dagli incontri informali che abbiamo avuto con i rappresentanti
del CELVA, diciamo che allo stato delle cose non si trova una via
di uscita che possa sanare problematiche di 10 anni fa. Quello che
posso dire al collega Cerise è che le procedure sono state tutte
eseguite nel modo corretto, non vi sono supporti legislativi che
possano andare a sanare quelle problematiche, anche perché il
mandato che allora aveva il Servizio espropriazioni era quello di
liquidare nel corso del 2002, è questo il problema che forse può
creare degli equivoci: le richieste di concessione di contributi
perfezionate con l'emissione dell'ordinanza di pagamento entro il
30 novembre 2001. Diciamo che questa procedura è stata rispettata
in toto: dove c'era l'emissione dell'ordinanza entro il 30 novembre
2001, la liquidazione avveniva nel corso del 2002. Penso che il
problema che viene sollevato sia relativo al fatto che sono rimaste
escluse dal finanziamento le pratiche per le quali esisteva una
semplice istanza, alla quale non corrispondeva alcun avvio di
procedura o era stata avviata la procedura espropriativa, oltre il
termine utile e indispensabile all'ordinanza di pagamento. Allo
stato delle cose quindi gli uffici hanno agito correttamente, nel
rispetto della legge. Non mi è parso, dall'incontro che abbiamo
avuto con il CPEL o il CELVA, un ripensamento dell'allora decisione
di non rifinanziare più la legge con quella nota del 17 settembre
2001 e quindi di congelare anche questo tipo di provvedimento.
Immagino che il collega non sarà contento, però io ho adempiuto al
mio impegno, che era quello di verificare se le procedure erano
state rispettate, appurare con il CELVA se vi era una possibilità,
tutto è stato eseguito nel rispetto della normativa vigente.
Président
- La parole au Conseiller Giuseppe Cerise.
Cerise G. (ALPE)
- Merci, M. le Président. Assessore, ha
perfettamente ragione, non troverà soddisfazione nella mia
risposta, mi pare evidente. Forse lei ha dimenticato alcuni
passaggi: non ho mai messo in dubbio sia nell'interpellanza del
settembre 2008, quasi due anni fa, né in questa iniziativa che gli
uffici non abbiano seguito correttamente l'iter procedurale. Qui si
tratta di un discorso di una volontà politica da affrontare, perché
l'intesa con il Consiglio permanente degli enti locali prevedeva
che le legge n. 71/1994, alla quale facciamo riferimento per gli
indennizzi, non fosse più rifinanziata dal 2002, ma dovevano
trovare soddisfazione tutte quelle pratiche presentate
correttamente agli uffici entro il 31 dicembre 2001. Questa è la
sostanza del problema, perché, se lei si ricorda, prima la pratica
veniva istruita direttamente dagli uffici regionali degli espropri,
i Comuni trasmettevano la pratica, ma la procedura espropriativa
veniva seguita dagli uffici, dunque se ci sono dei ritardi, non
sono sicuramente da imputare ai Comuni.
In seguito a questo con l'allora Assessore Marguerettaz ci sono
state diverse discussioni in CELVA, c'era stata questa
disponibilità di trovare una soluzione; la soluzione si era trovata
e aveva portato a quella interpellanza che citavo prima, alla quale
lei aveva dato la disponibilità ad affrontare il problema,
disponibilità che poi si era tradotta con l'incontro fra lei, il
Presidente del CELVA e il sottoscritto, nel quale si era ipotizzata
una soluzione che poteva essere percorribile (poi lei l'avrà
approfondita con gli uffici, non so quale sia stata la valutazione,
ma a noi interessa soprattutto la volontà politica del Governo
regionale). La soluzione era quella di utilizzare, per andare a
sanare eventualmente le pratiche pendenti, l'avanzo di
amministrazione della finanza locale: dunque erano soldi di finanza
locale, come erano soldi di finanza locale i soldi stanziati per la
legge n. 71. Non so se lei ha preso di peso questo in mano,
oppure...
(interruzione dell'Assessore Lavoyer, fuori
microfono)
... alle amministrazioni non ha fatto la proposta? Al CELVA
erano in tre, lei, il Presidente del CELVA e il sottoscritto e,
quando ho fatto questa proposta, che non era una proposta di mia
invenzione, sono degli ex colleghi che erano nel Consiglio di
amministrazione del CELVA... era una proposta maturata a suo tempo
nel CELVA, di utilizzare appunto l'avanzo di amministrazione della
finanza locale per finanziare le pratiche pendenti. Niente. Lei ha
fatto un
excursus
burocratico anche oggi e se c'è la volontà
di risolvere questo problema o meno, noi non l'abbiamo percepita.
Credo che il rispetto della parità istituzionale degli enti vada
guardata anche in linea discendente, non solo in linea ascendente,
perché rivendichiamo da parte dello Stato questo diritto che ho
sempre difeso e che mi trova in prima linea a difenderlo, ma questo
va visto nell'ottica della Regione nei confronti degli enti locali.
La invito ancora caldamente, Assessore, di prendere in mano questa
situazione, perché per alcuni Comuni questo è un problema economico
pesante: pesantezza che verrà ancora aggravata rispetto alla
situazione a cui ci troveremo confrontati in vista della manovra,
che purtroppo non sappiamo ancora nei particolari che effetti avrà
sulla finanza locale. Grazie comunque del suo interessamento, la
invito caldamente a riprendere in mano questa situazione.
