Classificazione
TRASPORTI E VIABILITÀ
Trasporti


Resoconto integrale del dibattito dell'aula
Oggetto del Consiglio n. 3190 del 16 aprile 2003 - Resoconto
OGGETTO N. 3190/XI Disegno di legge: "Determinazione dei
contributi di esercizio alle imprese di trasporto pubblico di linea
su gomma, per gli anni 1982/1993".
Articolo 1 (Oggetto)
1. La presente legge determina i contributi di esercizio da
riconoscere a favore delle imprese di trasporto pubblico di linea
su gomma, in relazione al servizio prestato negli anni
1982/1993.
Articolo 2 (Costi economici standardizzati)
1. I costi economici standardizzati relativi al servizio di
trasporto pubblico collettivo negli anni 1983/1993, sono
determinati sulla base dei seguenti elementi:
a) percorrenza media annua per mezzo;
b) percorrenza media annua per addetto;
c) costi di esercizio derivanti dallo svolgimento dei servizi e
relativi ai costi di trazione, alle assicurazioni, agli altri costi
del mezzo, alle spese generali, all'ammortamento dei veicoli, degli
impianti e dei fabbricati;
d) costo del personale.
2. Ai fini della determinazione dei costi di cui al comma 1,
lettera c), sono in ogni caso escluse le quote di ammortamento
degli autobus acquistati con il contributo della Regione ai sensi
della legge regionale 14 luglio 1982, n. 27 (Interventi regionali
nel settore dei trasporti pubblici. Contributi relativi al fondo
per gli investimenti), limitatamente alla parte dell'investimento
finanziata con il contributo medesimo.
3. I coefficienti di adattamento dei costi economici
standardizzati tengono conto:
a) del servizio di città, di pianura e di montagna;
b) delle dimensioni dell'azienda;
c) del tipo di mezzo ritenuto idoneo per il servizio;
d) degli scostamenti, rispetto all'azienda di riferimento, per
l'anzianità media del personale.
4. I costi economici standardizzati ed i relativi coefficienti
di adattamento riferiti a ciascun anno, calcolati secondo quanto
previsto nei commi 1, 2 e 3 e aggiornando le corrispondenti voci di
costo indicate nell'allegato n. 1 alla legge regionale 24 agosto
1982, n. 38 (Esercizio e gestione economico - finanziaria dei
trasporti collettivi), sono riportati nell'allegato A.
Articolo 3 (Ricavi presunti del traffico)
1. I ricavi presunti del traffico, riferiti agli anni 1983/1993,
sono pari all'aliquota minima stabilita per i servizi urbani della
zona ambientale cui appartiene la Valle d'Aosta:
a) per l'anno 1983, dal decreto del Ministro dei trasporti 13
giugno 1983;
b) per gli anni 1984/1986, dal decreto del Ministro dei
trasporti 6 ottobre 1984;
c) per l'anno 1987, dal decreto del Ministro dei trasporti 3
ottobre 1985;
d) per gli anni 1988/1993, dal decreto del Ministro dei
trasporti 31 dicembre 1986.
Articolo 4 (Concessione dei contributi)
1. I contributi da erogare alle singole imprese sono
determinati, in relazione alle percorrenze effettuate, secondo
quanto riportato nell'allegato B, sulla base:
a) per l'anno 1982, dei costi economici standardizzati e dei
ricavi presunti del traffico determinati ai sensi dalla l.r.
38/1982;
b) per gli anni 1983/1993, dei costi economici standardizzati e
dei ricavi presunti del traffico determinati ai sensi degli
articoli 2 e 3.
2. La Giunta regionale provvede alla concessione dei contributi
ed ai relativi conguagli con quanto erogato a titolo di
anticipazione, come indicato nell'allegato B.
3. Le perdite o i disavanzi non coperti dai contributi concessi
restano a carico delle singole imprese.
Articolo 5 (Disposizioni finanziarie)
1. L'onere derivante dall'applicazione della presente legge è
valutato in euro 1.200.000 per l'anno 2003 e in euro 1.405.750 per
l'anno 2004.
2. L'onere di cui al comma 1 grava, per gli anni 2003 e 2004,
sullo stato di previsione della spesa del bilancio della Regione
per l'anno finanziario 2003 e di quello pluriennale per gli anni
2003/2005 sull'obiettivo programmatico 2.2.2.14. (Interventi nel
settore dei trasporti), e alla relativa copertura si provvede
mediante utilizzo, per pari importo, degli stanziamenti inscritti
al capitolo 67670 (Corrispettivi per contratti di servizio di
trasporto pubblico con autobus e servizi integrativi) del medesimo
obiettivo programmatico.
3. Per l'applicazione della presente legge, la Giunta regionale
è autorizzata ad apportare, con propria deliberazione, su proposta
dell'Assessore regionale competente in materia di bilancio, finanze
e programmazione, le occorrenti variazioni di bilancio.
4. L'entrata prevista dalla presente legge, valutata in euro
6.245.900, è introitata sul pertinente capitolo dello stato di
previsione dell'entrata del bilancio della Regione.
Articolo 6 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Allegati
(Omissis)
Président
Nous sommes toujours en discussion générale sur
le projet de loi n° 185, est-ce qu'il y a des conseillers qui
souhaitent intervenir? Si personne ne demande la parole, je ferme
la discussion générale.
La parole à l'Assesseur au tourisme, aux sports, au commerce et
aux transports, Cerise.
Cerise (UV)
Innanzitutto per ringraziare gli intervenuti
al dibattito di ieri, in particolare il relatore, sia per
l'illustrazione della legge che per l'illustrazione degli
emendamenti.
È una legge, come peraltro è già stato ricordato, che chiude un
capitolo molto complesso e conflittuale relativamente al trasporto
pubblico su gomma. Il disegno di legge, perfezionato con questi due
emendamenti, viene discusso in quest'aula in concomitanza quasi con
la chiusura di questa vicenda avvenuta per quanto riguarda le sedi
giudiziarie. Da un punto di vista storico e politico di questa
Regione, quindi speriamo di porre la parola "fine" a questa
vicenda.
Volevo ancora sottolineare, per quanto riguarda gli emendamenti,
come questi siano stati molto puntuali per eliminare una stortura
all'interno della realtà valdostana, infatti alcuni bacini sappiamo
essere più semplici da gestire e anche più remunerativi di altri.
Partendo da questo presupposto, l'emendamento è andato nella
direzione indicata bene anche nella legge, di conseguire e
mantenere l'equilibrio economico della gestione dei servizi di
trasporto pubblico collettivo.
Non voglio aggiungere altro, se non rendere un po' di giustizia
a questa legislatura per quanto riguarda la questione relativa al
settore dei trasporti. Il collega Curtaz, replicando al collega
Vicquéry, ha fatto un esempio che, secondo me, non è calzante. Ha
detto che in questa legislatura il settore dei trasporti non è
stato oggetto delle attenzioni che si era avute nel corso della
legislatura precedente. Mi permetto di contestare quanto ha detto:
la verità non è una prerogativa solo vostra, lasciatevi dire la
nostra verità! Voglio ricordare che in questa legislatura, nel
1999, è stato approvato un piano di bacino di traffico, che non è
un romanzetto da quattro righe, è un documento molto complesso.
Nel 2001 è stato fatto un appalto per 150 miliardi inteso ad
evitare storture come quelle che abbiamo conosciuto in passato,
l'appalto per il riaffidamento di trasporto pubblico su gomma. Sono
documenti complessi, che richiedono una serie di attenzioni; tutti
i mezzi di trasporto pubblico adesso hanno installato gli impianti
per l'integrazione tariffaria, sono spariti i biglietti cartacei,
per cui abbiamo tutti gli elementi per dialogare in termini
magnetici. Ricordo ancora l'appalto per il trasporto dei disabili
per nove anni - sei più tre - per una spesa di 7,5 milioni di euro.
Forse non abbiamo enfatizzato, come si sarebbe dovuto fare, questa
mole di lavoro e non ultimo l'elaborazione di questa legge, che non
è anche questa una cosa così scontata, ma ha richiesto attenzione,
energie, professionalità e lavoro. Se mettiamo quindi in inventario
quello che è stato fatto - e mi limito al trasporto pubblico su
gomma -, credo che questa legislatura non abbia niente da invidiare
alle altre, anzi, chiude con un bilancio molto più che attivo.
Spero che questa proposta di legge abbia il consenso di questo
Consiglio regionale, per poter riprendere in un clima costruttivo
un dialogo che si era interrotto con le società di trasporto,
perché abbiamo ancora alcune tappe da raggiungere per dare questo
servizio così importante per la collettività valdostana in maniera
efficiente, efficace e rispondente alle attese dell'utenza.
Président
Je rappelle que la II
ème
Commission, à la majorité, a donné son avis favorable, ainsi que la
IV
ème
Commission. On passe à l'examen de la loi, article
par article.
La parole au Conseiller Nicco sur l'article 1
er
.
Nicco (GV-DS-PSE)
Per una breve dichiarazione di voto. Con
questo disegno di legge si vuole porre una pietra tombale su una
delle vicende, "l'affaire trasporti", che più hanno scosso la
politica e le istituzioni valdostane nell'ultimo decennio o,
meglio, su uno degli aspetti centrali di quella vicenda: quello dei
contributi in conto esercizio. Una vicenda certo complessa, ma per
molti versi esemplare di un certo biasimevole modo di gestire la
Pubblica Amministrazione, caratterizzato dalla
"sistematica
violazione delle procedure"
- così è stato scritto dalla
Commissione di inchiesta amministrativa nominata nel 1994 -,
caratterizzato, aggiungerei, dall'assenza di controlli, che è poi
uno dei punti cardine di una corretta gestione amministrativa.
Basti ricordare che ci volle quasi un anno fra il 1992 e il 1993
per far bandire un concorso per ispettore dei trasporti.
Un sistema in cui non mi pare tuttavia ci fossero lupi e
agnelli. Sentivo ieri i colleghi de "La Casa delle Libertà" che
peroravano con foga la causa dei concessionari, quasi che fossero
le vittime sacrificali di quel sistema. Forse non era proprio così,
la mia impressione è che quel sistema fosse benevolmente accettato
anche su quel versante, un sistema i cui tratti distintivi, più che
il libero mercato e un'operosa concorrenza, erano quelli del
socialismo reale, con l'ente pubblico che pagava a piè di lista. È
una vicenda di cui si sono occupati anche altri palazzi e che ha
dimostrato la pressoché totale impotenza del sistema giudiziario,
contribuendo ad alimentare un già fin troppo diffuso scetticismo
nei cittadini e confermando su questo caso concreto quanto ebbe ad
affermare tempo addietro il Vicepresidente del Consiglio superiore
della Magistratura, ovvero che "l'attuale sistema giudiziario
italiano è costituito in maniera tale che la prescrizione dei reati
è quasi una certezza".
Una vicenda che, a partire dalla citata commissione di inchiesta
per giungere agli emendamenti presentati al disegno di legge in
discussione, ha avuto una singolare evoluzione. La commissione di
inchiesta stabiliva infatti il 24 luglio 1996 che i concessionari
dovessero restituire all'Amministrazione oltre 35 miliardi di
vecchie lire, 15 miliardi la SAVDA, 9 la SADEM e così via.
L'analisi della commissione fu poi via via affinata sulla base
delle argomentazioni prodotte dai concessionari e si è giunti così
a questa tabella conclusiva, che ci è stata ora consegnata,
allegata agli emendamenti, da cui risulta che, almeno teoricamente,
per rimanere a SAVDA, sarebbe la Regione ad essere debitrice di
oltre 10 miliardi. Dunque, complessivamente, una differenza di 25
miliardi solo per SAVDA, passando per una fase intermedia, quella
del disegno di legge, in cui, sempre rimanendo a SAVDA, questa
risulta debitrice di 226 milioni. Ora, che in una materia così
complessa possano esservi degli scostamenti è certamente possibile,
ma che vi sia un tale ribaltamento di posizioni, a 360°, mi lascia
perlomeno perplesso. A giustificazione di ciò i concessionari
pongono fra l'altro l'accento sul divario fra ricavi "presunti" e
ricavi "reali". Rilevano in particolare la specifica configurazione
geografica della Valle d'Aosta, già in realtà presa in
considerazione dalla commissione di inchiesta, che aveva introdotto
per le linee di montagna una maggiorazione del 15 percento del
costo di trazione. Rilevano il mancato adeguamento tariffario,
peraltro compensato - mi pare di ricordare - almeno in parte dal
bonus costituito dalle congrue assegnazioni di buoni carburante che
i concessionari ricevono in Valle d'Aosta e su cui si sorvola
volentieri.
Forse qualche buona ragione per rifare i conteggi poteva pure
esserci e tuttavia, se questa era la via che si voleva imboccare,
sarebbe stato forse opportuno ed utile prendere in considerazione
anche altri elementi, non solo quelli proposti dai concessionari.
Per esempio: perché non riesaminare con attenzione anche la
rispondenza - per usare gli stessi termini - fra percorrenze
"presunte" e percorrenze "reali", o effettive, come recita il
disegno di legge in questione, che poi è uno degli elementi
fondamentali che fanno da moltiplicatore?
Rileggendo in questi giorni il paragrafo 6.3 della relazione
della commissione di inchiesta, intitolato "Sovrapposizione di
linee", e il prospetto g) allegato, mi sono chiesto quale fosse il
senso di tale paragrafo. Non credo la si possa considerare una mera
esercitazione retorica. Non può esserlo in una relazione ufficiale
di una commissione d'inchiesta. E allora? Forse a qualcuno dei
commissari era sorto qualche dubbio. Mi chiedo quale messaggio
hanno voluto lanciare a noi amministratori. Quello forse è un punto
che avrebbe meritato qualche ulteriore approfondimento, al pari
della questione dei ricavi presunti e dei ricavi reali, per
dimostrare o, meglio, per ribadire che tutto era cristallino e che
le nostre recenti discussioni su trasparenza e correttezza, con
tanto di seduta ad hoc di questo Consiglio il recente 24 marzo, non
sono puramente formali e di facciata.
Infine, qualche perplessità mi rimane anche sull'equiparazione
delle aliquote dei ricavi per tutto il decennio al valore stabilito
per l'anno 1982, ovvero il 25 percento. Rilevo che con legge
regionale andiamo a modificare retroattivamente - questo è il punto
- quanto è stabilito da vari decreti ministeriali, decreti che
indicavano un'aliquota minima: il 25 percento per il 1982, il 30
percento per il 1983 e così via, il cui scopo era di far conseguire
l'equilibrio economico dei bilanci. Ricordo anche che la legge
regionale n. 38/1982 stabiliva espressamente che
"le eventuali
perdite o disavanzi non coperti dai contributi, determinati sulla
base del sistema definito dalla legge stessa, restano a carico
delle singole aziende
".
L'assieme di queste perplessità mi induce ad astenermi sul
disegno di legge in discussione.
Président
Je soumets au vote l'article
1
er
:
Conseillers présents: 28
Votants: 21
Pour: 21
Abstentions: 7 (Beneforti, Curtaz, Ferraris, Frassy, Nicco,
Squarzino Secondina, Tibaldi)
Le Conseil approuve.
Je soumets au vote l'article 2:
Conseillers présents: 30
Votants: 24
Pour: 24
Abstentions: 6 (Beneforti, Curtaz, Frassy, Nicco, Squarzino
Secondina, Tibaldi)
Le Conseil approuve.
A l'article 3 il y a l'amendement n° 1 des Conseillers Borre et
Viérin Dino, dont je donne lecture:
Emendamento All'articolo 3, dopo il comma 1, sono inseriti i due
seguenti commi:
"2. In considerazione della particolare configurazione
geografica e demografica della Valle d'Aosta, nonché della politica
tariffaria perseguita dall'Amministrazione regionale, tesa negli
anni a contenere la crescita del costo del biglietto del trasporto
pubblico a carico degli utenti, il valore delle aliquote di cui al
comma 1, relative agli anni 1983, 1984/1986, 1987 e 1988/1993, è
equiparato al valore stabilito per l'anno 1982, fatto salvo quanto
previsto al comma 3.
3. Per motivi di perequazione fra le imprese interessate,
operanti in aree diverse della regione dal punto di vista
dell'utenza potenziale del trasporto pubblico, ed in coerenza con
la finalità principale della normativa regionale in materia di
esercizio e gestione economico-finanziaria dei trasporti
collettivi, mirante a conseguire e mantenere l'equilibrio economico
della gestione dei servizi di trasporto collettivo, ai fini della
concessione dei contributi di cui all'articolo 4, l'effetto
economico derivante dall'applicazione del comma 2 non si applica
per le imprese che già risultino creditrici nei confronti della
Regione a prescindere dall'applicazione di tale fattispecie, fatto
salvo il riconoscimento degli interessi maturati dal 1° gennaio
1993 e sino al 30 giugno 2003 in base alla media degli interessi
Euribor riferita al primo trimestre 2003. L'effetto economico
derivante dall'applicazione del comma 2 concorre fino
all'azzeramento dei conguagli dovuti dalle diverse imprese, ma non
potrà dar luogo ad ulteriori erogazioni di contributi da parte
della Regione."
La parole au Conseiller Fiou sur l'amendement.
Fiou (GV-DS-PSE)
Pur mettendo in conto che non sono emerse
tutte le risposte alle anomalie che hanno caratterizzato la
complessa vicenda dei trasporti, così come ha detto il Consigliere
Nicco, ritengo che fosse doveroso per l'Amministrazione regionale
fare i passi che le competono per sbloccare il troppo lungo
contenzioso in atto con le società interessate. Per questo motivo
abbiamo appoggiato la proposta di legge presentata dalla Giunta e
per questo motivo l'avremmo votata anche in Consiglio.
Ci rendiamo conto che questa proposta, se approvata, delinea sì
uno scenario nuovo con maggiori certezze, ma non tale da far
sperare nel non rilancio di una nuova fase di contenzioso, per cui
un tentativo di transazione poteva avere un senso ed è quanto si
tenta di fare con gli emendamenti che sono stati presentati. Il
problema è però che l'ipotesi transattiva che viene proposta non è
accettata con chiarezza da tutte le società interessate, quindi può
succedere che il contenzioso riprenda ugualmente. Il rischio in
questo caso sarebbe per l'Amministrazione regionale di ritrovarsi
implicata in un nuovo contenzioso, però dopo aver implicitamente
concesso alle società riconoscimenti che rappresentano una ben
diversa base di partenza, che potevano aver senso in una
transazione, ripeto, ma non per fare una specie di scommessa come
ci viene proposto. Per questo motivo ci asteniamo sugli
emendamenti, di conseguenza sul resto della legge.
Président
Je soumets au vote l'amendement des
Conseillers Borre et Viérin Dino:
Conseillers présents: 30
Votants: 22
Pour: 22
Abstentions: 8 (Beneforti, Curtaz, Ferraris, Fiou, Frassy,
Nicco, Squarzino Secondina, Tibaldi)
Le Conseil approuve.
Je soumets au vote l'article 3 dans le texte amendé:
Articolo 3 (Ricavi presunti del traffico)
1. I ricavi presunti del traffico, riferiti agli anni 1983/1993,
sono pari all'aliquota minima stabilita per i servizi urbani della
zona ambientale cui appartiene la Valle d'Aosta:
a) per l'anno 1983, dal decreto del Ministro dei trasporti 13
giugno 1983;
b) per gli anni 1984/1986, dal decreto del Ministro dei
trasporti 6 ottobre 1984;
c) per l'anno 1987, dal decreto del Ministro dei trasporti 3
ottobre 1985;
d) per gli anni 1988/1993, dal decreto del Ministro dei
trasporti 31 dicembre 1986.
2. In considerazione della particolare configurazione geografica
e demografica della Valle d'Aosta, nonché della politica tariffaria
perseguita dall'Amministrazione regionale, tesa negli anni a
contenere la crescita del costo del biglietto del trasporto
pubblico a carico degli utenti, il valore delle aliquote di cui al
comma 1, relative agli anni 1983, 1984/1986, 1987 e 1988/1993, è
equiparato al valore stabilito per l'anno 1982, fatto salvo quanto
previsto al comma 3.
3. Per motivi di perequazione fra le imprese interessate,
operanti in aree diverse della regione dal punto di vista
dell'utenza potenziale del trasporto pubblico, ed in coerenza con
la finalità principale della normativa regionale in materia di
esercizio e gestione economico-finanziaria dei trasporti
collettivi, mirante a conseguire e mantenere l'equilibrio economico
della gestione dei servizi di trasporto collettivo, ai fini della
concessione dei contributi di cui all'articolo 4, l'effetto
economico derivante dall'applicazione del comma 2 non si applica
per le imprese che già risultino creditrici nei confronti della
Regione a prescindere dall'applicazione di tale fattispecie, fatto
salvo il riconoscimento degli interessi maturati dal 1° gennaio
1993 e sino al 30 giugno 2003 in base alla media degli interessi
Euribor riferita al primo trimestre 2003. L'effetto economico
derivante dall'applicazione del comma 2 concorre fino
all'azzeramento dei conguagli dovuti dalle diverse imprese, ma non
potrà dar luogo ad ulteriori erogazioni di contributi da parte
della Regione.
Conseillers présents: 30
Votants: 22
Pour: 22
Abstentions: 8 (Beneforti, Curtaz, Ferraris, Fiou, Frassy,
Nicco, Squarzino Secondina, Tibaldi)
Le Conseil approuve.
Je soumets au vote l'article 4:
Conseillers présents: 30
Votants: 22
Pour: 22
Abstentions: 8 (Beneforti, Curtaz, Ferraris, Fiou, Frassy,
Nicco, Squarzino Secondina, Tibaldi)
Le Conseil approuve.
A l'article 5 il y a l'amendement n° 2 des Conseillers Borre et
Viérin Dino, dont je donne lecture:
Emendamento L'articolo 5 del disegno di legge 185/02 è
sostituito dal seguente:
"Articolo 5 (Disposizioni finanziarie)
1. L'onere derivante dall'applicazione della presente legge è
valutato in euro 1.910.000 per l'anno 2003 e in euro 1.405.750 per
l'anno 2004.
2. L'onere di cui al comma 1 grava, per gli anni 2003 e 2004,
sullo stato di previsione della spesa del bilancio della Regione
per l'anno finanziario 2003 e di quello pluriennale per gli anni
2003/2005 sull'obiettivo programmatico 2.2.2.14. (Interventi nel
settore dei trasporti); alla relativa copertura si provvede, quanto
a euro 710.000 per l'anno 2003, mediante riduzione, per pari
importo, dello stanziamento iscritto al capitolo 68150 (Spese per
impianti e attrezzature per l'aeroporto regionale in comune di
Saint-Christophe e per le relative infrastrutture commerciali e di
adeguamento al 3' livello) e quanto a euro 1.200.000 per l'anno
2003 ed euro 1.405.750 per il 2004, mediante riduzione, per pari
importo, degli stanziamenti inscritti al capitolo 67670
(Corrispettivi per contratti di servizio di trasporto pubblico con
autobus e servizi integrativi) del medesimo obiettivo
programmatico.
3. Per l'applicazione della presente legge, la Giunta regionale
è autorizzata ad apportare, con propria deliberazione, su proposta
dell'Assessore regionale competente in materia di bilancio, finanze
e programmazione, le occorrenti variazioni di bilancio.
4. L'entrata prevista dalla presente legge, valutata in euro
1.755.777,81, è introitata sul pertinente capitolo dello stato di
previsione dell'entrata del bilancio della Regione.".
Je soumets au vote l'amendement:
Conseillers présents: 30
Votants: 22
Pour: 22
Abstentions: 8 (Beneforti, Curtaz, Ferraris, Fiou, Frassy,
Nicco, Squarzino Secondina, Tibaldi)
Le Conseil approuve.
Je soumets au vote l'article 6:
Conseillers présents: 30
Votants: 22
Pour: 22
Abstentions: 8 (Beneforti, Curtaz, Ferraris, Fiou, Frassy,
Nicco, Squarzino Secondina, Tibaldi)
Le Conseil approuve.
Je soumets au vote l'annexe A:
Conseillers présents: 30
Votants: 22
Pour: 22
Abstentions: 8 (Beneforti, Curtaz, Ferraris, Fiou, Frassy,
Nicco, Squarzino Secondina, Tibaldi)
Le Conseil approuve.
A l'annexe B il y a l'amendement n° 3 des Conseillers Borre et
Viérin Dino, dont je donne lecture:
Emendamento L'allegato B al disegno di legge 185/02 è sostituito
da quello allegato alla presente proposta di emendamento.
Allegato
(Omissis)
Je soumets au vote l'annexe B dans le texte amendé:
Conseillers présents: 30
Votants: 22
Pour: 22
Abstentions: 8 (Beneforti, Curtaz, Ferraris, Fiou, Frassy,
Nicco, Squarzino Secondina, Tibaldi)
Le Conseil approuve.
Je soumets au vote le projet de loi dans son ensemble:
Conseillers présents: 30
Votants: 22
Pour: 22
Abstentions: 8 (Beneforti, Curtaz, Ferraris, Fiou, Frassy,
Nicco, Squarzino Secondina, Tibaldi)
Le Conseil approuve.
