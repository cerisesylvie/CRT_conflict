Classificazione
SPORT E TEMPO LIBERO



Oggetto del Consiglio n. 921 del 6 ottobre 2021 - Resoconto
OGGETTO N. 921/XVI - Interpellanza: "Azioni per l'acquisto di
futuri servizi specialistici di affiancamento tecnico funzionali
all'organizzazione dei grandi eventi sportivi in Valle
d'Aosta".
Bertin (Presidente) -
Punto n. 26 all'ordine del giorno.
Illustra l'interpellanza il consigliere Brunod al quale passo la
parola.
Brunod (LEGA VDA) -
Preso atto che in data 24 luglio 2019
è stata adottata la delibera di Giunta regionale n. 1012 avente il
seguente oggetto: "Approvazione dell'acquisto di servizi funzionali
all'organizzazione in Valle d'Aosta di grandi eventi sportivi di
interesse promozionale turistico ai sensi della legge regionale n.
6/2001"; rilevato che la delibera prevede di approvare l'acquisto
di servizi funzionali all'organizzazione in Valle d'Aosta di grandi
eventi sportivi di interesse promozionale turistico da rendersi per
un periodo di 24 mesi a decorrenza dal 16 agosto 2019, di prenotare
la spesa di 43.920 euro; evidenziato che tale incarico si immagina
essere terminato in data 16 agosto 2021; preso atto che nel
programma di legislatura 2020/2025 dell'attuale maggioranza al
punto "Turismo e marketing" si apprende che è quanto mai urgente
una riforma del settore finalizzata alla creazione di un unico ente
che si occupi del
marketing
e della promozione e sia in
grado di sfruttare al meglio moderni canali pubblicitari già
disponibili al fine di ottimizzare gli sforzi, evitare gli sprechi
ponendo rimedio alle criticità del modello attuale caratterizzato
da un'insufficiente coordinazione dei diversi attori; rilevato che
all'interno del DEFR 2021-2023 nella sezione "sport" si apprende
che, relativamente all'attività di supporto alla organizzazione di
grandi eventi sportivi, si provvederà allo studio delle principali
esperienze maturate presso altre Regioni relativamente alla
costituzione delle cosiddette "
sport commission
" quali
organismi operativi aventi funzioni di cabina di regia e di
coordinamento dei grandi eventi, nonché di supporto agli
organizzatori nella gestione di
dossier
di candidatura e
nelle attività trasversali, con particolare riguardo alla
comunicazione, alle relazioni esterne e alla ricerca di
sponsor
; ritenuto che la presenza e la programmazione su più
anni di importanti eventi sportivi in Valle d'Aosta sia un aspetto
fondamentale per le importanti ricadute promozionali turistiche ed
economiche del nostro territorio, con questa interpellanza si vuole
chiedere all'Assessore competente quali siano le intenzioni future
del Governo regionale in merito all'organizzazione di grandi eventi
sportivi di interesse promozionale turistico e in modo particolare
in riferimento all'acquisto di servizi specialistici di
affiancamento tecnico come da delibera di Giunta regionale n. 1012
citata nelle premesse.
Vogliamo in sostanza fare un po' di chiarezza su questo
argomento anche a seguito delle informazioni apparse sugli organi
di stampa, per esempio, anche del 18 luglio 2021 dove dal titolo si
leggeva: "la Valle d'Aosta lavora alla creazione di una sport
commission" e all'interno: ""la Regione Valle d'Aosta è al lavoro
per istituire una sport commission, struttura per organizzare i
grandi eventi sportivi, rapida e flessibile sia per ottenere
finanziamenti, sia per l'organizzazione", lo ha detto nei giorni
scorsi l'assessore allo sport turismo Guichardaz". Ecco, questa
interpellanza voleva un po' fare il quadro della situazione in
merito a questo argomento anche perché comunque in questo periodo
si parla di grandi eventi molto importanti, come, per esempio,
l'appuntamento della "Coppa del Mondo" a Zermatt-Cervinia o del
"Giro d'Italia 2022" e quindi volevamo avere un po' di informazioni
e precisazioni in merito.
Presidente -
Risponde l'assessore Jean-Pierre
Guichardaz.
Guichardaz J. (PCP) -
Come ho avuto modo di precisare
anche credo nell'ultimo Consiglio e in altre occasioni,
l'organizzazione di grandi eventi sportivi e per il supporto...
perché poi anche lì il tema dell'organizzazione, come abbiamo già
più volte detto, è un tema abbastanza complicato da affrontare
perché bisogna capire se la Regione deve organizzare grandi eventi
o se la questione è che la Regione acquista grandi eventi a scopo
promozionale; diciamo che allo stato attuale la mancanza di una
struttura organizzativa dedicata proprio è un
vulnus
e rende
difficile l'organizzazione se vogliamo anche solo di un piano, di
un calendario di eventi per i motivi che vi avevo già spiegato più
di una volta.
La costituzione di una
sport commission
regionale che
operi in continuità per sostenere l'organizzazione di
manifestazioni sportive di levatura nazionale e internazionale in
Valle d'Aosta quindi, come abbiamo indicato nel DEFR, è una
priorità. Verrà fatta con i tempi dovuti. Le posso dire che io ne
ho parlato e sono in contatto con la consigliera sportiva Manuela
Di Centa e, in occasione anche di un paio di riunioni fatte
direttamente con la Consigliera e il Ministro, ho evidenziato anche
la necessità di dare un impulso a questa possibilità o a questo
organismo che è ancora poco praticato. Vi sono alcune Regioni che
hanno istituito delle sorti di sport commission, alcune Province,
per esempio, l'Emilia Romagna, lo citavo l'altro giorno, mi sembra
la Provincia di Varese e forse il Friuli... comunque si sta
lavorando per questo, la necessità che ho evidenziato appunto con
il Ministro e con la consigliera Di Centa è comunque anche lì di
dare un quadro generale, cioè di inquadrare, così com'è stato fatto
poi con le
film commission
, che hanno praticamente quello
spirito, cioè di creare e di individuare delle strutture più agili
e autonome nella programmazione e nel sostegno delle attività in
questo caso cinematografiche e audiovisive, le quali hanno un
coordinamento nazionale che è molto efficace. A fronte del fatto
che oramai è diventato credo improrogabile e necessario
strutturare, stiamo immaginando dei modelli, perché ovviamente
significa creare delle strutture, capire dove inserire le
strutture, dotarle sia di personale che trovare delle collocazioni
e una dotazione finanziaria, ovviamente poi strutturare una norma
che dica esattamente, come nel caso della film commission, che cosa
devono fare queste strutture sostanzialmente. Non fare una norma
che, come, per esempio, la norma della film commission, rischia poi
di essere limitante, adesso anche su quella stiamo cercando di
capire come fare ad ampliare, per esempio, il campo di azione,
risulta un po' limitante, quindi bisogna, a mio parere, che la
costituzione sia fatta in tempi rapidi ma in maniera molto
efficace, quindi che possa essere strutturata in modo tale che le
agibilità e l'agilità di questo organismo siano tali da non
diventare l'ennesimo carrozzone per essere chiari ma è un tema che,
ripeto, abbiamo affrontato, mi è stato garantito e ci è stato
garantito un interesse mi sembra anche molto sincero perché con la
consigliera Di Centa ci siamo parlati per lunghissimo tempo due
settimane fa proprio a Roma su questo tema.
Rispetto alla questione dell'acquisto di servizi specialistici
di affiancamento tecnico riguardo alla delibera, quella del 2019,
che fu fatta dalla presente legislatura, quella delibera è scaduta
come lei ha segnalato e stiamo ancora valutando se proprio anche
però in un'ottica più generale, quindi nelle more della
costituzione di una sport commission regionale, ma anche in
un'ottica di programmazione delle attività pubblicitarie, eccetera,
risulterà necessario strutturare nuovamente una forma di
collaborazione di questo genere, una forma di collaborazione che va
valutata anche sotto il profilo della fattibilità e direi anche
dell'efficacia della collaborazione. Stiamo quindi facendo delle
valutazioni e al momento non c'è nulla di definito.
Presidente -
Per la replica, ha chiesto la parola il
consigliere Brunod, ne ha facoltà.
Brunod (LEGA VDA) -
Grazie, Assessore, per la risposta in
merito a questo tema su cui ci siamo già tornati più volte, questa
volta era più centrato su questo aspetto tecnico in merito alla
scadenza di questa delibera. Volevo un po' capire se si
condividevano quegli obiettivi che erano stati messi su quella
delibera lì, l'importanza di avere o no nuovamente un affiancamento
tecnico che abbia dato sostegno e supporto all'organizzazione e
anche attrarre
sponsor
e altre iniziative per questi grandi
eventi e soprattutto era il fatto che più o meno siamo a due mesi
dalla scadenza di quella delibera e non sappiamo al momento, come
ha detto giustamente anche lei, che le
sport commission
saranno il passo successivo ma ad oggi non si può sapere quando
verrà realizzato questo nuovo progetto e le sue modalità. Volevamo
quindi porre l'attenzione in questo periodo di transizione e capire
se veniva riconfermato questo affiancamento tecnico per puntare
comunque a un aspetto che è fondamentale e strategico, cioè
l'attrazione di grandi eventi per la nostra Regione e abbiamo
capito che state facendo delle valutazioni e quindi lo vedremo
ovviamente successivamente. Grazie per la risposta.
