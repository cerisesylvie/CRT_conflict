Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 871 del 27 luglio 1994 - Resoconto
OGGETTO N. 871/X - Concessione di un contributo di lire
20.000.000 ai sensi della legge regionale 20 agosto 1993, n. 69,
alla cooperativa "Musica e muse" di Aosta per l'organizzazione
della 5° edizione della manifestazione "Concerti aperitivo
1994".
Il Consiglio - Premesso che:
la legge regionale n. 69 del 20 agosto 1993 disciplina la
concessione di contributi a favore di associazioni ed enti pubblici
e privati per attività ed iniziative a carattere culturale,
scientifico ed artistico.
Il Signor Giorgio Costa, presidente della Cooperativa Musica
& Muse di Aosta, ha presentato all'Assessorato della Pubblica
Istruzione, con lettera in data 12 marzo 1994, una richiesta
tendente ad ottenere un contributo per l'organizzazione della V
edizione della manifestazione musicale denominata "Concerti
Aperitivo 1994".
L'iniziativa consiste, come per le scorse edizioni, in una serie
di concerti di alto livello, che si terranno nella mattinata di
cinque domeniche consecutive, con un aperitivo finale offerto dalla
ditta "Cinzano".
? Il presidente della suddetta cooperativa ha comunicato, con
lettera in data 14 giugno 1994, che la manifestazione si svolgerà
presso il salone delle manifestazioni di Palazzo regionale secondo
il seguente programma:
? Domenica 13 novembre 1994
Alessandro Travaglini, clarinetto
Andrea Balzaretti, pianoforte
? Domenica 20 novembre 1994
Trio di Genova
Vittorio Costa, pianoforte
Francesco Gardella, clarinetto
Andrea Bellettini, violoncello
? Domenica 27 novembre 1994
Recital pianistico
Matthias Schultheiss, pianoforte
? Domenica 4 dicembre 1994
Giuseppe Nova, flauto
Giorgio Costa, pianoforte arpista
OSA Orchestra Stabile d'Alba
direttore: Paolo Paglia
? Domenica 11 dicembre 1994
Ensemble Vocale?strumentale di Teresio Colombotto
Il costo di organizzazione dell'intera manifestazione ammonta a
lire 42.700.000.
Il signor Costa ha dichiarato inoltre che l'iniziativa sarà
sovvenzionata anche dalla RAI?sede regionale per la Valle d'Aosta e
dalla Fondazione Pro Helvetia per un ammontare complessivo di lire
22.500.000.
I Servizi Culturali dell'Assessorato della Pubblica Istruzione
hanno provveduto all'istruttoria ed alla valutazione della domanda
esprimendo parere favorevole sulla sua ammissibilità a contributo,
ai sensi dell'articolo 3 comma 3 e dell'articolo 8 comma 1 della
legge regionale 20 agosto 1993, n. 69.
Il contributo può pertanto essere determinato in lire
20.000.000, corrispondente al 47 percento circa della spesa
preventivata, ai sensi dell'articolo 3 comma 1 della legge
regionale 20 agosto 1993, n. 69.
Visto il parere favorevole rilasciato dal Dirigente dei Servizi
Culturali dell'Assessorato della Pubblica Istruzione in ordine alla
legittimità della presente deliberazione, ai sensi del combinato
disposto dell'articolo 72 della legge regionale n. 3/1956 e
successive modificazioni e dell'articolo 21 della legge regionale
n. 18/1980 e successive modificazioni;
Delibera
1) di approvare la concessione di un contributo, ai sensi della
legge regionale 20 agosto 1993, n. 69, di lire 20.000.000
(ventimilioni), pari al 47 percento della spesa, alla cooperativa
"Musica & Muse" di Aosta (P.IVA 001950600074) per
l'organizzazione della V edizione della manifestazione musicale
denominata "Concerti Aperitivo 1994", che si svolgerà ad Aosta nel
Salone delle Manifestazioni del Palazzo regionale, dal 13 novembre
all'11 dicembre 1994;
2) di approvare ed impegnare la spesa di lire 20.000.000
(ventimilioni) con imputazione della stessa al capitolo 57260 del
bilancio preventivo della Regione per l'anno 1994 ("Contributi ad
Enti ed Associazioni culturali ed educative per manifestazioni ed
iniziative culturali e scientifiche") che presenta la necessaria
disponibilità;
3) di provvedere alla liquidazione della spesa ai sensi
dell'articolo 58 della legge regionale 27 dicembre 1989, n. 90 e
successive modificazioni ed in due rate:
? acconto di lire 12.000.000 (dodicimilioni), pari al 60
percento dell'importo dopo che la presente deliberazione è divenuta
esecutiva;
? saldo del 40 percento fino ad un massimo di lire 8.000.000
(ottomilioni), su presentazione di un dettagliato e documentato
rendiconto, tenendo presente che il contributo in questione è
soggetto alla ritenuta d'acconto del 4 percento prevista dal D.P.R.
n. 600 del 29 settembre 1973;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente -
Pongo in votazione la delibera in
oggetto.
Presenti: 27
Votanti e favorevoli: 26
Astenuti: 1 (Chiarello)
Il Consiglio approva
