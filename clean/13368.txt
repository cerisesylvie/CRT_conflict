Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4365 del 24 marzo 1993 - Resoconto
OGGETTO N. 4365/IX Disegno di legge: "Iscrizione nel ruolo
regionale degli Agenti di affari in mediazione".
Presidente
Do lettura del testo del disegno di legge
n. 503, presentato dal Consigliere Aloisi.
Articolo 1 1. L'attestato di qualifica rilasciato a coloro
che hanno superato le prove d'esame dei corsi di qualificazione
professionale per agenti di affari in mediazione, attuati ai sensi
della legge regionale 5 maggio 1983, n. 28, recante "Disciplina
della formazione professionale in Valle d'Aosta", costituisce
titolo per l'iscrizione nel ruolo degli agenti di affari in
mediazione.
Presidente
Ha chiesto di illustrare il disegno di
legge, il Consigliere Aloisi.
Aloisi (PSI)
L'attività di agente di affari in
mediazione, è disciplinata dalla legge 21 marzo 1958 n. 253 e del 3
febbraio 1989 n. 39. E dai decreti del Ministro dell'Industria e
del Commercio e dell'Artigianato 21 febbraio 1990 n. 300 e 24
dicembre 1990 n. 452. L'articolo 2 della legge 3 febbraio 1989 n.
39 istituisce il ruolo degli agenti di affari in mediazione al
quale devono iscriversi coloro che svolgono o intendono svolgere
attività di mediazione anche se esercitata in modo discontinuo e
occasionale.
Per ottenere l'iscrizione al ruolo gli interessati devono aver
conseguito il diploma di scuola secondaria di secondo grado di
indirizzo commerciale o la laurea in materie commerciali o
giuridiche oppure aver superato un esame diretto ad accertare
l'attitudine e la capacità professionale dell'aspirante in
relazione al ramo di mediazione prescelto.
L'accesso all'esame è consentito a quanti hanno prestato per
almeno due anni la propria opera presso un'impresa esercente:
attività di mediazione, oppure hanno frequentato un apposito corso
preparatorio.
L'articolo 15 del decreto del Ministro dell'Industria, del
Commercio e dell'Artigianato 21 dicembre 1990 n. 452, recante norme
di attuazione della legge 3 febbraio 1989 n. 39, stabiliva che i
corsi di cui trattasi fossero istituiti dalle Regione e organizzati
almeno ogni semestre con un minimo di 80 ore di attività
formativa.
L'articolo 16 dello stesso decreto prevedeva la costituzione di
un'apposita commissione esaminatrice degli aspiranti all'iscrizione
al ruolo degli agenti di affari in mediazione. La Giunta regionale
approvava con deliberazione n. 6865 in data 25 luglio 1991
l'effettuazione di un primo corso per 15 aspiranti.
l corso si è attuato nel periodo dal 12 novembre 1991 al 4
febbraio 1992 svolgendo il programma didattico indicato nel decreto
del Ministro dell'Industria 21 febbraio 1990 n. 300, recante il
regolamento sulla determinazione delle materie e delle modalità
degli esami prescritti per l'iscrizione al ruolo degli agenti di
affari in mediazione.
Nel frattempo veniva pubblicata quella sentenza della Corte
costi-tuzionale n. 391 del 1991 che annullava gli articoli 15 e 16
del ci-tato decreto del Ministro dell'Industria.
Nel motivare la propria sentenza, la Corte costituzionale
riba-disce che l'istruzione profes-sionale è stata delegata alla
Regione e che in essa sono comprese tutte le attività destinate
alla forma-zione, al perfezionamento, alla riqualificazione e
all'orientamento professionale per qualsiasi attività professionale
e per qualsiasi finalità.
Spetta quindi alle Regioni programmare ed attuare le attività di
formazione professionale per l'attività di agente di affari in
mediazione.
La legge quadro in materia di formazione professionale del 24
di-cembre 1978 n. 845, ha attribuito alle Regioni, la potestà
le-gislativa in materia di orientamento e di formazione
professionale, indicando le finalità da realizzare e i principi da
osservare.
La Regione Valle d'Aosta ha provveduto a disciplinare la
formazione professionale con legge regionale 5 maggio 1983 n. 28
per le competenze che ne derivano dallo statuto dalla legge 16
maggio 1978 n. 196 e dal DPR 22 febbraio 1982 n. 182.
In relazione a quanto sopra, gli esami per i frequentanti il
corso di cui alla deliberazione della Giunta regionale n. 6865 in
data 25 luglio 1991, si sono svolti con le modalità e per le
materie previste dal decreto del Ministro dell'Industria della
legge 21 febbraio 1990 n. 300, in presenza di una commissione
nominata ai sensi della citata legge regionale 5 maggio 1983 n. 28
tenuto conto delle indicazioni della Corte costituzionale.
Agli allievi idonei è stata rilasciata la certificazione
relativa al superamento dell'esame previsto dall'articolo 2 lett.
e) della legge 3 febbraio 1989 n. 39.
Il presente disegno di legge regionale chiarisce che l'attestato
di qualifica rilasciato a coloro che hanno superato le prove di
esame dei corsi di qualificazione professionale per agenti di
affari in mediazione attuate ai sensi della citata legge regionale
5 maggio 1983 n. 28, costituisce il titolo per l'iscrizione al
ruolo degli agenti di affari in mediazione.
Presidente
Pongo in votazione il disegno di legge n.
503 indicato in oggetto:
Presenti: 21
Votanti: 22
Favorevoli: 20
Astenuti: 1 (Aloisi)
Il Consiglio approva.
