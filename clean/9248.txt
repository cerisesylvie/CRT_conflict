Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3812 del 10 maggio 1988 - Resoconto
OGGETTO N. 3812/VIII - CHIUSURA DELL'ADUNANZA - DECADENZA
OGGETTI.
PRESIDENTE
: Sarebbe stata mia intenzione dire due parole
di commiato, ma ritengo di dover soprassedere perché il Consiglio
dovrà essere nuovamente convocato.
Ha chiesto la parola il Presidente della Giunta, Rollandin; ne
ha facoltà.
ROLLANDIN (U.V.):
J'estime, qu'indépendamment de la
convocation qui pourrait être faite d'ici quelque temps - comme le
rappelait le Président du Conseil - les travaux vont cesser
officiellement aujourd'hui pour ce qui est du travail
ordinaire.
Avec toutes les difficultés, avec toutes les fautes qui
reviennent à chacun de nous, avec le caractère propre à chacun, je
crois quand même que l'on a travaillé pendant ces cinq années dans
un esprit, permettez-moi de le dire, de collaboration; esprit de
collaboration ne signifie pas confondre les rôles que chacun a joué
au sein de ce Conseil.
Je pense que dans certains domaines nous avons eu des résultats
qui vont vraiment dans l'intérêt de la population valdôtaine, du
moment que l'on a su se mettre à travailler ensemble. C'est là une
donnée qui doit être à la base d'un rapport entre les différentes
forces politiques; un rapport qui peut être parfois difficile,
parfois même interprété d'une façon différente mais s'il ne
maintient pas cette attitude, il va au-delà du rôle que chacun de
nous doit jouer en fonction d'une élection démocratique.
On a célébré le 40ème anniversaire du Statut et chacun de nous a
voulu souligner que l'engagement d'un statut doit être un rappel
pour tous, pour le travail au Conseil et dans la vie individuelle
quotidienne.
J'en profite pour remercier tous les Conseillers pour l'attitude
qu'ils ont eue et pour le travail qu'ils ont fait.
Ce sont des mots très simples, mais je me sens de dire un merci
sincère pour ce qui s'est passé à l'intérieur du Conseil.
(APPLAUSI DELL'ASSEMBLEA)
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
A nome del Gruppo socialista credo di
dover ringraziare il Presidente della Giunta per le sue espressioni
verso il Consiglio e l'attività dei vari Consiglieri.
Mi sia consentito di fare una considerazione. Cinque anni fa,
quando siamo entrati in Consiglio, eravamo tutti alla nostra prima
esperienza consiliare. Ricordo che, al momento dell'insediamento
della Giunta presieduta dall'ex Presidente Andrione, dicemmo che la
nostra opposizione non sarebbe stata crudele, ma, nei limiti del
possibile, costruttiva. Credo che il lavoro svolto successivamente
dal Gruppo socialista sia riuscito a testimoniare una certa fedeltà
al nostro proposito di non porci, nella ricerca di una soluzione ai
vari problemi, in una posizione di contrapposizione per il gusto di
esserlo, ma in funzione di una diversità di idee.
Ha ragione il Presidente della Giunta a riconoscere che la
legislatura è stata difficile ed estremamente travagliata e che
forse - e di questo mi rammarico - verrà ricordata solo per l'
"affaire Casino" e non per tutto il resto del lavoro svolto in
Consiglio. Eppure alcuni provvedimenti, probabilmente, rimarranno a
testimoniare che questo Consiglio, pur tra mille difficoltà, ha
saputo lavorare bene. Credo che alcune leggi siano state
sostanzialmente innovative e che alcuni provvedimenti soddisfino le
aspettative della comunità valdostana.
Nel formulare anche un giudizio politico sull'attività della
Giunta e nel riconoscere che essa ha operato in un contesto di
estrema difficoltà, dobbiamo darle atto di aver affrontato alcuni
problemi, anche innovativi, che hanno pesato e che pesano sulla
realtà economica e sociale della nostra Regione.
Ritengo che tra le varie forze politiche si sia stabilito un
rapporto diverso. Ognuna si è atteggiata come ha ritenuto più
opportuno, però, al di là delle contrapposizioni di ordine
politico, credo che in ognuno di noi sia sempre stato presente
l'intento di servire la comunità valdostana. È un atteggiamento che
noi abbiamo sentito in modo particolare e credo che debba essere
debitamente sottolineato nel momento dell'addio, anche se mi auguro
che possa trattarsi di un arrivederci.
Devo chiedere anche scusa ai Colleghi
.
Conosco il mio
carattere e so che talora ho esagerato, ma non l'ho mai fatto in
malafede. Con taluni ho potuto mantenere un rapporto personale
estremamente lineare, mentre con altri questo rapporto è stato un
pochino più travagliato. Se a volte ho ecceduto, è giusto, specie
nel momento in cui ci diciamo "arrivederci", che io chieda
scusa.
Concludo ricordando che in questi cinque anni si sono stabiliti
anche intensi legami di amicizia, che, credo, vadano al di là
dell'appartenenza all'uno o all'altro Gruppo e ciò testimonia,
tutto sommato, che la politica non sempre divide, perché talvolta
riesce ad unire.
Credendo di interpretare anche il pensiero dei miei due
Colleghi, è con questi sentimenti che noi salutiamo con molto
affetto tutti i Consiglieri presenti, i membri della Giunta, il
Presidente del Consiglio e tutti coloro che hanno contribuito a far
concludere una legislatura così difficile nel clima che il
Presidente della Giunta ha voluto debitamente evidenziare questa
sera.
Grazie a tutti.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Credo che il Presidente della Giunta
non abbia voluto dare un riconoscimento alle singole forze ma a
tutto il Consiglio regionale e ciò è significativo.
In questa legislatura noi, come Consiglio, abbiamo avuto dei
problemi che probabilmente sono anche derivati da un mancato
rispetto dei rispettivi e reciproci ruoli, della Giunta e del
Consiglio, nonché tra le diverse forze politiche. Nel prendere
coscienza di questo, ritengo importante auspicare che nella
prossima legislatura il Consiglio regionale della Valle d'Aosta
riesca a compiere ulteriori passi in avanti per riaffermare la sua
capacità di dare indirizzi e di governare questa Regione.
Anche noi cercheremo di fare la nostra parte e saremo sempre
disponibili, qualunque sia il nostro ruolo, sia di maggioranza sia
di opposizione, a risolvere insieme agli altri i problemi
dell'autonomia di questa Valle ed i vari altri problemi, come
quello dell'occupazione, anche se, ovviamente, nelle diverse
questioni si distingueranno le posizioni di ciascuno. Riteniamo
importante che ci sia la coscienza del ruolo del Consiglio,
all'interno del quale i singoli Consiglieri rappresentano le
esigenze della popolazione alla quale devono rendere conto, non
solo come membri di una forza politica, ma anche come eletti in
un'assemblea che ha delle grandi responsabilità.
Termino qui, ricordando che probabilmente la campagna elettorale
sarà meno serena, ma è importante che ci siano anche momenti nei
quali si riconosce il lavoro complessivo del Consiglio regionale
inteso come istituzione.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
Ho chiesto la parola per due piccoli
motivi.
Innanzitutto voglio ricordare al Consiglio che io, indegnamente,
ho preso il posto di altri due Consiglieri, Elio Riccarand ed Ilio
Viberti, i quali con più voti, con più consenso popolare e forse
con più capacità e dignità, hanno occupato questo posto prima di
me. Credo che essi, per la seconda volta, abbiano dato un grosso
apporto a questo Consiglio. Mi sembra importante che, in questo
giorno, sia debitamente ricordato il loro contributo.
In secondo luogo, devo ringraziare tutti anche perché, facendo
dell'opposizione nello spirito di Nuova Sinistra, non sempre si
possono testimoniare tutti i sentimenti che si provano, come in
particolare quello di ringraziamento per quanto sono riuscito ad
imparare in questi diciotto mesi. Io credevo che la politica fosse
molto più difficile e complicata, e soprattutto più dura nei
rapporti umani.
Io ho sofferto, patito e provocato scontri politici, ma ho
sempre o quasi sempre trovato degli uomini che mi hanno saputo
ascoltare ed insegnare, anche con la loro pazienza, come ci si
comporta in questo Consiglio regionale. Può darsi che non sempre io
ci sia riuscito, ma abbiate ancora una volta un po' di pazienza per
quando non ci sono riuscito.
PRESIDENTE
: Signori Consiglieri, gli oggetti di cui ai
punti 51 ter, 55, 56, 61, 71, 81, 82, 83, 86, 88, 90, 92 e 93
dell'ordine del giorno, che non sono stati trattati, decadono per
fine legislatura.
I lavori sono terminati, ma molto probabilmente il Consiglio
sarà riconvocato a domicilio.
La seduta è tolta
L'adunanza termina alle ore 20,08
