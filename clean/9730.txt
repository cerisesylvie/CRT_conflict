Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 851 del 22 novembre 1989 - Resoconto
OGGETTO N. 851/IX - Disegno di legge: "Rifinanziamento della
legge regionale 15 maggio 1974, n. 13, e successive modificazioni:
provvedimenti intesi a favorire la più ampia informazione
sull'attività della Regione".
Presidente - Ha chiesto di parlare il Consigliere Gremmo, ne ha
facoltà.
Gremmo (UAP)
- Chiedo venga messo a verbale che non
partecipo alla votazione e mi assento.
Presidente
- Si passa all’esame
dell’articolato. Do lettura
dell’articolo 1.
Articolo 1
1. Per gli interventi previsti dall’art. 1 della
L.R. 15 maggio 1974, n. 13, già modificata dalle leggi regionali 29
gennaio 1980, n. 7, 4 agosto 1982, n. 33, 10 gennaio 1985, n. 3 e
10 agosto 1987, n. 62, è autorizzata, a decorrere dal 1° gennaio
1990, la spesa di lire 192 milioni annui.
Presidente
- Pongo in votazione l’articolo
1.
Esito della votazione.
Presenti, votanti e favorevoli: 28
Il Consiglio approva all’unanimità.
Presidente
- Do lettura dell’articolo
2.
Articolo 2
1. Il maggior onere derivante dall’applicazione
della presente legge, previsto in lire 25 milioni annui a decorrere
dal 1990, graverà sul capitolo dei futuri bilanci corrispondente al
cap. 23850 del bilancio di previsione della Regione per
l’esercizio 1989.
2. Alla copertura dell’onere di cui al comma
precedente si provvede, per gli anni 1990 e 1991, mediante utilizzo
per lire 50 milioni delle risorse disponibili iscritte al programma
3-2 altri oneri non ripartibili del bilancio pluriennale
1989-1991.
3. Per gli anni successivi l’onere derivante
dall’applicazione della presente legge sarà iscritto
con la legge di approvazione dei relativi bilanci.
Presidente
- Pongo in votazione l’articolo
2.
Esito della votazione.
Presenti, votanti e favorevoli: 28
Il Consiglio approva all’unanimità.
Presidente
- Pongo in votazione la legge nel suo
complesso:
Esito della votazione.
Presenti, votanti e favorevoli: 28
Il Consiglio approva all’unanimità.
Presidente
- I lavori sono sospesi e proseguiranno questo
pomeriggio alle ore 16.
La seduta è tolta.
---
