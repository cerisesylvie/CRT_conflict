Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1828 del 28 gennaio 1991 - Resoconto
OGGETTO N. 1828/IX - Comunicazione del Presidente della
Giunta regionale sull’attentato al Centro Congressi
di Saint-Vincent.
Presidente - In attesa che qualcuno prenda la parola, il
Presidente della Giunta intendeva fare una breve comunicazione al
Consiglio regionale. Il Presidente Bondaz ha la parola.
Bondaz (DC)
- Una brevissima comunicazione per
comunicare, come forse voi avrete già saputo che alle ore 21,40 di
domenica 27 gennaio 1991 si è verificata una deflagrazione
all’interno del salone Gran Paradiso del Centro
Congressi di Saint-Vincent, in quel momento chiuso al pubblico.
Si è trattata di una esplosione di modesta entità prodotta,
secondo quanto giunto dai primi accertamenti, da una bomba-carta
collocata sul lato destro del palco.
Si lamentano lievi danni al palco e ai tendaggi, nessun danno
alle persone.
In conseguenza dell’esplosione e di telefonate
minatorie che annunciavano l’esplosione del Casino,
la forza pubblica ha ordinato la chiusura della sala da gioco ed ha
fatto allontanare tutti i presenti alle ore 22,30.
Terminati gli accertamenti, l’allarme è rientrato
e il Casino ha potuto e può comunque essere riaperto.
A seguito di questi episodi di malintenzionati sarà necessario
sia per quanto riguarda il Casino, sia per quanto riguarda gli
edifici pubblici, in modo particolare il palazzo regionale,
provvedere a delle prevenzioni in relazione a quanto è
successo.
***
