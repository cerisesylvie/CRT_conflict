Classificazione
FINANZA REGIONALE E LOCALE
LAVORO



Oggetto del Consiglio n. 1772 del 4 maggio 2011 - Resoconto
OGGETTO N. 1772/XIII - Interrogazione a risposta immediata:
"Destinazione di una parte di maggiori entrate fiscali a favore
dell'occupazione".
Interrogazione a risposta immediata
Preso atto che, da quanto dichiarato a La Stampa del 30
aprile 2011 dall'Assessore regionale alle Finanze, le entrate
fiscali della Regione Valle d'Aosta sono in crescita;
Appreso che la maggioranza avrebbe già individuato dove
allocare i 54,3 milioni di avanzo di cassa;
i sottoscritti Consiglieri regionali
Interrogano
l'Assessore competente per conoscere se sia vero che 5,7
milioni saranno stanziati per stimolare l'aumento dei posti di
lavoro, in particolare nei cantieri forestali.
F.to: Donzel - Carmela Fontana - Rigo
Président
- La parole au Conseiller Donzel.
Donzel (PD)
- Egregio Presidente, cari colleghi, è molto
istruttivo leggere i quotidiani, da lì si possono apprendere
notizie importanti come quella che il Governo regionale esulta
quando aumentano le entrate fiscali, come dire, un giorno ci si
presenta come il Governo che vorrebbe alleggerire la pressione
fiscale e il giorno dopo si dice:
"che bello, ci sono tante
tasse ai cittadini, abbiamo più soldi a disposizione"
, comunque
questo fa parte della schizofrenia della politica, di questi tempi
la coerenza la lasciamo per tempi migliori.
Nello specifico vogliamo appurare se le dichiarazioni rilasciate
ai giornali, che riguardano un impegno di 5.700.000 per favorire la
ripresa occupazionale, perché a seconda dell'impegno, ossia circa
un po' più di 1.000.000 riguardante le politiche
dell'occupazione...è chiaro che non si tratta di creazione
immediata di posti di lavoro, ma di un importante investimento che
può aiutare la ripresa dell'occupazione, 1.500.000 credo per quanto
riguarda lavori urgenti nel settore delle opere pubbliche è
esattamente quanto chiedeva il Partito Democratico anche in maniera
più consistente quando abbiamo discusso del piano triennale dei
lavori e poi la scoperta -
dulcis in fundo
- di 3.000.000
per i cantieri forestali, che non riusciamo a capire cosa vogliono
significare, se è una modifica del piano lavori (poi ci sarà
un'interpellanza dove avrò modo di chiarire meglio questo
concetto).
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- Grazie Presidente.
A parte l'ironia a buon mercato e fuori tema sul fatto delle
maggiori entrate, che non vogliono dire maggiori imposte o maggiori
tasse, ma solo che probabilmente l'economia in Valle d'Aosta in
questo momento dà dei segnali positivi, il 4,4 percento in più non
viene da un aumento di tasse poste dal Governo regionale, ma è un
dato di fatto che probabilmente l'economia è ripartita. Se di
questo il Consigliere Donzel si rammarica, noi invece diamo un
giudizio positivo su tale aspetto. Volevo precisare che queste
informazioni non sono state oggetto di una conferenza stampa, ma
fanno parte della presentazione di un provvedimento che sarà
oggetto di dibattito in Consiglio: l'assestamento e la variazione
di bilancio. Nella presentazione dei provvedimenti approvati dalla
Giunta quindi c'era anche questo e non potevamo nasconderlo. Queste
decisioni comunque saranno ampiamente dibattute e confrontate in
Consiglio regionale, che sarà l'organo che dovrà approvarle
definitivamente. D'altro canto possiamo ribadire che sul quesito
diciamo "sì"; effettivamente la proposta che ha fatto la Giunta di
inserire una parte consistente dell'avanzo di amministrazione
finalizzato a queste voci è una risposta positiva, poi sarà oggetto
di confronto in Consiglio e sarà quest'ultimo ad approvare
definitivamente tale proposta.
Voglio anche precisare che sostanzialmente è vero che la massa
economica che poteva essere oggetto di ricollocazione
nell'assestamento di bilancio, detratte le partite di giro e le
somme destinate all'avanzo, è 54.000.000, ma nella sostanza da tale
somma bisogna togliere la mobilità passiva, il fondo perente, le
spese obbligatorie, il fondo per spese impreviste, la riduzione del
mutuo a pareggio, in sostanza l'assestamento si basava su circa
20.000.000 di euro; sarà poi in Consiglio che discuteremo di
questo. Certamente vogliamo sottolineare che su questa somma c'è
stato lo sforzo importante di destinare 5.700.000 euro per
incrementare i posti di lavoro; 1.200.000 per le politiche del
lavoro e la formazione professionale, che è stata una richiesta del
servizio...chiaramente i programmi sono ancora in fase di
definizione e non possiamo specificare la destinazione
definitiva...3.000.000 per i precari dell'agricoltura, ma questo
era un dato oggettivo, nel senso che nel bilancio di previsione è
stata posta una somma che non poteva andare in quel momento a
finanziare la Società di servizi, che era in itinere e che doveva
ancora essere approvata. Dopodiché c'era l'impegno in quella fase,
nel momento dell'entrata in vigore della Società di servizi, di
finanziare quei 5.000.000, che sono finalizzati all'acquisto di
servizi proprio per l'argomento che è stato dibattuto prima e
1.500.000 sempre con legge di finanza locale per l'acquisto di
materiali e di servizi per il settore dei lavori pubblici. Non
potevano essere inseriti prima, perché la Società di servizi è
stata definita solo recentemente, quindi ci sembra di aver agito
correttamente.
Président
- La parole au Conseiller Donzel.
Donzel (PD)
- Egregio Presidente, cari colleghi, veda
Assessore, ironia per ironia, la grande soddisfazione che lei ha
espresso per la ripresina valdostana, che peraltro ha avuto dodici
colonne su un settimanale...
(interruzione dell'Assessore Lavoyer, fuori
microfono)
...non si rammarichi, su un settimanale vi erano dodici colonne,
cosa che non ho mai visto, per annunciare questa ripresina
economica...non è quella che percepiscono soprattutto i lavoratori,
non è quella che percepiscono le forze sociali che hanno denunciato
la drammatica condizione dell'occupazione nella nostra regione.
Saremo pronti a discutere di questa proposta di variazione di
bilancio, ci fa piacere che almeno un piccolo segnale va nella
direzione...ma, quando avremo le cifre a disposizione, valuteremo,
perché prima sembrava che i cantieri forestali fossero bloccati per
un taglio di 1.700.000 euro, adesso "piovono" 3.000.000 di euro e
ancora l'Assessore sembra voler riconfermare gli stessi posti.
Grazie.
