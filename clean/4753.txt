Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 451 del 16 settembre 1982 - Resoconto
OGGETTO N. 451/VII - GIURAMENTO DEL NEO-CONSIGLIERE REGIONALE
RICCO RAFFAELE.
PRESIDENTE:
Poiché il Consigliere Ricco è in aula ed è
stato convalidato Consigliere regionale, possiamo procedere ai
sensi dell'art. 23 dello Statuto, dell'art. 6 del Regolamento
interno del Consiglio, alla prestazione del giuramento in modo che
dal momento in cui il giuramento è effettuato, il Consigliere
stesso non solo può essere presente, ma ne assume in pieno
l'esercizio e le funzioni. Ricordo al Consigliere Ricco che in
piedi dovrà rispondere a voce alta ed intelligibile: "Lo giuro".
Leggo la formula del giuramento: "Giuro di essere fedele alla
Repubblica e di esercitare il mio ufficio al solo scopo del bene
inseparabile dello Stato e della Regione Autonoma della Valle
d'Aosta".
RICCO - (D.C.):
Lo giuro.
PRESIDENTE:
Il Consigliere Ricco è Consigliere regionale
a tutti gli effetti; a nome del Consiglio, dei colleghi e
dell'Ufficio di Presidenza, gli rivolgo il benvenuto in questa aula
e i migliori auguri per la sua attività di Consigliere regionale.
Il Consigliere Ricco non è nuovo alla vita amministrativa e
politica per cui, poiché ci troviamo in un'Assemblea legislativa,
penso che potrà dare un contributo ai dibattiti ed ai lavori di
questa Assemblea. Viene dal Comune di Aosta - e non è il solo, io
ho ricordato prima come Sergio Ramera ed io siamo venuti
contemporaneamente dal Comune di Aosta al Consiglio regionale -
dove ricopriva la carica di Assessore. Quindi con questo biglietto
da visita penso che la sua partecipazione ai nostri lavori non
potrà che essere positiva.
Ha chiesto di parlare il Consigliere Ricco, ne ha facoltà.
RICCO - (D.C.):
Grazie Signor Presidente, grazie a voi
colleghi tutti. Sono lieto di essere stato chiamato a far parte del
Consiglio regionale della Valle d'Aosta e colgo l'occasione per
ringraziare anche gli elettori del mio partito e degli amici
personali ai quali prometto di continuare la mia opera
amministrativa e politica sempre intese al conseguimento del bene
della nostra collettività. A tutti i Consiglieri un mio saluto
particolare e spero di poter mettere a disposizione della nostra
collettività la mia scarsa esperienza politica e la mia forse più
consistente capacità amministrativa. Grazie.
