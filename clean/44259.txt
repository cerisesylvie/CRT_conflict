Classificazione
CONSIGLIO REGIONALE
Attività consiliare d'aula



Oggetto del Consiglio n. 1318 del 24 febbraio 2022 - Resoconto
OGGETTO N. 1318/XVI - Ordine dei lavori.
Bertin (Presidente) -
Alla presenza di 34 consiglieri,
possiamo dare avvio ai lavori del Consiglio regionale di oggi.
Abbiamo appreso stanotte, con preoccupazione, dell'inizio dei
bombardamenti sull'Ucraina. Una guerra in Europa si paventa ed è
qualcosa di estremamente tragico...
Voci fuori microfono.
Preoccupazione, preoccupazione, preoccupazione... Consigliere
Rollandin, se ha da ridere, rida, ma era "preoccupazione".
Detto questo, siamo in un momento tragico per questo continente.
Convochiamo una riunione della Conferenza dei Capigruppo.
La seduta è sospesa dalle ore 09:11 alle ore 09:41.
Bertin (Presidente) -
Riprendiamo, chiedo ai colleghi di
prendere posto. La Conferenza dei Capigruppo ha deciso, nell'attesa
che la situazione si evolva, visto che abbiamo delle notizie ancora
frammentate rispetto all'inizio di questo tragico attacco militare,
di convocare per le ore 14:45 un'altra riunione della Conferenza
dei Capigruppo, in modo da valutare la situazione ed eventualmente
aprire un dibattito in Consiglio. Per il momento riprendiamo con
l'ordine del giorno.
