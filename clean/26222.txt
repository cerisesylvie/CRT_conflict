Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 185 del 3 aprile 1973 - Resoconto
OGGETTO N. 185/73 - Acquisto, dalle sorelle Osvalda e Miranda
Lucat, di un terreno di importanza archeologica, sito in Comune di
Quart (località Vollein). Approvazione e finanziamento di spesa.
Delega alla Giunta.
Chantel (P.S.I.) -
...la Sovrintendenza regionale
Antichità e Belle Arti su questo terreno, che aveva affittato per
250 mila lire all'anno, ha fatto degli scavi e messo in evidenza un
cimitero. Naturalmente quest'anno si cercava di non pagare più le
250 mila lire d'affitto e gli è stato chiesto che cosa praticamente
volevano per la cessione del terreno.
Dopo diversi e svariatissimi incontri siamo arrivati alla cifra
di 200 lire al metro quadrato che corrisponde a circa 3 milioni e
mezzo il cui interesse legale è inferiore alle 250 mila lire che
noi pagavamo di affitto. Non ho altro da aggiungere.
Comprato solo il pezzo di terreno qui che interessava solo la
parte archeologica anche se era stato offerto dell'altro terreno
che alla Valle a giudizio della Giunta non serviva, perciò è stato
comprato il terreno per quel che riguarda le ricerche
archeologiche, naturalmente un po' più vasto per poterle
naturalmente...
Manganoni (P.C.I.)
- Conosco la zona di Vollein ed
effettivamente le 200 lire possono anche essere eque, dò atto, ma
riallacciandomi a quanto aveva detto Dolchi prima e anticipando un
prossimo punto all'ordine del giorno di Cogne io constato questo.
Dice Dolchi 7.000 mila lire a St. Pierre e Dolchi ha ragione, qui
200 lire ragionevoli a Vollein, in un prossimo allegato si propone
per Cogne l'acquisto di una cabina di partenza per una seggiovia,
otto mila, neh.
Ora, io mi chiedo, noi dove andiamo a finire, dice Chantel "a
St. Pierre ne abbiamo dato solo sette ma ne volevano di più"; ha
detto Dolchi potevano chiedervene 24", ha ragione, mi si risponderà
a Cogne ne diamo solo 8.000 perché ne avevano chiesti 36, quindi
noi siamo bravi ne abbiamo dati solo 8.
Io mi dico: dove andiamo a finire noi di questo passo?
Allora queste sono cose che noi abbiamo denunciato diverse volte
qui, come quando c'è stato il tentativo di pagare dei terreni ad
Aosta a 1.000 lire al metro applicando la 865, delibera del
Comune.
Allora noi ci chiediamo, ma dove andiamo a finire? Terreni ad
Aosta che valgono 20, 30 mila lire al metro, 1.000 lire, bene, a
St. Pierre gliene diamo 7, non parlo di Vollein che 200 lire per me
vanno molto bene; a Cogne gliene diamo 8, mi fermo qui perché
potrei tirarvi fuori le altre proposte portateci, per esempio quei
terreni non edificabili, perché vincolati dalla superstrada di
Courmayeur, che noi ne abbiamo acquistati un quantitativo, una
superficie minima che noi abbiamo pagato mi pare 5.000, se sbaglio
correggetemi, no, hanno chiesto di più, già hanno chiesto, e allora
io mi chiedo dove andiamo a finire, è così, non so io. Noi creiamo
delle sperequazioni ai cittadini.
Ora, questo fatto era stato ammesso e riconosciuto da tutto il
Consiglio tempo fa e si era nominata una Commissione per studiare
una legge regionale correttiva alla 865.
Bene, io mi chiedo questa Commissione cosa ha fatto? Perché è
bene nominare le Commissioni ma io penso che le Commissioni ogni
tanto devono riferire in Consiglio che cosa fanno.
Perché questo problema è urgente, non si può continuare ad
andare avanti con questo sistema, chiedono 80, abbiamo dato 2.000
lire meno quindi abbiamo fatto un bell'affare, no, no, non regge
questo. Ora questa Commissione cosa sta facendo? Ha iniziato i suoi
lavori? A che punto è? Si è riunita? Cosa intende fare? Quando vuol
portare a temine i suoi lavori? Perché qui bisogna uscire da questa
situazione, io sono d'accordo quando, quello che denuncia Dolchi,
non si può continuare in questo sistema, diamo quello che
chiedono... io penso che tutti i cittadini della Valle, tutti o
buona parte, i cittadini della Valle hanno dei terreni che
sarebbero ben lieti di vendere a Chantel, alla Regione, scusa
Chantel. Di vendere alla Regione no, e allora noi, chiunque di
questi cittadini può chiedere anche se il terreno ne vale 4 chiede
20, discute, la Regione gliene da quindici e poi viene a dire
abbiamo risparmiato 5.000 lire al metro, no così non va... (
voce
di Chantel
) ...Ma Chantel non ce l'ho mica con te io, io chiedo
alla Commissione cos'ha fatto, Chantel, non so, forse tu non ci sei
neanche nella Commissione che dovrebbe studiare questa legge
correttiva, io non ho parlato di Capogruppo o no, io ho chiesto a
questa Commissione cosa fa e cosa intende fare, per uscire da una
situazione che non è sostenibile, non si può continuare in questo
modo!
Montesano (P.S.D.I.)
- Altri interventi? Allora passo ai
voti la delibera, chi approva alzi la mano, contrati, astenuti, il
Consiglio approva.
Oggetto n. 31.
