Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 567 del 11 novembre 1982 - Resoconto
OGGETTO N. 567/VII - COMUNICAZIONI DEL PRESIDENTE DEL
CONSIGLIO.
PRESIDENTE:
Le comunicazioni del Presidente del
Consiglio, concernono l'attività del Consiglio dal 27 ottobre ad
oggi.
Disegni di legge presentati:
Proposta di legge n. 441
, presentata dai Consiglieri
Martin, Nebbia, De Grandis, Lustrissy, Tamone, Mafrica e Bordon, in
data 29 ottobre 1982, concernente: "Modificazioni delle
delimitazioni territoriali stabilite con legge 5.4.1973, n. 13,
recante norme sull'istituzione e sul funzionamento delle Comunità
Montane."
Disegno di legge n. 442,
presentato dalla Giunta
regionale in data 8 novembre 1982, concernente: "Personale
regionale. Assegno mensile riassorbibile". (I Commissione).
Disegno di legge n. 443,
presentato dalla Giunta
regionale in data 10 novembre 1982, concernente: "Sviluppo della
meccanizzazione forestale e delle strutture produttive per la prima
lavorazione del legno."
Disegno di legge n. 444
, presentato dalla Giunta
regionale in data 10 novembre 1982, concernente: "Aumento della
spesa per l'applicazione della legge regionale 9.5.1963, n. 12,
concernente l'istituzione dell'Ente Valdostano per l'Artigianato
Tipico."
Disegno di legge n. 445,
presentato dalla Giunta
regionale in data 10 novembre 1982, concernente: "Aumento della
percentuale di intervento per l'attuazione dei compiti attribuiti
alla "Federachon di sport de Noutra Tera" della legge regionale
11.8.1981, n. 53."
Disegni di legge vistati:
Disegno di legge n. 419
, concernente: "Modificazione
della legge regionale 1.4.1977, n. 18, recante norme per la
circolazione dei veicoli a motore nella Regione."
Disegno di legge n. 417
, concernente: "Norme sulla
Commissione di disciplina dell'U.S.L."
Non vi sono disegni di legge non vistati.
Non vi sono deliberazioni vistate, né deliberazioni non
vistate.
La scadenza, per quanto concerne questi provvedimenti, adottati
nell'ultima seduta consiliare, non è avvenuta in questo periodo di
tempo.
Le riunioni sono state:
Conferenza Capigruppo, Ufficio di Presidenza e Presidenti di
Commissione: 1
Ufficio di Presidenza: 1
I Commissione: 1
III Commissione: 2
IV Commissione: 1
I e III Commissione congiunte: 2
I e IV Commissione congiunte: 1
I e V Commissione congiunte: 1
Commissione Speciale Châtillon: 1
Commissione Speciale Informazione: 1
Comitato Amministrativo Cassa di Previdenza Consiglieri: 1
In proposito informo i colleghi che quanto prima, alla fine dei
lavori del Consiglio, si dovrà fare un'assemblea della Cassa di
Previdenza per adottare alcuni provvedimenti di modifica che sono
strettamente legati all'approvazione della legge.
Per quanto riguarda l'altra attività del Consiglio, la
Segreteria della Federazione unitaria CGIL, CISL, UIL e SAVT ha
trasmesso a questa Presidenza un documento in cui si comunica che è
intenzione delle organizzazioni sindacali di indire in tempi
ravvicinati una conferenza regionale sulle partecipazioni statali.
Il documento in questione è a disposizione di quanti ne fossero
interessati alla consultazione, presso la Segreteria della
Presidenza del Consiglio.
Un gruppo di lavoratori occupati presso la SIB, operanti presso
l'autoporto regionale, hanno inviato a questa Presidenza una
petizione nella quale esprimono vivo disappunto per il fatto che è
stata autorizzata la circolazione su quattro corsie sulla strada
statale, nel tratto Aosta-Saint-Christophe-Villair di Quart, senza
una adeguata segnaletica e protezione per i veicoli che si
immettono sulla statale.
Nel documento, indirizzato oltre che a questa Presidenza, anche
al Presidente della Giunta, all'Assessore ai Lavori Pubblici, al
Comando della Polizia Stradale, alla Direzione dell'ANAS ed ai
Sindaci dei comuni interessati, si richiede di provvedere, con la
massima urgenza, all'adozione di adeguate misure al fine di
garantire l'incolumità a coloro che si devono immettere nella
strada statale dalle strade laterali e soprattutto nei momenti in
cui maggiore diventa l'affluenza per l'entrata e l'uscita dei posti
di lavoro.
Un gruppo di cittadini residenti nel comune di Montjovet ha
fatto pervenire a questa Presidenza una petizione, nella quale si
richiede l'installazione di un nuovo ripetitore che consenta la
ricezione di tutti i programmi televisivi.
Nel documento in questione, inviato oltre che a questa
Presidenza anche alla Presidenza della Giunta regionale, al
Presidente della Commissione per l'Informazione, ai Capigruppo
consiliari ed al Direttore della sede RAI di Aosta, si esprime vivo
disappunto per la mancanza di interventi risolutivi da parte delle
competenti autorità nonostante reiterate richieste e si preannuncia
l'adozione di adeguate iniziative di protesta.
In relazione alla discussione avvenuta in Consiglio regionale
nel corso dell'adunanza del 28 ottobre, a seguito di interrogazioni
presentate sulla vicenda inerente la risoluzione del rapporto di
lavoro nei confronti di un invalido civile assunto dall'INPS ai
sensi della legge 482/68, l'Assessore alla Sanità ed Assistenza
Sociale, Augusto Rollandin, con sua lettera in data 4 novembre
1982, indirizzata a questa Presidenza per conoscenza, si è fatto
interprete presso il Direttore della sede INPS di Aosta degli
auspici manifestati dal Consiglio regionale per un riesame del caso
da parte di quell'Istituto.
L'Assessore Rollandin, nella sua lettera, ha ancora invitato il
Direttore della sede INPS, qualora ciò rientri nelle sue
competenze, ad esaminare la possibilità di una revisione del
provvedimento, ovvero ad interporre i suoi buoni uffici presso la
Direzione generale dell'INPS.
Cette Présidence a participé aux travaux du colloque
international sur le thème "Coopération et Régions" qui s'est
déroulé à Saint-Vincent les 8 et 9 novembre derniers.
A l'ouverture des travaux j'ai tenu à souhaiter la bienvenue à
tous les participants au nom du Conseil régional et à mon nom
personnel.
In data 30 ottobre 1982 l'Ufficio di Presidenza ha ricevuto una
delegazione dell'Ordine degli Avvocati della Valle d'Aosta, che
aveva ospitato, per uno scambio di esperienze, una delegazione
dell'Ordine degli Avvocati del Vallese.
Infine, colleghi Consiglieri, una comunicazione ufficiale che fa
seguito a quanto già discusso in sede di Conferenza dei Capigruppo;
il Presidente della Giunta, in data 10 novembre 1982, ha richiesto
per iscritto e ufficialmente entro i 20 giorni, cioè il 30 novembre
con prosecuzione all'1/2 dicembre, la convocazione straordinaria ed
urgente del Consiglio con iscrizione all'ordine del giorno dei
seguenti oggetti:
- bilancio di previsione della regione Autonoma della Valle
d'Aosta per l'anno finanziario 1983 e per il triennio 1983/85;
- finanziamenti di spese nei diversi settori regionali di
intervento, con modifica all'autorizzazione di spese di leggi
regionali in vigore assunte in coincidenza con l'approvazione del
bilancio di previsione per l'esercizio 1983 e del pluriennale
1983/85.
Come già è stato reso noto alla Conferenza dei Capigruppo, la
Presidenza della Giunta regionale considera indispensabile questa
convocazione urgente in considerazione degli emendamenti che il
governo - sempre che ne esista uno - intenderebbe presentare alla
legge finanziaria per modificare in senso negativo, cioè la
riduzione dai 9 ai 7 decimi della quota spettante alla Valle
d'Aosta per il 1983.
Il Presidente della Giunta dice testualmente: "al di là di ogni
conseguente azione a difesa dei diritti acquisiti dalla regione
Autonoma Valle d'Aosta, richiedo pertanto una convocazione
straordinaria al fine di prevenire la possibilità anche remota di
una tempestiva entrata in vigore della suddetta legge finanziaria
statale". Ovviamente il Presidente della Giunta si riferisce anche
ad eventuali decreti legge. "Infine, il Consiglio regionale prenda
quindi la sua posizione sul bilancio così costruito con i 9/10 di
entrate prima dell'eventuale pubblicazione o della legge
finanziaria emendata o di eventuali decreti legge."
La Presidenza confida di poter distribuire alla I Commissione ed
alle altre Commissioni, nonché a tutti i Consiglieri regionali
questa documentazione entro la giornata di oggi.
Un'ultima notizia non confermata che comunque mi corre l'obbligo
di trasmettere al Consiglio: le radio di questa mattina, pur con la
dovuta cautela e le dovute riserve, avrebbero annunciato che Radio
Mosca ha ufficialmente comunicato il decesso del Capo dello Stato,
Segretario del P.C. dell'Unione Sovietica, Leonid Breznev. Fra
tutte le radio che hanno dato per ipotetico questo decesso, Radio
Mont Blanc dà invece per sicura questa notizia, trasmessa alle nove
di questa mattina - ora italiana, da Radio Mosca.
Ritengo che il Consiglio regionale, che sempre con sensibilità e
tempestività ha preso parte agli avvenimenti inerenti la vita
internazionale, debba prendere atto di questo luttuoso
avvenimento.
In un momento così delicato e critico per la vita internazionale
e per i rapporti tra Stati e Governi, certamente con la scomparsa
di un personaggio che, sulla scena mondiale, è stato uno dei
principali artefici della vita politica di questi ultimi decenni è
auspicabile che nel prossimo futuro non si debbano registrare
modificazioni in senso negativo, tanto più che ve ne sono già molte
nei rapporti tra le grandi potenze.
Se il Presidente avrà notizie più precise durante la mattinata,
ne informerà immediatamente il Consiglio. Così come lo stesso
Presidente della Giunta informerà il Consiglio se si avranno
notizie più precise su quanto sta avvenendo a Roma in merito al
governo italiano.
Sono così terminate le comunicazioni del Presidente del
Consiglio. Vi sono Consiglieri che intendono intervenire? Ha
chiesto la parola il Consigliere Mafrica; ha facoltà di
parlare.
MAFRICA - (PCI):
Il Presidente del Consiglio ha ricordato
che alcuni giorni fa, nella riunione dei Capigruppo, era stata
ventilata la notizia circa l'intenzione del governo di ridurre a
7/10 anche per il 1983 le quote di riparto spettanti alla Valle
d'Aosta.
Stamattina ci è stato comunicato che il Presidente della Giunta
chiede una discussione anticipata del bilancio. Dato che mancano
meno di 20 giorni a fine mese, ovviamente una discussione
anticipata porterà ad una più difficile discussione sul bilancio
stesso.
A questo proposito noi vogliamo rilevare alcuni punti su questa
nuova iniziativa promossa dal governo contro la nostra regione.
Anzitutto dobbiamo rilevare che troviamo strano che, dopo aver dato
ai Capigruppo questa notizia, la Giunta se ne stia tranquilla e
silenziosa, addirittura come se ci fosse una consegna del silenzio.
Non riusciamo a capire questo atteggiamento.
Noi ci aspettavamo qualche forma di protesta da parte della
Giunta regionale, soprattutto in considerazione del fatto che
l'emendamento, che il governo sarebbe intenzionato a presentare,
non avrebbe avuto, come previsto dallo statuto, nessuna preventiva
discussione con la regione e con il Presidente della Giunta.
Comprendiamo che ci sia il rischio di dimissioni del governo
nella stessa giornata di oggi, ma la legge finanziaria dello Stato
credo comunque dovrà essere approvata dal Parlamento, quindi in
questa approvazione potrebbero trovare spazio gli emendamenti già
predisposti, tra cui quello che riguarda la Valle d'Aosta.
Noi diamo un giudizio negativo su questa iniziativa del governo;
riteniamo assurdo che un governo già traballante, scarsamente
credibile, pensi di poter dare lezioni di rigore alle regioni, in
particolare alla nostra.
Da tempo era noto che esisteva tra i Ministri una divisione che
avrebbe potuto portare problemi per la sopravvivenza del governo.
Noi diciamo che il governo conduceva già una vita stentata e la
probabile caduta del governo era già insita nella sua stessa
formazione. Era infatti un governo fotocopiato rispetto al
precedente che, al suo interno, conteneva gli stessi personaggi che
già in passato avevano seguito impostazioni differenti e questo non
poteva farlo durare a lungo.
Le divisioni, a nostro giudizio, più che dipendenti dal
carattere dei Ministri, sono divisioni di impostazione di politica
economica, e un governo non può presentarsi con due facce in una
situazione di crisi come quella attuale quando il dollaro vale
ormai 1.500 lire, quando la bilancia dei pagamenti è in deficit per
circa 20 mila miliardi, quando il debito pubblico complessivo
raggiunge i 350 mila miliardi e quando il deficit per questo anno
non si sa se sia intorno ai 70 mila miliardi o se si avvicini ai
100 mila miliardi. In una situazione così, quindi, la politica
economica deve essere unica, non può essere indirizzata su binari
divergenti. A nostro giudizio è necessario quindi un cambiamento
radicale nel governo del paese.
Si parla da tempo di elezioni anticipate, andare alle elezioni
per ripresentare una maggioranza ed un governo che abbia le stesse
caratteristiche, le stesse divisioni e la stessa inconcludenza di
quella attuale ci pare poco utile per il paese. Riteniamo invece
che sia necessaria un'alternativa completamente diversa. E'
necessario che si vada ad un governo in cui siano rappresentati,
tutelati gli interessi delle forze del paese che difendono tutti
coloro che lavorano e coloro che hanno bisogno.
Per ciò che riguarda la riduzione di 2/10 per il 1983 delle
quote di riparto spettanti alla Valle d'Aosta, noi crediamo che, se
la Giunta regionale non l'ha ancora fatto, il Consiglio regionale
debba oggi, in qualche modo, esprimere una sua protesta, perlomeno
la forma più semplice, quella che abbiamo usato alcune volte,
predisporre cioè un ordine del giorno, un telegramma dei Capigruppo
indirizzato ai Capigruppo del Parlamento, affinché non votino
questo eventuale emendamento presentato dal governo.
Noi non crediamo che ci possa essere, rispetto ad imposizioni
che vanno a toccare dei diritti della regione, un atteggiamento di
rassegnazione, non ci sembra che i sentimenti di estraneità, che
ogni tanto la Giunta esprime rispetto allo Stato, possano essere
tirati in ballo quando ci sono iniziative del governo che vanno a
toccare la possibilità stessa di autonomia della regione, la
possibilità di decidere e di intervenire nella nostra Valle.
Si usino, se esistono, i collegamenti fra forze politiche di
maggioranza presenti in questa Giunta e presenti nel governo
centrale, si faccia sentire ad alta voce la protesta della Valle
d'Aosta.
Noi, per parte nostra, abbiamo preso contatto con il Sen.
Modica, Presidente della Commissione per le questioni regionali,
abbiamo preso contatto con i Capigruppo della Camera e del Senato,
affinché i gruppi comunisti - abbiamo chiesto - si esprimano contro
questo tentativo di far pagare alla Valle d'Aosta l'incapacità del
governo nazionale.
PRESIDENTE:
Altri chiedono la parola sulle comunicazioni
del Presidente del Consiglio?
La parola al Consigliere Tamone; ne ha facoltà.
TAMONE - (UV):
C'est seulement pour dire que les
considérations qui ont été faites par le Conseiller Mafrica nous
trouvent pour certains aspects particulièrement d'accord, mais pour
d'autres un peu moins, dans le sens que, malheureusement, pour les
événements qui se passent à Rome ces jours-ci, nous attendions la
présentation des amendements à la loi financière de l'Etat pour
lundi, à la rentrée du Président du Gouvernement italien des
Etats-Unis.
Après d'autres choses se sont passées... Formica-Andreatta,
Andreatta-Formica, Spadolini s'est trouvé dans un piège beaucoup
plus complexe que la loi financière qui est déjà pour son compte
très complexe et compliquée.
Paraît-il que parmi les nombreux amendements que le gouvernement
aurait dû présenter à la loi financière, il aurait dû
y
être
aussi un amendement concernant la répartition financière entre la
Vallée d'Aoste et l'Etat italien.
Je pense que le gouvernement valdôtain, ces amendements
présentés, aurait pu agir selon ses décisions. Ce n'est pas à moi
de dire ce que le gouvernement valdôtain aurait dû faire, mais je
pense quand même qu'il puisse s'exprimer au gouvernement
italien.
Au contraire, en tant que parti et mouvement politique, nous
avons des possibilités de type et d'ordre différents et nous nous
exprimons d'une façon différente, chose que vous avez fait un peu
plus vite que l'Union Valdôtaine.
Peut-être, vous êtes plus agiles que nous et vous pouvez prendre
des décisions sans consulter vos organes directeurs. Notre
organisation est différente, en effet nous avons attendu la
communication de lundi; le mardi notre Comité exécutif s'est réuni
et a pris sa décision sur cet aspect.
Nous avons déclaré que si le gouvernement italien aurait pris
des décisions de ce genre, il aurait violé deux lois: celle sur la
répartition financière et la loi constitutionnelle qui est le
Statut. En effet, le Président du gouvernement valdôtain doit
pouvoir s'exprimer sur de tels arguments, et ceci jusqu'à ce moment
n'a pas été fait.
C'est pour cela que nous avons dit toutes ces choses, en suivant
la vague de M. Carlassare, finalement nous avons dit que si le
gouvernement présentait ces amendements et si ces amendements
étaient approuvés, M. Fosson aurait enlevé la confiance au
gouvernement.
Alors, je crois que c'est juste que les forces politiques
s'engagent sur ce problème et même s'il y avait eu un engagement
encore plus fort des forces politiques sur cet argument, nous
pensons que la chose aurait été positive.
Il me semble quand même un peu délicat engager des organes
officiels, tels que le gouvernement régional et le conseil
régional, sur un argument dont la sûreté n'est guère établie.
Evidemment si ces amendements seraient présentés, ce matin on
attend d'autres nouvelles du gouvernement italien parce que,
paraît-il, il y aura la démission du cabinet, présidé par M.
Spadolini, alors évidemment tout le problème change et nous
devrons, nous aussi, regarder à ce problème avec une autre vision
et une autre prise de position, parce que évidemment, vue l'absence
d'un gouvernement central, aussi nos positions devront être
modifiées.
PRESIDENTE
: La parola al Consigliere Carlassare; ne ha
facoltà.
CARLASSARE - (Dem. Prol. - Nuova Sin.):
Anzitutto devo
dire che ho presente una vignetta apparsa sull'organo dell'Union
Valdôtaine, dove si vedeva un bel bersagliere che opprimeva la
Valle d'Aosta.
Il discorso fatto da Tamone da una parte mi trova consenziente,
visto che questa indicazione è stata data in più occasioni dal
sottoscritto. Mi trova consenziente anche circa un atteggiamento
che tiene l'Union Valdôtaine, perché mi pare che Tamone abbia
espresso un giudizio a nome dell'Union Valdôtaine.
Ritengo che questo provvedimento, se verrà preso - e pare
proprio di sì - sia non casuale e non sia l'ultimo di un'azione
politica condotta dal governo centrale, punitiva nei confronti
degli enti periferici dello Stato, delle Regioni e dei Comuni,
oltre che punitiva nei confronti dei ceti sociali più deboli, in
quanto incapace di fare pagare ai ceti sociali ed alle strutture
economiche più forti il prezzo di questa crisi, per cui si cerca di
risolverla con una serie di provvedimenti che si ripercuote nei
bilanci familiari delle famiglie più deboli.
Accolgo comunque di buon grado questa indicazione data
dall'Union Valdôtaine, però vorrei fare alcune riflessioni.
Come primo punto ritengo che il governo centrale non sia
un'entità distaccata dalle forze politiche che lo appoggiano e
queste forze non sono entità distaccate dalle forze politiche che
operano a livello regionale, salvo i movimenti regionalisti.
Pertanto, gradirei moltissimo - e penso, come me, tutti i
cittadini della Valle d'Aosta - che questo giudizio pesante, dato
dall'Union Valdôtaine, in quanto movimento politico, fosse un
giudizio espresso dal Presidente della Giunta, il quale non
dovrebbe sfuggire, attraverso dribbling dialettici, nel dare un
giudizio sul comportamento del governo centrale che ha
atteggiamenti punitivi nei confronti della Valle d'Aosta dal punto
di vista economico, dal punto di vista finanziario ed anche dal
punto di vista statutario, ma giungere a dare un giudizio sul
comportamento di questo governo e su quello delle forze politiche
che lo appoggiano e si esprimono attraverso questo governo.
Ritengo che il Presidente della Giunta non possa sfuggire a
questo giudizio perlomeno per coerenza, in quanto sa benissimo che
la posizione dell'Union Valdôtaine e del Presidente, in quanto
membro dell'Union Valdôtaine, siano contro lo Stato.
Pertanto, non ritengo che altrettanto possano affermare i
rappresentanti di altre forze politiche presenti in Giunta. Va
benissimo che se la prenda con la Repubblica in senso lato, senza
precisare bene cos'è la Repubblica, vorrei però che il massimo
organismo responsabile della conduzione della cosa pubblica in
questo Stato, in questa Repubblica che è il governo, fosse
finalmente giudicato per i suoi comportamenti da parte del massimo
rappresentante della Giunta, il Presidente.
Invito pertanto il Presidente della Giunta a dare un giudizio
politico su questi comportamenti che non sono solo il molto
probabile decurtamento di 2/10 del bilancio regionale, che
legittimamente ci spetta, ma sono anche tutta una serie di altri
atteggiamenti che prevedono soluzioni adottate nei confronti
dell'industria valdostana, sono tutta una serie di non soluzioni
adottate per una serie di problemi, tipo quello dello scorrimento
stradale del fondo valle che sono poi i riflessi di provvedimenti e
di comportamenti generali, in quanto tali, ma che influiscono anche
sulle condizioni di vita della popolazione valdostana.
PRESIDENTE:
Ci sono altri che chiedono la parola sulle
comunicazioni del Presidente del Consiglio?
La parola all'Assessore all'Industria, Commercio, Artigianato e
Trasporti Chabod; ne ha facoltà.
CHABOD - (DC):
Solo per tranquillizzare sia Carlassare
che l'amico e compagno Mafrica: noi non sappiamo ancora quali siano
questi emendamenti e, come ha detto Tamone, stiamo aspettando di
conoscerli.
Voglio far rilevare che, come Giunta regionale e come partito
della D.C. faremo tutti i passi onde far rispettare quanto è stato
votato in questo Consiglio.
PRESIDENTE:
Altri chiedono la parola? Procediamo
nell'ordine del giorno.
Non ci sono comunicazioni del Presidente della Giunta.
