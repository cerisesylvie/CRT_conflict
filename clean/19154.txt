Classificazione
BILANCIO E CONTABILITA' REGIONALE
UNIONE EUROPEA E RAPPORTI INTERNAZIONALI


Resoconto integrale del dibattito dell'aula
Oggetto del Consiglio n. 2294 del 15 novembre 2001 - Resoconto
OGGETTO N. 2294/XI Approvazione del programma Leader+
regionale (PLR) per il periodo 2000-2006 in attuazione della
decisione della Commissione europea C (2001) 2744 del 25 settembre
2001.
Deliberazione Il Consiglio
Richiamato il regolamento CE n. 1260/99, recante disposizioni
generali sui Fondi Strutturali, che istituisce l'iniziativa
comunitaria Leader+;
Richiamata la Comunicazione della Commissione agli Stati membri
2000/C 139/05 recante gli orientamenti per l'iniziativa comunitaria
in materia di sviluppo rurale (Leader+);
Richiamata la legge n. 183/1987 - articolo 5 - che istituisce un
fondo di rotazione per favorire l'accesso ai fondi strutturali
europei;
Richiamata la deliberazione CIPE 67/2000 concernente la
definizione delle aliquote di cofinanziamento pubblico nazionale
per i programmi di iniziativa comunitaria Equal, Interreg III,
Leader+ e Urban II, relativi al periodo 2000-2006;
Richiamata la propria delibera n. 1581/XI del 4 ottobre 2000 con
la quale, oltre ad approvare le aree selezionate e gli obiettivi
generali e le strategie del programma, si delegava alla Giunta
regionale di approvare e inoltrare il provvisorio Programma Leader+
regionale (in seguito denominato PLR) al Ministero delle Politiche
Agricole e Forestali e alla Commissione Europea;
Considerato che la Direzione Politiche Agricole e Sviluppo
Zootecnico, in applicazione delle sopraccitate disposizioni ha
provveduto a negoziare con l'Unità E II della Direzione Europea
Programmi di Sviluppo Rurale della Commissione Europea, il PLR e
che lo stesso è stato adottato dalla Commissione Europea con
Decisione n. C(2001) 2744 del 25 settembre 2001;
Vista la necessità di riapprovare il PLR con le modifiche
definite con competenti Servizi della Commissione Europea;
Richiamata la deliberazione della Giunta regionale n. 13 in data
11 gennaio 2001 concernente l'approvazione del bilancio di gestione
per il triennio 2001/2003, con attribuzione alle strutture
dirigenziali di quote di bilancio e degli obiettivi gestionali
correlati e di disposizioni applicative;
Visto il parere favorevole rilasciato dal Direttore della
Direzione politiche agricole e sviluppo zootecnico, ai sensi del
combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, sulla
legittimità della presente deliberazione;
Visto il parere della III Commissione consiliare permanente;
Delibera
1) di approvare il Programma Leader+ regionale (PLR),
comprensivo degli allegati A), B) e C), adottato dalla Commissione
Europea con Decisione n. C(2001) 2744 del 25 settembre 2001;
2) di stabilire che il programma di cui trattasi, ad eccezione
degli allegati B) e C), sia pubblicato sul Bollettino ufficiale
della Regione.
Allegati
(Omissis)
PrésidentLa parole à l’Assesseur à
l’agriculture et aux ressources naturelles,
Perrin.
Perrin (UV)
Il 4 ottobre 2000 il Consiglio regionale
approvava i criteri e le zone eleggibili per l'attuazione del nuovo
programma Leader+ ed è stata approvata in quella sede anche la
delega alla Giunta per la presentazione del programma alla
Commissione europea. La Commissione europea ha approvato il
progetto con decisione n. 2.744 del 25 settembre 2001.
I finanziamenti a favore del programma Leader+ ammontano ad un
totale di 5,5 milioni di euro, di cui 2,14 milioni di euro sono
direttamente finanziati dall’Unione europea, mentre
la ripartizione degli altri investimenti è a carico una parte dello
Stato, una parte della Regione e una parte dei realizzatori dei
progetti. Quali sono gli obiettivi di Leader+? È un programma che è
la continuazione naturale di Leader II, che si sta concludendo, e
con la sua attuazione si intende poter accogliere delle idee nuove
che contribuiranno a creare sviluppo nelle zone rurali, nonché a
far crescere una società e un'economia più dinamiche, ma nello
stesso tempo garantendo lo sviluppo sostenibile.
Questi sono i principi fondamentali che regolano il programma
Leader+. Cogliendo questa opportunità gli operatori locali pubblici
e privati potranno finanziare progetti mirati al rilancio delle
comunità rurali, all'incremento dell’attrattiva
delle zone rurali e con l’obiettivo di migliorare
soprattutto la qualità della vita. Il programma regionale di
Leader+ ha lo scopo di far dialogare gli operatori dei diversi
settori economici presenti sul territorio, quali ad esempio
l’artigianato, il turismo e sicuramente gli
operatori dell’agricoltura. Si potranno programmare
interventi innovativi, di rilancio delle imprese locali, di
valorizzazione dei prodotti locali, di sostegno alla famiglia
rurale e iniziative mirate a sfruttare nel miglior modo possibile
le risorse naturali e culturali del territorio rurale. La
definizione del programma è stata preceduta da riunioni svoltesi
nelle zone rurali, dove si sono accolti dei suggerimenti e delle
suggestioni.
Il soggetto attuatore di Leader+ sarà il GAL (gruppo di azione
locale) che si costituirà attraverso un bando pubblico, il quale è
composto da un insieme di partner pubblici e privati che devono
rappresentare un'espressione equilibrata dei settori
socio-economici presenti sul territorio, quindi potranno far parte
del GAL sia i rappresentanti dei comuni e delle comunità montane
che dei vari operatori economici sul territorio.
Il GAL, che sarà unico per la Valle d’Aosta, sarà
quindi l’ente gestore dei progetti, proporrà un
piano di sviluppo locale raccogliendo le idee e i progetti proposti
da iniziative sia private che pubbliche. Per informare i potenziali
beneficiari, cioè i promotori dei progetti, sono previste una serie
di azioni divulgative sulle opportunità che questo programma può
fornire. Esiste poi l’azione di controllo, che è
demandata all’Assessorato, in collaborazione con il
CRESVIR, che è una commissione inter-assessorile.
Sarà compito di questa commissione sia
l’assegnazione delle risorse, le verifiche della
documentazione contabile e la liquidazione e i saldi successivi.
Dicevo che il Leader+ potrà prendere inizio fra poco, nel frattempo
si sta concludendo il programma Leader II per il quale è già stata
presentata una valutazione ex post definitiva.
L’ultima valutazione di Leader II, quindi di tutta
la procedura e l’attuazione dei progetti sarà
presentata entro giugno di quest’anno. Una nota
interessante è che il nostro programma leader è il primo ad essere
approvato dalla Commissione europea, che ha accettato quasi in toto
le nostre proposte, raccomandando comunque di tener conto, nella
realizzazione dei progetti della valenza ambientale del nostro
territorio che è collegato ad un corretto sviluppo rurale delle
nostre zone.
Président
La discussion est ouverte.
La parole à la Conseillère Squarzino Secondina.
Squarzino (PVA-cU)
Volevo su questo progetto esprimere
alcune valutazioni e alcune osservazioni. Credo che questo progetto
sia una bella occasione, una bella opportunità per il mondo rurale
valdostano. Abbiamo un progetto comunitario da gestire, abbiamo
risorse ingenti, anche se, rispetto a quelle che normalmente
vengono assegnate al mondo rurale o che il mondo rurale si aspetta,
forse non sono considerate dagli interessati così tanto ingenti.
Comunque abbiamo un miliardo e mezzo da spendere entro giugno 2003,
quindi non sono due "bruscolini".
Ma direi che il valore di questo progetto non è solo e tanto
nelle risorse che mette in campo quanto in questo valore aggiunto
che chiede in progettazione, in ideazione, in proposte di
intervento; in analisi preventiva della situazione, in ricerca di
soluzioni, in proposte di intervento, in attuazione e realizzazione
di questi interventi e poi nella verifica degli interventi stessi.
Mi sembra di poter dire che questo valore aggiunto è estremamente
positivo: non sono dati dei soldi perché, a fronte di un incidente,
occorre rimediare, dando dei soldi.
Qui si danno dei fondi per una progettualità: e questo è
l’aspetto estremamente positivo del progetto. È una
possibilità che viene fornita per alcune aree selezionate, per aree
di media e alta montagna che sono un po' fuori dallo sviluppo
turistico elevato o fuori dalle vie di comunicazione che invece
caratterizzano i comuni di fondovalle. Direi quindi che ci sono con
questo progetto delle possibilità reali perché si crei innovazione,
si creino servizi nelle zone rurali proprio per sostenere
interventi e azioni che si integrano con quelle previste nel piano
regionale rurale.
Vorrei sottolineare due elementi positivi, oltre a quelli che ho
detto. Innanzitutto l’attenzione al mondo femminile,
al ruolo della donna, alla funzione che proprio la donna può
svolgere per migliorare la qualità della vita nelle zone agricole,
e migliorarla non per il fatto che esiste, ma perché crea
opportunità migliori per sé e per i propri figli, per tutta la
famiglia. In questo senso credo sia importante aver considerato la
donna come una risorsa e avere investito risorse sul ruolo che la
donna può svolgere. È uno dei tre grandi assi su cui il Leader+
lavora.
C’è un altro elemento positivo che lei ha
ricordato nella sua introduzione e che è stato richiesto con forza
dalla Comunità europea, prendiamone atto e ringraziamola di
aiutarci anche a scoprire un valore importante per la nostra
Regione: l’ambiente.
Il progetto richiede una forte attenzione alla dimensione
ambientale perché se vengono studiati anche i progetti tenendo
conto della valorizzazione dell’ambiente, credo che
possa diventare consapevolezza comune che il rispetto della qualità
dell’ambiente aiuta non soltanto la vita degli
abitanti della montagna, ma diventa per noi e per la nostra Regione
un fattore molto alto di qualità turistica, di possibilità di nuove
attività economiche, di nuove risorse integrative. Ritengo pertanto
che questo progetto sia positivo. Avevamo già votato positivamente
il precedente piano, prima che fosse ancora perfezionato dopo i
rapporti con la Comunità europea.
Mi permetto, Assessore, di chiederle attenzione su alcuni
elementi del progetto su cui bisognerebbe lavorare o essere più
attenti. Intanto le proposte che riguardano
l’informazione. Qui si fa riferimento in modo
particolare all'informazione informatizzata, cioè ai mezzi
informatici. Non so se questi siano i mezzi più idonei per i
destinatari a cui ci si rivolge, quindi occorrerebbe riflettere un
momento.
Forse il piano prevede anche altri mezzi di informazione. Io
sottolineerei quello che è indicato a pagina 54, in cui si chiede
che in ogni occasione in cui le autorità regionali, in cui il mondo
rurale si incontra per esaminare tutti i possibili programmi, tutti
i possibili finanziamenti, le risorse, gli aiuti che sono previsti
per il mondo rurale, che in tutte queste occasioni si parli anche
di questo progetto perché è un modo per aumentare maggiormente
l’informazione e farla giungere a tutti i
destinatari.
Questo consentirebbe anche un coinvolgimento dal basso della
popolazione. Questo è un aspetto positivo tutto da costruire, su
cui bisogna fare molta attenzione e su cui bisogna anche attivare
risorse specifiche.
Poi vorrei chiederle anche un'attenzione per quanto riguarda il
ruolo del GAL, gruppo di autonomia locale. La precedente esperienza
del GAL, mi riferisco al GAL che ha gestito il precedente programma
Leader II, ha fatto emergere alcune incertezze, contraddizioni, non
chiarezze di comportamento sia nel momento dell'informazione a
quelli che gestivano i progetti, sia nel momento della gestione o
del controllo dei progetti. E questo ha creato del disagio in
coloro che si erano attivati per presentare e gestire i progetti.
Bisogna chiedere al GAL una maggiore coerenza e chiarezza nelle
indicazioni, in modo che la fiducia che gli operatori pongono nel
presentare i progetti, non venga delusa, durante la gestione,
durante l’attivazione degli interventi.
So di sfondare una porta aperta nei confronti
dell’Assessore, so anche che il destinatario della
mia richiesta non è l’Assessore Perrin, ma sarà
probabilmente l’Assessore della prossima Giunta.
Sarebbe interessante fare a livello politico, parlo di Consiglio
oltre che di commissioni, una valutazione delle ricadute che sul
territorio questo progetto ha avuto del raggiungimento degli
obiettivi. Ricordiamoci che questi sono gli ultimi progetti
finanziati con risorse comunitarie.
Proprio la valutazione di quello che è successo, dei risultati
raggiunti e degli obiettivi che sono stati individuati e raggiunti
può dare degli elementi per impostare successivamente una politica
agricola in Valle. Forse la Regione stessa potrebbe far propria
questa metodologia e mettere risorse sue in questo tipo di
metodologia. Bisogna però che il Consiglio regionale sia informato
e sia fatto partecipe di quello che il progetto ha prodotto.
Président
Si personne ne souhaite intervenir, je déclare
close la discussion générale.
La parole à l’Assesseur à
l’agriculture et aux ressources naturelles,
Perrin.
Perrin (UV)
Per due brevi precisazioni.
Prendo atto delle valutazioni positive che la Consigliera
Squarzino ha fatto circa la presentazione del programma Leader+.
Credo che l’obiettivo sia proprio quello di andare
ad incentivare la progettualità; questo programma non è destinato
tanto a delle azioni concrete da realizzare, ma ad incentivare dei
progetti, quindi idee nuove, progetti che siano innovativi e
ripetibili, questo è uno dei temi forti del programma, quindi è
senz’altro un approccio diverso di confronto prima
di tutto fra i diversi operatori che operano sul territorio
rurale.
Saranno naturalmente necessarie azioni di informazioni mirate
perché è un approccio diverso per affrontare determinati problemi.
Questa informazione viene garantita sia attraverso incontri con
giornalisti, fra l’altro un incontro è già stato
realizzato nella presentazione del programma
all’Unione europea, sia con informazioni periodiche
fatte sul territorio.
Due precisazioni sul ruolo del GAL. È chiaro che Leader II è
stato un'esperienza nuova, quindi la sua gestione ha creato qualche
piccolo problema proprio per la sua natura innovativa. Stiamo
predisponendo un bando molto preciso e credo che
l’obiettivo fondamentale sia che il GAL sia composto
in modo equilibrato dalla componente pubblica e dagli operatori sul
territorio, oltre che dalla presenza femminile, per garantire le
pari opportunità che nel Leader è un punto ribadito più volte.
Il GAL dovrà anche possedere e garantire una buona capacità
organizzativa e gestionale, perché il GAL è il motore di tutto
questo programma. Sulla valutazione dei risultati, è un problema
che già è stato affrontato con Leader II; infatti sono previste
nell’attuazione del piano una valutazione ex ante ed
una ex post, con una valutazione poi definitiva alla conclusione
del programma, la quale potrà permetterci di raccogliere dati e
informazioni per andare a fare delle azioni mirate sul
territorio.
Président
Je soumets au vote l’objet n°
26.1:
Conseillers présents et votants: 25
Pour: 25
Le Conseil approuve à l’unanimité.
