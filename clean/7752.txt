Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2132 del 9 luglio 1986 - Resoconto
OGGETTO N. 2132/VIII - RICOGNIZIONE SULL'ESPERIENZA DI
SPERIMENTAZIONE SCOLASTICA SVOLTA PRESSO L'ISTITUTO PROFESSIONALE
REGIONALE DI CHATILLON. (Interrogazione con risposta
scritta).
PRESIDENTE
: Do lettura dell'interrogazione con risposta
scritta in oggetto presentata dal Consigliere Cout:
INTERROGAZIONE CON RISPOSTA SCRITTA
Ci pare opportuno e necessario, come gruppo consiliare
regionale del P.C.I., avviare una riflessione sull'esperienza di
sperimentazione che si è svolta in questi anni presso l'Istituto
Professionale Regionale di Châtillon, dopo che il Collegio dei
docenti della scuola stessa ha respinto, in data 8 marzo 1986, il
nuovo progetto di sperimentazione presentato.
Una tale ricognizione sull'esperienza effettuata servirà,
senz'altro, anche a meglio valutare altre iniziative e proposte di
sperimentazione o di modificazioni, apportabili alla scuola
secondaria in Valle d'Aosta, che dovessero essere avanzate nei
prossimi anni.
Per poter esaminare in modo approfondito i diversi aspetti
della sperimentazione in oggetto il sottoscritto Consigliere
regionale
INTERROGA
l'Assessore regionale alla Pubblica Istruzione affinché gli
vengano forniti i dati seguenti:
1) copia dei progetti di sperimentazione presentati nei vari
anni dal Direttore al Collegio dei docenti dell'I.P.R. di Châtillon
e che hanno ottenuto l'approvazione;
2)
copia del progetto presentato nella riunione dell'8
marzo 1986 e che non ha ottenuto l'approvazione del Collegio dei
docenti;
3)
gli elementi di giudizio sui risultati cui si è
pervenuti tramite lo svolgimento dell'attività sperimentale in
rapporto agli obiettivi proposti nell'ipotesi di lavoro;
4)
la documentazione relativa alle verifiche
effettuate sul lavoro svolto dagli insegnanti;
5)
l'alienazione, ripartita anno per anno dei seguenti
dati:
-
numero di alunni iscritti nei vari anni alle diverse
classi;
-
numero di alunni promossi;
-
numero di alunni che hanno conseguito i vari titoli di
studio nei vari anni;
-
numero di alunni provenienti da altre scuole o istituti di
2° grado che si sono iscritti e di quelli che hanno conseguito i
diversi titoli di studio nei vari anni;
6)
copia dei "benestare" del Ministero per le attività
sperimentali e copia dei decreti dell'Assessore alla Pubblica
Istruzione che autorizzano le sperimentazioni;
7)
resoconto delle spese sostenute nei vari anni
suddivise per:
-
attività sperimentali;
-
attività integrative extra curricolari.
PRESIDENTE
: All'interrogazione con risposta scritta in
oggetto, presentata dal Consigliere Cout, è stata data risposta con
lettera n. 851 in data 19 giugno 1986.
