Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 318 del 10 giugno 1982 - Resoconto
OGGETTO N. 318/VII - DISEGNO DI LEGGE CONCERNENTE:
"INQUADRAMENTO IN UN RUOLO REGIONALE IN SOPRANNUMERO DEL PERSONALE
ISCRITTO NELLE GRADUATORIE UNICHE REGIONALI ISTITUITE AI SENSI
DELLA LEGGE REGIONALE 30 GENNAIO 1981, N. 7".
PRESIDENTE
: Ha chiesto di parlare il Presidente della
Giunta, ne ha facoltà.
ANDRIONE - (U.V.):
Si tratta dell'unico modo razionale di
sistemare le conseguenze di quell'orrenda legge sull'occupazione
giovanile che ha procurato tanti dispiaceri anche ad altre Regioni.
In base alla legge, un po' più di trenta persone sono diventate di
diritto dipendenti regionali, per così dire senza colpo ferire,
come si vede dall'elenco allegato. Per essere definitivamente
inquadrate, queste persone dovevano dare un concorso aperto però
anche agli altri dipendenti regionali, con delle graduatorie che
rimangono aperte all'infinito e con la riserva del 50% dei posti
vacanti. Allora la Giunta, per evitare gli inconvenienti derivanti
da questa riserva, specialmente se si fa un concorso per un posto
solo e non c'è questa possibilità, preferisce proporre un
inquadramento immediato in un ruolo soprannumerario ad esaurimento,
il che permette poi di svolgere i vari concorsi secondo le
necessità e secondo la specialità del concorso, e di collocare
subito tutto questo personale al punto finale della carriera, ma
nel ruolo soprannumerario.
PRESIDENTE
: E' aperta la discussione generale.
Colleghi Consiglieri, come avete visto dagli allegati, per
questo disegno di legge esiste il parere favorevole della
Commissione e quello dell'Assessorato alle Finanze.
Se nessuno prende la parola in sede di discussione generale,
passiamo all'esame dell'articolato.
Do lettura dell'art. l.
Art. 1
Con decorrenza dal 1° giorno del mese successivo alla data di
entrata in vigore della presente legge è istituito il ruolo
speciale ad esaurimento per l'inquadramento del personale iscritto
nelle graduatorie uniche regionali istituite ai sensi della legge
regionale 30.1.1981, n. 7.
Detto personale è inquadrato nel ruolo speciale ad
esaurimento con la qualifica corrispondente alla graduatoria in cui
è iscritto e con
anzia
nità avente decorrenza dal 1° marzo
1982.
Il ruolo speciale ad esaurimento comprende i posti indicati
nella tabella annessa alla presente legge.
PRESIDENTE
: Metto in votazione l'art. 1 testè letto.
ESITO DELLA VOTAZIONE
Presenti, votanti e favorevoli: 20
Il Consiglio approva all'unanimità
PRESIDENTE
: Do lettura dell'art. 2.
Art. 2
Al personale iscritto nelle graduatorie uniche regionali ai
sensi dell'art. 4 della legge regionale 30 gennaio 1981, n. 7, ed
inquadramento nel ruolo speciale ad esaurimento di cui al
precedente articolo 1, è attribuito il trattamento economico
previsto per il caso di avanzamento ai sensi dell'art. 7 della
legge regionale 30 aprile 1980, n. 18.
PRESIDENTE
: Metto in votazione l'art. 2 testè letto.
ESITO DELLA VOTAZIONE
Presenti, votanti e favorevoli: 20
Il Consiglio approva all'unanimità
PRESIDENTE
: Do lettura dell'art. 3.
Art. 3
Ai giovani iscritti nelle graduatorie uniche regionali ai
sensi dell'art. 1 della legge regionale 30 gennaio 1981, n.
7,
ed inquadrati nel ruolo speciale ad esaurimento di cui al
precedente art. 1, sono attribuiti gli stipendi previsti, per le
rispettive qualifiche di inquadramento dalla tabella allegato A)
alla legge regionale 30 aprile 1980, n. 18.
E' riconosciuta per intero, agli effetti giuridici ed
economici, l'anzianità maturata per tutto il periodo di servizio
prestato presso l'Amministrazione regionale della valle d'Aosta per
la realizzazione di progetti specifici ai sensi dell'art. 26 della
legge regionale 10 giugno 1977, n. 285 e successive integrazioni e
modificazioni.
PRESIDENTE
: Metto in votazione l'art. 3 testè letto.
ESITO DELLA VOTAZIONE
Presenti, votanti e favorevoli: 20
Il Consiglio approva all'unanimità
PRESIDENTE
: Do lettura dell'art. 4.
Art. 4
Il personale inquadrato nel ruolo speciale ad esaurimento può
essere trasferito, sentiti l'interessato e le organizzazioni
sindacali all'interno dell'Amministrazione regionale, in posti
vacanti dei ruoli ordinari del personale regionale relativi alla
qualifica di appartenenza o relativi ad altra qualifica, ai sensi
dell'art. 69 della legge regionale 28 luglio 1956, n. 3, modificato
con legge regionale 3 aprile 1979, n. 15.
PRESIDENTE
: Metto in votazione l'art. 4 testè letto.
ESITO DELLA VOTAZIONE
Presenti, votanti e favorevoli: 20
Il Consiglio approva all'unanimità
PRESIDENTE
: Do lettura dell'art. 5.
Art. 5
E' abrogato l'art. 8 della legge regionale 30 gennaio 1981,
n. 7.
PRESIDENTE
: Metto in votazione l'art. 5 testè letto.
ESITO DELLA VOTAZIONE
Presenti, votanti e favorevoli: 20
Il Consiglio approva all'unanimità
PRESIDENTE
: Do lettura dell'art. 6.
Art. 6
L'onere derivante dall'applicazione della presente legge,
previsto in annue £ 284.000.000 graverà sul capitolo 20900 (Spese
per il personale addetto ai servizi della Regione - Stipendi altri
assegni fissi e contributi diversi a carico dell'ente) del bilancio
preventivo della Regione per l'anno 1982 e sui corrispondenti
capitoli di bilancio per gli esercizi futuri. Alla copertura
dell'onere di cui al comma precedente si fa fronte:
- per l'esercizio 1982 mediante prelievo di pari importo
dallo stanziamento del cap. 50000 ("Fondo globale per il
finanziamento di spese per l'adempimento di funzioni normali"
(spese correnti) allegato n. 8 - spese per il funzionamento
istituzionale: ordinamento e ristrutturazione dei servizi
dell'Amministrazione regionale) del bilancio preventivo della
Regione per l'esercizio 1982.
Per gli esercizi 1983/84 mediante utilizzo delle risorse
disponibili iscritte al programma 1.2 Personale regionale del
bilancio pluriennale 1982/ 84.
A decorrere dal 1983 gli oneri necessari saranno iscritti con
legge di approvazione dei relativi bilanci.
PRESIDENTE
: Metto in votazione l'art. 6 testè letto.
ESITO DELLA VOTAZIONE
Presenti, votanti e favorevoli: 20
Il Consiglio approva all'unanimità
PRESIDENTE
: Do lettura dell'art. 7.
Art. 7
Al bilancio di previsione della Regione per l'esercizio 1982
sono apportate le seguenti variazioni:
PARTE SPESA
Variazione in diminuzione:
Cap. 50000 "Fondo globale per il finanziamento di spese per
l'adempimento di funzioni (spese correnti)"
£ 284.000.000
Variazioni in aumento:
Cap. 20900 "Spese per il personale addetto
ai
servizi
della Regione - Stipendi,
altri
assegni fissi e contributi
vari a carico dell'ente"
£ 284.000.000
PRESIDENTE
: Metto in votazione l'art. 7 testè letto.
ESITO DELLA VOTAZIONE
Presenti, votanti e favorevoli: 20
Il Consiglio approva all'unanimità
PRESIDENTE
: Do lettura dell'art. 8.
Art. 8
La presente legge è dichiarata urgente ai sensi del terzo
comma dell'art. 31 dello Statuto speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE
: Metto in votazione l'art. 8 testè letto.
ESITO DELLA VOTAZIONE
Presenti: 20
Votanti: 20 Maggioranza:18 Favorevoli: 20
Il Consiglio approva all'unanimità
PRESIDENTE
: Metto in votazione l'allegato al disegno di
legge.
ESITO DELLA VOTAZIONE
Presenti, votanti e favorevoli: 20
Il Consiglio approva all'unanimità
PRESIDENTE
: Il Consiglio è chiamato per votazione segreta
ad esprimersi sul complesso della legge.
VOTAZIONE A SCRUTINIO SEGRETO
ESITO DELLA VOTAZIONE
Presenti: 20
Votanti: 20
Favorevoli: 19
Contrari: 1
Il Consiglio approva
