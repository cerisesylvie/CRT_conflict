Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2017 del 28 maggio 1986 - Resoconto
OGGETTO N. 2017/VIII - INDAGINE REGIONALE SUL RISCHIO DI
SILICOSI NELLO STABILI MENTO DELTASIDER DI AOSTA.
(Interrogazione).
PRESIDENTE:
Dà lettura dell'interrogazione presentata dai
Consiglieri Mafrica e Bajocco:
Interrogazione
Ricordato
che con lettera del 24 maggio 1984 le
Organizzazioni sindacali valdostane avevano richiesto, contestando
gli esiti degli accertamenti effettuati dall'INAIL, una indagine
regionale sul rischio di silicosi nello stabilimento DELTASIDER di
Aosta;
Ricordato altresì
che in data 6 luglio 1984
l'Assessore alla Sanità aveva richiesto all'Unità Sanitaria della
Valle d'Aosta la realizzazione dell'indagine in questione;
Considerato
che all'esito della vertenza con
l'INAIL sono interessati centinaia di lavoratori ai quali è stato
negato il riconoscimento delle provvidenze previste per la
silicosi;
i sottoscritti Consiglieri regionali del Gruppo
comunista
INTERROGANO
l'Assessore alla Sanità e Assistenza Sociale per
sapere:
1)
se è ultimata e con quali esiti l'indagine
dell'Unità Sanitaria Locale sui rischi silicotigeni all'interno
dello stabilimento DELTASIDER di Aosta;
2)
se i risultati ottenuti sono stati messi a
confronto con quelli rilevati dall'INAIL e se, alla luce di tale
confronto, sono previste modificazioni nell'atteggiamento
dell'INAIL,, rispetto alle richieste dei lavoratori
interessati.
PRESIDENTE
: Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT - (U.V.):
È stata ultimata l'indagine dell'Unità
Sanitaria Locale sul rischio silicotigeno alla Cogne, purtroppo da
una parte e fortunatamente dall'altra i risultati sono non molto
discosti da quanto ci aveva fornito l'Inail in passato, e cioè
fortunatamente per chi lavora perchè non corre più gravi rischi
silicotigeni secondo quanto è la normativa, e purtroppo per le
complicazioni che ci possono venire sulla applicazione dello Inail
per le rendite di passaggio.
Nel giro di un anno sono stati effettuati venticinque
campionamenti ristretti al momento a quello che è l'acciaieria
Arco, si pensa di continuare con la nuova acciaieria che non so se
è da poco che è stata messa in funzione o è stata ristrutturata.
Questi campionamenti come dicevo danno gli stessi risultati di
quelli già enunciati dall'Inail nel 1982-83 e i campionamento sono
stati analizzati dal Laboratorio di Igiene Industriale della
Fondazione Clinica del Lavoro di Pavia mediante diffrazione dei
raggi X.
Senza elencare le date dei prelevamenti e i risultati
percentuali di silicio libero nell'aria, vorrei leggere le
conclusioni di questo documento, che ci dà la possibilità poi per
quanto chiede il punto 2) dell'interrogazione di aprire se non un
contenzioso, degli incontri con l'INAIL per vedere di una
applicazione più corretta di quanto sia prevista attualmente. Le
conclusioni dicono:
"Per dare una valutazione sulla nocività dell'ambiente in una
situazione relativamente complessa come quella sopraesposta, è
necessario considerare la situazione sotto due aspetti. Dal momento
che l'80% delle determinazioni hanno dato risultato inferiore al
50% del valore limite, si deve propendere per l'inesistenza del
rischio, nel senso che un lavoratore nuovo assunto esposto agli
attuali livelli di polverosità ambientale, non dovrebbe contrarre
la silicosi, anche se non posso escludere altre patologie
respiratorie". In questo senso dobbiamo dire che in seguito ad
incontri avuti con i Patronati e i responsabili del Consiglio di
Amministrazione Inail, abbiamo chiesto di allargare l'indagine per
vedere le altre patologie respiratorie che possono esserci in
conseguenza della polverosità delle altre polveri esistenti alla
Cogne.
"Diverso il caso di quei lavoratori che esposti in passato a
condizioni ambientali ben più severe, abbiano contratto la silicosi
con conseguente compromissione dell'apparato respiratorio, tutto
tenuto conto che detta fibrosi polmonare è progressiva e
inarrestabile, anche nel caso di sospensione dell'esposizione è
indubbio che le condizioni ambientali rilevate attualmente in
acciaieria comunque espongono all'inalazione di polvere con un
contenuto di silicio che può arrivare anche al 12%". Si dice
giustamente da parte dell'USL che per quelli che lavorano o hanno
lavorato in passato, prima dell'1.1.83, alla Cogne è sempre
pericoloso perchè, pur essendo il contenuto di silicio nell'aria
più basso di quello che è il rischio riconosciuto, essi hanno già
contratto la malattia in passato ed anche quel poco silicio che c'è
nell'aria può degenerare e portare ad un aumento della
malattia.
Per quanto riguarda quelle che saranno le iniziative da parte
dell'Amministrazione regionale, e qui vorrei dire anche dei
Patronati, ho già avuto, dopo la consegna da parte dell'USL di
questa relazione, un incontro con il dott. Palma, Direttore
generale dell'Inail, durante il quale ho potuto esporgli il nostro
problema, e cioè che esistono in Valle d'Aosta a partire
dall'1.1.83 ad arrivare ad oggi circa 3000 domande di rendita di
passaggio inevase, e pertanto è necessario risolvere questo
problema al più presto.
Per quanto riguarda il punto 2) dell'interrogazione, se ora
l'Inail non riconosce la rendita di passaggio a quelli che sono
usciti dalla Cogne dopo l'1.1.83 in quanto dicono che non c'è più
pericolo, bisogna comunque, come si diceva anche in conclusione a
questa relazione, che a chi ha cominciato a lavorare in un periodo
in cui il rischio era grande sia riconosciuta anche la rendita di
passaggio se si è licenziato dopo l'1.1.83, in quanto la malattia è
stata contratta prima e il rischio anche se è minore, è continuato
dopo l'1.1.83, perchè l'esistenza di silicio nell'aria c'è
ancora.
Come conclusione, il dott. Palma mi ha consigliato, e mi ha già
fatto prendere contatto con il responsabile dell'Inail di Torino,
di vedere se si possono trovare delle soluzioni che possano andare
bene secondo quella che è la richiesta dei Patronati. Un primo
incontro ci sarà il 4 giugno, dopo di che sulla base di quanto mi
verrà esposto dai Direttori dell'Inail convocherò di nuovo gli
istituti e vedremo quelle che sono le iniziative da prendere
insieme.
Se con l'Inail, siccome c'è stata anche una minima apertura da
parte del Direttore generale, c'è una possibilità di trovare un
accordo secondo quelle che sono le nostre richieste, va bene,
altrimenti a questo punto ci saranno delle iniziative che dovranno
essere prese sia da parte dell'Amministrazione regionale, dall'USL
e dagli Istituti di Patronato.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Credo che la situazione esposta
dall'Assessore ponga due problemi: il primo è quello di continuare
anche come Assessorato in una battaglia per migliorare la vita
negli ambienti di lavoro, quindi se c'è stata una diminuzione del
rischio di silicosi, non si è ancora arrivati al rischio zero e
ulteriori apparecchiature potranno essere segnalate e richieste
alla Deltasider per continuare in questa opera di bonifica
dell'ambiente di lavoro.
La seconda questione è quella dei lavoratori che per decenni nel
passato hanno lavorato in ambienti molto più polverosi dell'attuale
momento. Credo che si debba impegnare (l'Assessore ha preso questo
impegno) perchè a questi lavoratori sia riconosciuta al momento
delle dimissioni o del prepensionamento quella rendita di passaggio
che spetta loro in quanto il rischio oggi è minore, ma per decenni
è stato un qualcosa che ha danneggiato la salute di migliaia di
lavoratori della Deltasider.
Rinnoviamo all'Assessore l'invito ad impegnarsi per questi due
aspetti.
