Classificazione
ISTRUZIONE PUBBLICA
Personale docente e non docente



Oggetto del Consiglio n. 176 del 17 ottobre 2018 - Resoconto
OGGETTO N. 176/XV - Interpellanza: "Mancata comunicazione
alle Istituzioni scolastiche dell'avvio della contrattazione
integrativa".
Fosson (Président) -
Point n° 14 à l'ordre du jour. Pour
l'illustration la parole au conseiller Viérin.
Viérin (UVP) -
In una giornata in cui si è parlato
di contratti, di comparto pubblico, di argomenti che hanno una
rilevanza molto importante nella nostra comunità, vogliamo portare
all'attenzione il tema della scuola. Vorrei semplicemente
riassumere la situazione ricordando che, ancor prima che di parlare
di scuola o di vigili del fuoco, nei mesi scorsi abbiamo lavorato
molto per la questione del rinnovo del contratto pubblico, che è
stato poi formalizzato in queste settimane, ma che ha visto un
lavoro molto pregnante nei mesi da inizio anno, dando una soluzione
non solo al comparto del pubblico impiego, ma anche per quanto
riguarda il riconoscimento della qualifica delle OSS. Mentre, per
quanto riguarda la scuola, erano state previste le risorse che sono
state garantite e destinate per questa parte, ma qui parliamo
invece del contratto integrativo nazionale. Mercoledì 1 agosto 2018
viene presentata l'ipotesi di contratto scolastico ? contratto
collettivo nazionale ? che prevede, all'articolo 22, comma 7, che
per la contrattazione integrativa nelle istituzioni scolastiche ci
sia un procedimento che viene avviato entro il 15 settembre, con
una durata che non deve protrarsi fino al 30 novembre; questo
contratto integrativo ha cambiato la struttura del fondo
d'Istituto, quindi anche la parte che non era stata oggetto di
contrattazione con le RSI e con le organizzazioni sindacali adesso
è ricompresa all'interno. Quindi diciamo che il fondo d'Istituto è
parte integrante, non significativa, viste le novità introdotte e
questa rileva sui fondi relativi al merito, ora oggetto di
contrattazione.
In merito a questa questione non è necessario attendere
ulteriori determinazioni a carattere statale in quanto dal primo
agosto queste sono state determinate e fissate e trattasi quindi di
mero calcolo; siamo venuti a conoscenza del fatto che nessuna
comunicazione è pervenuta alle scuole valdostane, avevamo anche
aspettato l'avvio dell'anno scolastico, ma oggi siamo al 17
ottobre. È un procedimento che prevede una mera comunicazione sul
riparto a ogni istituzione scolastica, dopo di che le istituzioni
scolastiche avviano quella contrattazione che è in qualche modo
prevista in questo comma dell'articolo 22 che io citavo.
Quindi noi interpelliamo l'Assessore Sammaritani per conoscere
intanto quali sono i motivi per cui tale comunicazione non sia
ancora giunta alle scuole e quale sia la tempistica prevista
dall'Assessorato? anche alla luce delle scadenze fissate dal
contratto collettivo ? sapendo che ci sono sicuramente delle
riunioni con le organizzazioni sindacali che vanno o meglio
andavano fatte.
Ricordo che per anni il modello di scuola valdostana è stato
molto anticipante rispetto a quello che succedeva fuori Valle e che
dall'1 settembre tutte le scuole nazionali hanno ricevuto una
comunicazione formale del riparto, mentre a oggi la scuola
valdostana, a quasi fine ottobre, non ha ricevuto alcuna
comunicazione per un mero calcolo che dal primo agosto era
possibile fare e che quindi dal primo settembre, giorno in cui si
avvia tutto il mondo scolastico in termini di ripresa autunnale,
questo poteva essere fatto; quindi, in questo senso, chiediamo
quali siano i ritardi, avendo peraltro già sottolineato altri
ritardi che c'eravamo permessi di portare in quest'aula.
Presidente -
La parola all'assessore Sammaritani per la
risposta.
Sammaritani (LEGA VDA) -
A proposito dei motivi per i
quali la comunicazione a cui si fa riferimento non è ancora giunta
alle scuole, l'articolo 22 del nuovo contratto collettivo
nazionale, al comma 4, lettera a) e a.5), demanda alla
contrattazione integrativa a livello nazionale la definizione dei
criteri di riparto del fondo, di cui all'articolo 40 del contratto
stesso, sulla base dei parametri indicati al comma 7 di tale
articolo. In data 1 agosto è stata sottoscritta l'ipotesi di
contrattazione nazionale integrativa per l'anno scolastico in corso
in attesa del perfezionamento dell'iter di certificazione previsto
dall'articolo 40, comma 3-sexies del decreto legislativo n.
165/2001. La competente struttura del personale scolastico deve
dare attuazione a tale contrattazione, individuando, in accordo con
le organizzazioni sindacali scolastiche regionali, le misure di
adattamento necessarie in riferimento alla specifica situazione
regionale, pertanto non si tratta naturalmente soltanto
dell'esecuzione di un mero calcolo basato sui parametri fissati dal
contratto collettivo. Le attività non sono ancora attualmente
concluse, un primo confronto con le organizzazioni sindacali
scolastiche e regionali è previsto per il giorno 19 ottobre.
La tempistica per la comunicazione alle istituzioni scolastiche
dell'entità delle risorse disponibili è prevista, come di consueto,
tra fine ottobre e gli inizi di novembre.
Président -
Pour la réplique la parole au conseiller
Viérin.
Viérin (UVP) -
Non siamo purtroppo soddisfatti della
risposta dell'Assessore, perché noi crediamo che su diversi
argomenti si è spesso posto l'accento sull'impossibilità di
lavorare ? questa giornata si è aperta così ? qui si trattava
semplicemente di agire come è successo nel resto d'Italia: a
seguito dell'1 agosto, e quindi dell'ipotesi di contratto
integrativo, il Ministero ha inviato a tutte le scuole d'Italia la
ripartizione che è fondamentale per avviare quella contrattazione
di cui si parlava e qui in Valle d'Aosta, dall'1 settembre questo
poteva essere fatto; il governo era in carica e c'erano tutte le
possibilità, peraltro in una ripresa autunnale, di convocare le
organizzazioni sindacali, di fare il calcolo di ripartizione -
chiaramente sappiamo che c'è la questione delle segreterie che sono
scorporate rispetto al personale docente scolastico - ma noi
rileviamo, Assessore, che su questo tema non si è data esecuzione
pronta a una normale possibilità di attesa, che peraltro nel mondo
scolastico esiste. È un contratto che è stato in qualche modo
sancito il primo agosto, oggi siamo al 17 ottobre, dal primo
settembre si potevano modulare sul modello valdostano le diverse
ipotesi di riparto, queste andavano semplicemente comunicate alle
istituzioni scolastiche che avrebbero poi intrapreso ? a seguito
chiaramente dell'incontro e della sigla da parte delle
organizzazioni sindacali nel merito rispetto a questa parte
integrativa di contratto ? ma a oggi prendiamo atto che solo il 19,
se non abbiamo capito male, ci sarà l'incontro propedeutico con le
organizzazioni sindacali, passaggio fondamentale per procedere.
Quindi solo a seguito di questo incontro e di questa condivisione
ci sarà poi la comunicazione alle scuole, e dalla parte scolastica,
che sarà sicuramente pronta nell'avviare questa contrattazione, ci
sarà poi l'ultimazione del percorso!
Noi crediamo che occuparsi di un settore così delicato come
quello della scuola significhi anche dare delle risposte pronte.
Abbiamo lavorato nel tempo per garantire le risorse alla scuola
valdostana ? malgrado il DPR del 1975, quindi pur avendo un
contratto nazionale nei ruoli regionali ? abbiamo nel tempo
contemplato la possibilità di prevedere risorse anche e sempre,
quando ci sono dei rinnovi contrattuali, e a inizio anno avevamo
lavorato per dare pronta risposta a tutta la parte di risorse. Oggi
prendiamo atto che siamo quasi a fine ottobre e ancora nulla è
stato fatto in merito a questo dossier.
Quindi chiediamo, come abbiamo detto in precedenza, che ci sia
una grande attenzione per un mondo che ha necessità di azioni
immediate, un'attenzione dedicata a un luogo dove si formano le
giovani generazioni che preparano il futuro e dove soprattutto il
mestiere di docente, di insegnante, deve vedere riconosciute le
proprie professionalità e le proprie competenze e soprattutto i
diritti derivanti da una parte integrativa di contratto per il
quale? rispetto a fuori Valle dove già tutto è stato fatto ? siamo
in palese ritardo.
