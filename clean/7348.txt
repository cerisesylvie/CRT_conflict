Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1851 del 20 febbraio 1986 - Resoconto
OGGETTO N. 1851/VIII - RIDEFINIZIONE DEL RUOLO, DELLE
STRUTTURE E DELLE COMPETENZE DELLE COMUNITÀ MONTANE. (Approvazione
di mozione).
PRESIDENTE:
Do lettura della mozione presentata dai
Consiglieri Mafrica, Tonino, Cout, Bajocco, Millet e Dolchi:
MOZIONE
RICORDATO che nel corso della discussione sul bilancio di
previsione per il 1986 la Giunta regionale nel sospendere per
l'anno in corso i finanziamenti spettanti alle Comunità Montane,
aveva annunciato la presentazione di un disegno di legge
concernente una ridefinizione del ruolo, delle strutture e dei
compiti di detti enti;
CONSIDERATO che in questo periodo si susseguono da parte dei
Consigli di Comunità e della Conferenza dei Presidenti ferme prese
di posizione perchè sia sollecitamente affrontata la questione
Comunità Montane;
RITENUTO che gli Amministratori di tali enti, come afferma
una deliberazione del 17.12.1985 della Comunità del Grand Combin,
abbiano diritto di sapere se si consente a tali istituzioni di
vivere oppure se si vuole chiudere un discorso che tante speranze
aveva suscitato al suo nascere;
il Consiglio regionale della Valle d'Aosta
Delibera
di impegnare la Giunta regionale a presentare al Consiglio
entro 60 giorni un disegno di legge concernente la struttura, le
competenze ed i finanziamenti delle Comunità Montane della Valle
d'Aosta.
MAFRICA (P.C.I.):
Il nostro gruppo ha sempre prestato
attenzione ai problemi delle Comunità Montane, dando fin
dall'inizio un giudizio positivo sulla necessità di avere un ente
intermedio che funzionasse da strumento di collegamento fra i
Comuni della nostra Regione, che in gran numero sono piccoli
Comuni. Nel corso degli anni il nostro gruppo ha presentato
proposte di legge per passare alle Comunità Montane nuove
competenze e per provvedere al personale necessario per svolgere i
compiti previsti in quel caso.
L'anno scorso il nostro gruppo aveva presentato proposte di
legge, poi non accolte dal Consiglio, per aumentare i fondi a
disposizione delle Comunità Montane sia per le spese di gestione
sia per gli investimenti in opere pubbliche.
Finora la Giunta regionale non ha voluto dare un giudizio
definitivo su questa materia, anzi abbiamo avuto modo di discutere
nel corso della presentazione del bilancio 1986 una decisione, a
nostro giudizio inopportuna, di sospensione dei finanziamenti
regionali alle Comunità Montane. La legge regionale del 1973
prevedeva finanziamenti abbastanza ridotti alle Comunità Montane,
che sono stati sospesi e la Giunta aveva motivato tale decisione
con un impegno a presentare entro tempi brevi una nuova proposta in
cui fosse messo a punto il ruolo che si voleva dare alle Comunità
Montane, le possibilità di intervento di questi enti, i
finanziamenti necessari per attuarle.
Nel frattempo, dopo le elezioni del 1985, questi organismi sono
stati ricostituiti dalle nuove Amministrazioni comunali e
soprattutto da parte dei Presidenti di queste Comunità, di alcune
in particolare, viene sollecitata una definitiva risposta da parte
della Regione. Si chiede alla Regione se questi organismi devono
continuare a vivacchiare con i pochi fondi a disposizione, se
questi compiti potranno essere ampliati oppure se si vuole
decretare la fine di questo esperimento che dura dal 1973.
Crediamo che sia opportuna una risposta rapida da parte della
Regione e con questa mozione impegniamo la Giunta regionale a tener
fede agli impegni presi in occasione delle dichiarazioni
programmatiche ed anche a rispettare quanto era stato detto nel
corso della discussione sul bilancio. Chiediamo che la Giunta
presenti in tempi brevi - nella mozione abbiamo stabilito 60 giorni
- un disegno di legge che preveda la struttura, le competenze e i
finanziamenti delle Comunità Montane.
Crediamo che con questa mozione si affronti un problema di
notevole importanza per la nostra Regione, però pensiamo che sia un
argomento che debba essere discusso e che non possa essere
ulteriormente dilazionato nel tempo.
PRESIDENTE:
Ha chiesto di parlare il Presidente della
Giunta; ne ha facoltà.
ROLLANDIN (U.V.):
Je prends la parole uniquement pour une
question que je vais expliquer.
D'abord c'est vrai qu'on a pris des engagements précis à cet
égard; on est d'accord de les maintenir et dans le délai qui est
fixé dans cette motion on veut présenter le projet de loi.
Vu que nous sommes déjà en train de prédisposer ce projet de
loi, il n'y a aucune difficulté à accepter cet engagement de 60
jours, compte tenu soit de l'engagement programmatique, soit des
consultations qu'on a déjà prévues avec les représentants des
Communautés de Montagne et des Communes, car là, comme venait de
dire M. Mafrica, il s'agit aussi de compétences. Si on va donner de
compétences aux uns, c'est tout à fait normal que quelqu'un d'autre
doit y renoncer, donc c'est un débat qu'on ira faire à ce
moment-là.
PRESIDENTE:
Metto in approvazione la mozione di cui
all'oggetto n. 15 all'ordine del giorno:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
