Classificazione
TRASPORTI E VIABILITÀ
Viabilità


Resoconto integrale del dibattito dell'aula
Oggetto del Consiglio n. 555 del 23 marzo 1994 - Resoconto
OGGETTO N. 555/X - Lavori relativi alla sistemazione e
all'ampliamento della strada comunale di La Clusaz in Comune di La
Salle. (Interrogazione con risposta scritta).
Interrogazione r. s. - Sentite le continue lamentele degli
abitanti delle frazioni Croix des Prés e La Clusaz del Comune di La
Salle;
Venuto a conoscenza di una lettera sottoscritta da più persone
indirizzata al Comune di La Salle e per conoscenza all'Assesso­rato
regionale ai lavori pubblici;
Verificato che i lavori relativi alla sistemazione e
all'amplia­mento della strada comunale di La Clusaz fanno parte del
pro­gramma di interventi FRIO approvato nel triennio 1991/1993;
Constatato che l'attuale sistemazione del tratto stradale non è
affatto soddisfacente, tenuto anche conto degli inconvenienti
dovuti ai pozzetti che rendono pericolosa e difficoltosa l'utenza
di tale strada;
il sottoscritto Consigliere regionale
Interroga
l'Assessore competente per sapere:
1) com'è possibile che una parte della strada, che come
precisato sopra fa parte degli interventi Frio, sia larga 3,50,
metri in contraddizione con il Piano regolatore che prevede una
larghez­za di 4,50;
2) i tempi necessari per l'ultimazione della strada onde
elimi­nare tutti gli inconvenienti che ne rendono difficoltosa e
perico­losa l'utenza.
F.to: Lanièce
Presidente -
All'interrogazione in oggetto è stata
data risposta scritta con lettera n.745 in data 24 febbraio
1994.
