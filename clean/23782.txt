Classificazione
CONSIGLIO REGIONALE
Attività consiliare d'aula



Oggetto del Consiglio n. 2789 del 20 giugno 2007 - Resoconto
OBJET N° 2789/XII - Communications du Président de la
Région.
Président -
La parole au Président de la Région,
Caveri.
Caveri (UV) -
Je voulais annoncer d'abord que lundi
prochain je serai auprès du Président du Conseil, Prodi, pour une
rencontre politique.
J'ai reçu il y a quelques jours un coup de fil de la part de M.
Letta, le Secrétaire d'Etat de la Présidence du Conseil, qui
m'avait annoncé la volonté de Prodi de me voir, mais aussi de
résoudre toute une série de questions tout à fait délicates que
nous avons dans le rapport avec l'Etat, je l'ai dit aux
Parlementaires; donc la réunion sera une réunion conjointe parce
qu'il me parait opportun que, sur une chose de ce genre, il y ait
une pleine collaboration avec nos Parlementaires. Je dois vous dire
que c'est une rencontre importante, parce que j'ai reçu une drôle
de lettre de la part du Ministre Lanzillotta che, nel suo
contenuto, sconvolge i rapporti istituzionali fra la Valle d'Aosta
e il Governo italiano.
Scrive il ministro Lanzillotta:
"Ho ricevuto la sua lettera
indirizzata per conoscenza anche al Presidente del Consiglio, con
la quale, nel lamentare presunti ritardi nell'andamento dell'iter
dello schema di decreto legislativo recante norme di attuazione
dello Statuto speciale in materia di catasto, mi ha invitato a
provvedere a quanto prescritto dalla menzionata disposizione di
rango costituzionale, sottoponendo tempestivamente l'atto in
questione all'esame del Consiglio dei Ministri, aggiungendo che
qualora non si desse seguito a quanto sopra entro 30 giorni dalla
data della presente, questa Regione si troverà, suo malgrado,
costretta ad adottare ogni iniziativa ritenuta necessaria, al fine
di assicurare il corretto rispetto del dettato statutario, citando
in proposito l'articolo 48bis dello Statuto..."
- cosa
(interrompo qui, per un attimo, la lettura della lettera) che
faremo domani in una riunione della Giunta, cioè andremo alla Corte
costituzionale per capire come mai in questa legislatura nessuna
norma di attuazione è finora arrivata al Consiglio dei Ministri, il
perché lo si trova nel tono sbeffeggiante del Ministro Lanzillotta
-
"... Al riguardo mi preme segnalarle che lo schema di
provvedimento, dopo l'esame di varie edizioni condotto dalla
precedente commissione è stato riesaminato dall'attuale commissione
che, in data 11 dicembre 2006, ha rielaborato e approvato il testo.
In data 2 gennaio 2007 è stato trasmesso al Consiglio regionale e
dopo il parere del Consiglio è stato inviato in data 1° marzo 2007
al Dipartimento per gli affari giuridici e legislativi della
Presidenza del Consiglio per l'iscrizione all'ordine del giorno del
Consiglio dei Ministri. In data 21 marzo il citato dipartimento ha
fatto conoscere la contrarietà del Ministero dell'economia e delle
finanze all'ulteriore corso. Questo è lo stato dell'arte".
Aggiunge il Ministro:
"Sinceramente non mi pare vi sia
traccia nella norma da lei citata, articolo 48bis dello Statuto, di
una qualche prescrizione che imponga una particolare tempistica.
Nutro inoltre qualche perplessità sul fatto che possano essere
utilmente attivate, allo stato, iniziative come quelle ventilate
nella sua nota, al fine di assicurare il corretto rispetto del
dettato statutario."
- e qui c'è da chiedersi come possa essere
stato affidato il dicastero delle Regioni al Ministro Lanzillotta -
"... Peraltro, come le ho sopra rappresentato, lo schema è stato
trasmesso al Dipartimento per gli affari giuridici e legislativi
della Presidenza del Consiglio, ma ha subito una battuta di arresto
in ragione della contrarietà all'ulteriore corso del provvedimento
manifestata dal Ministero dell'economia e delle finanze. Risulta
pertanto evidente che, perché lo schema in parola possa essere
utilmente sottoposto al Consiglio dei Ministri, lo stesso deve
avere preventivamente trovato la condivisione dei competenti uffici
delle varie amministrazioni interessate".
Qui troviamo la
totale delegittimazione della Commissione paritetica, cioè troviamo
per la prima volta nella storia dell'ordinamento valdostano, da
quando abbiamo in vigore l'articolo 48bis (1993), la teorizzazione
di cui avevamo dubitato l'esistenza, ma finalmente qualcuno ce lo
scrive, che una volta licenziata la norma dalla Commissione
paritetica, venuta al parere di questo Consiglio, il Ministro
Lanzillotta e i suoi uffici ritengono che questa norma di
attuazione possa essere modificata in maniera unilaterale dal
Governo prima di andare al Consiglio dei Ministri. Questa è una
teoria che caduca la logica paritetica della Commissione
paritetica, la cui gravità politica e istituzionale e
costituzionale verrà portata da noi di fronte al Consiglio dei
Ministri.
Tutto sommato dobbiamo ringraziare il Ministro Lanzillotta di
avere manifestato in maniera così chiara la posizione del Governo,
perché questo ci consentirà con maggiore facilità di andare alla
Corte costituzionale. Scrive ancora:
"In conclusione, nei
procedimenti statutari di emanazione alle norme di attuazione, si
deve trovare un bilanciamento fra la tempestività e la velocità di
adozione della norma e l'esigenza della sua integrale condivisione
da parte dei singoli Ministri e dunque del Governo nel suo
complesso. Il dipartimento peraltro ha operato attivamente per
ottenere il concerto di tutte le amministrazioni statali
interessate attorno allo schema di norma proposto dalla Commissione
paritetica, finora purtroppo senza successo".
Veramente mi domando a cosa serva la Commissione paritetica,
perché qui si teorizza che, una volta licenziata la norma di
attuazione in una logica paritetica, e i concerti devono avvenire
all'interno della Commissione paritetica, cioè i membri di parte
statale devono portare le tesi della parte statale, i membri di
parte regionale devono portare le tesi di parte regionale, una
volta licenziato il testo e ottenuto il parere dal Consiglio
regionale, il testo deve andare al Consiglio dei Ministri.
Liberissimo il Consiglio dei Ministri di apportare modificazioni
durante il Consiglio dei Ministri anche su proposta del Presidente
della Regione Valle d'Aosta che partecipa al Consiglio dei
Ministri, liberissimi di respingere la norma di attuazione, anche
se sarebbe una delegittimazione della parte statale della
Commissione paritetica che l'indomani dovrebbe dare le proprie
dimissioni, ma liberissimo il Consiglio dei Ministri di dare le
dimissioni! Allora oggi capiamo il perché, e lo dirò al Presidente
Prodi lunedì, con i Parlamentari presenti, e credo anche con i
Parlamentari d'accordo con noi su questo punto, che non è possibile
che in questa legislatura, malgrado le grandi affermazioni verbali
sul rispetto delle autonomie speciali, nessuna norma di attuazione
sia arrivata alla fine... oggi capiamo perché: perché la teoria del
Ministro Lanzillotta, che smentisce se stessa, poiché nel corso
della prima riunione della Commissione paritetica aveva detto il
contrario, ed è verbalizzato, cioè aveva detto che la Commissione
paritetica è libera nelle sue decisioni in quanto Commissione
paritetica, perché sennò non serve la pariteticità se
successivamente qualunque Ministero può mettere in discussione la
situazione!
Mi auguro quindi che nell'incontro di lunedì il Presidente Prodi
si faccia carico di detta questione assolutamente delicata dal
punto di vista politico, perché la nascita dell'articolo 48bis ha
sostanziato una nuova fase dell'autonomia della Valle d'Aosta, a
condizione che la Commissione paritetica sia un organo di rango
costituzionale qual è, legittimato a poter assumere delle
decisioni; se, invece, ogni volta che viene licenziato un testo,
questo viene poi cambiato o bloccato, noi non sapevamo dov'era il
catasto, e a richieste verbali al Capogabinetto del Ministro mi era
stato detto che stava per andare al Consiglio dei Ministri, e poi
scopriamo che è bloccato dal mese di marzo... questo ritengo sia
irrispettoso nei confronti dell'autonomia della Valle d'Aosta e
gravemente irrispettoso anche del Consiglio Valle che, non a caso,
nella procedura particolare del nostro 48bis è chiamato ad
esprimere un parere sui decreti delle norme di attuazione. Ridicolo
sarebbe che qui si dà un parere e l'indomani i Ministeri cambiano
ulteriormente il testo.
Avevo altre comunicazioni sulle quali però evito di tornare,
perché questa mi sembra che sia dal punto di vista politico la cosa
più importante, visto che lunedì avrò modo di esprimere le mie
preoccupazioni al Presidente Prodi, perché ci troviamo di fronte a
un "unicum" nella storia dell'autonomia dal 1993 ad oggi.
Président -
La parole au Conseiller Lattanzi.
Lattanzi (CdL) -
È evidente che il fatto appena
comunicato dal Presidente della Giunta è di grande importanza,
oltre che di gravità. È assordante il silenzio della rappresentanza
del Governo in questo Consiglio, perché c'è una parte politica che
dovrebbe farci comprendere qual è l'azione politica di questo
Governo. È evidente che la preoccupazione è alta, è evidente che il
Presidente della Giunta debba rappresentare al Presidente Prodi
tutto il disappunto di quest'aula, spero all'unanimità, ma è
importante che i nostri Parlamentari siano con il Consiglio Valle.
Credo che sia giusto che ai Parlamentari giunga da questo Consiglio
una posizione chiara, al Senatore Perrin arrivi una posizione di
questo Consiglio chiara, a difesa della nostra autonomia e delle
nostre prerogative statutarie.
Presidente, non so se è il caso di fare un documento che impegni
anche i Parlamentari a questa posizione, perché questo è il momento
di decidere se stare con la Valle d'Aosta o con il Governo Prodi
per altre questioni che non ci interessano in questo momento. Credo
che durante il corso dei lavori i Capigruppo possano incontrarsi
per proporre un documento da approvare come Consiglio e impegnare i
Parlamentari a difendere la Valle d'Aosta, e non i piccoli
interessi di parte!
Président -
La parole au Conseiller Vicquéry.
Vicquéry (UV) -
Le collègue Lattanzi m'a anticipé: en
effet, le problème est politique et aussi un problème de rapports
institutionnels corrects entre la Région et le Gouvernement, que la
réforme de la Constitution met au même niveau. Les Régions sont au
même niveau de l'Etat, ainsi que les Communes et les autres
institutions; donc j'appuie la proposition de M. Lattanzi pour
préparer un document commun.
Président -
La parole au Conseiller Viérin Marco.
Viérin M. (SA) -
La notizia che ci ha dato oggi il
Presidente ci preoccupa; questa preoccupazione oggi viene
riconfermata in senso ancora più negativo. Il fatto soprattutto che
si dica che l'assenso potrà venire solo dopo l'integrale
condivisione dei singoli Ministri, ci stupisce fortemente. Non
abbiamo parole, come gruppo "Stella Alpina" e credo che su questo
argomento tutte le forze politiche vorranno condividere un
documento consiliare di forte valenza per il contenuto di questa
situazione e per quello che purtroppo rappresenta come linea di
pensiero.
Président -
La parole à la Conseillère Squarzino
Secondina.
Squarzino (Arc-VA) -
Noi pensiamo che la Commissione
paritetica sia nata come uno strumento che deve regolamentare i
rapporti su alcune questioni fra Stato e Regioni ed è una
commissione che deve poter funzionare e bene. Pensiamo che sia
all'interno di questa commissione che i problemi vadano affrontati
e risolti, piuttosto è meglio che i problemi rimangano più tempo
nella commissione per un approfondimento, ma nel momento in cui c'è
la proposta finale, il Consiglio regionale deve sapere che quando
si pronuncia su quella proposta, non è la proposta di un gruppo di
tecnici, ma è la proposta che ha l'avallo politico da parte dello
Stato che è rappresentato, lì, dai propri tecnici, così come noi,
Consiglio, sappiamo che quando questa proposta arriva è una
proposta che ha avuto l'avallo tecnico di rappresentanti della
Regione in cui la Regione si riconosce. Credo che tutto sommato
questa situazione forse può essere utile per chiarire la funzione
di questa commissione.
Presidente -
La parola al Consigliere Sandri.
Sandri (GV-DS-PSE) -
Credo che si debbano fare i
complimenti al Ministro Lanzillotta per averci dato la possibilità
di chiarire un aspetto che aleggiava, ma adesso è "nero su bianco".
Faccio delle riflessioni un po' preoccupate, perché questo è un
segnale di un disagio nei rapporti fra Regione e Stato
preoccupante. È un disagio che va avanti da molto tempo, perché
ricordo al caro amico Lattanzi che con il Governo precedente non
avevamo neanche il Presidente della commissione per parecchi anni,
perché lo Stato lo aveva bloccato, e quella commissione è rimasta
bloccata quasi altrettanti anni come questa!
Credo che ci siano svariati segnali per cui i rapporti fra la
Regione e lo Stato presentino delle criticità. L'atteggiamento
muscolare che sento aleggiare in questo Consiglio e anche il fatto
che il Capogruppo dell'"UV" sposi a piè pari la posizione della
"CdL", dimostra che c'è una reazione di tipo muscolare a questa
situazione. Credo invece che si debba fare una riflessione più
ampia e che si debba, lunedì, evidenziare a Prodi la necessità di
un tavolo di confronto che risolva tutti i grossi dossier che ci
sono: c'è questo "ma", c'è anche quello del federalismo fiscale e
ce ne sono altri, il progetto dell'intesa ed altri, e su questi
trovare una soluzione comune che vada bene alla Valle d'Aosta e
allo Stato e che trovi una soluzione gradita da tutti.
Vorrei però far emergere una seconda perplessità: se si è
arrivati a questi punti è anche per qualche turbata, perché quando
qualche "intelligentone" è riuscito a mettere dei Valdostani a
rappresentare il Governo, è chiaro che si è messo un elemento di
debolezza in questa Commissione paritetica. Credo che a questo
punto tutti si debbano fare un esame di coscienza, perché su questa
situazione di difficoltà e di crisi in cui la Valle d'Aosta oggi si
trova, credo che di responsabili ce ne siano da varie parti, quindi
penso che se si deve trovare un accordo fra tutti, l'accordo si può
trovare con la pazienza e la buona volontà, e non certo mostrando i
muscoli!
Président -
La parole au Conseiller Ottoz.
Ottoz (UV) -
Mi auguro che le dichiarazioni testé fatte
dai colleghi Squarzino e Sandri non siano i prodromi di un
defilarsi domani o stasera al momento della votazione del documento
annunciato dal Capogruppo dell'"UV". Mi auguro, cioè, che sia
chiarito finalmente il discorso per cui ormai qui, tutti, si
dichiarano autonomisti, salvo poi ricorrere a bizantinismi
dialettici al momento del voto per evidenti imbarazzi nei confronti
di referenti nazionali. Mi auguro quindi che questo documento si
faccia, che stabilisca in modo inequivocabile la posizione autonoma
della Regione, ridia nel suo testo la dignità e il rango
costituzionale che la "paritetica" ha sempre avuto e che tutti in
quest'aula si dimostrino una volta per tutte autonomisti nei fatti,
con il voto, e non solo a parole sui media.
