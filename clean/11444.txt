Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2497 del 30 luglio 1991 - Resoconto
OGGETTO N. 2497/IX Disegno di legge: "Disciplina della
gratuità dei trasporti, delle tariffe preferenziali e agevolati e
dei servizi integrativi di trasporto - Integrazioni e modifiche
della legge regionale 15 luglio 1982, n. 32 e successive
modificazioni".Errore. L'origine riferimento non è stata
trovata.
Presidente
Ricordo che ieri sera abbiamo chiuso la
discussione generale sul disegno di legge n. 301 iscritto al punto
6 dell'ordine del giorno. Sono stati presentati degli emendamenti,
che vi sono stati distribuiti.
Prima di passare all'esame dell'articolato, chiedo al
Consigliere relatore Bajocco ed eventualmente ai membri della
Giunta, se intendono intervenire
Ha chiesto la parola il Consigliere Bajocco; ne ha facoltà.
Bajocco (PCI-PDS)
Al termine della discussione di
ieri sera, qualcuno ha chiesto il ritiro di questa legge, perché
non è fatta come si vorrebbe. Io credo invece che non debba essere
ritirata, ma debba concludere regolarmente il suo iter,
innanzitutto perché qualunque legge può contenere delle pecche e
poi perché è meglio fare qualcosa, piuttosto che non fare
assolutamente nulla. Le leggi possono comunque essere sempre
modificate, per cui, se durante la fase applicativa, ci dovessimo
accorgere che questa legge non funziona, potremmo rivederla per
correggerne le imperfezioni o gli errori.
Il mio gruppo ed il mio partito si sono sempre battuti per
tutelare le categorie sociali più deboli. Questa legge va appunto
in quella direzione. Non è certamente una legge perfetta, ma è una
legge valida, perché va incontro alle esigenze dei pensionati ed
incoraggia i giovani che studiano ad utilizzare i mezzi pubblici
piuttosto che quelli privati.
Non riesco proprio a capire le difficoltà intraviste da qualche
Consigliere. Ho già detto che il testo può anche essere scritto
male, che certi concetti potrebbero essere espressi in un altro
modo... Io non sono il dirigente del servizio competente e neppure
un legislatore, ma so che anche i grandi legislatori a volte
commettono degli errori, cui però si può sempre porre rimedio dopo
una certa fase di sperimentazione. A mio parere, è opportuno votare
la legge.
Sono stati presentati degli emendamenti, alcuni possono essere
accolti, mentre su altri ho forti perplessità.
Non vorrei che l'emendamento del Consigliere Perrin servisse
solo a giocare al rialzo, prendendo quasi in giro il relatore e lo
spirito della legge, anche se mi rendo perfettamente conto che,
come beneficiano delle agevolazioni di questa legge le forze
armate, allo stesso modo potrebbero beneficiarne il Corpo forestale
ed i Vigili del fuoco volontari.
Degli emendamenti presentati dal Consigliere Riccarand
accogliamo quelli relativi agli articoli 3, 6 e 8, mentre abbiamo
difficoltà ad accogliere quello all'articolo 1. Perché? Se
l'emendamento tende a far beneficiare della gratuità del trasporto
ferroviario nella nostra Regione o al massimo fino a Chivasso, può
essere accolto; ma se tende a far beneficiare di tale gratuità per
tutto il territorio nazionale, non siamo d'accordo. Noi vogliamo
che della gratuità si usufruisca solo nella nostra Regione, per
evitare ogni sorta di speculazione.
Anche l'emendamento del Consigliere Rollandin parte in salita.
La legge è chiara, perché garantisce uno sconto del sessanta per
cento, ferma restando la possibilità che gli studenti beneficino
an-che dello sconto del trenta per cento della "Carta giovane".
Per-tanto, non siamo d'accordo sull'emendamento proposto dal
Consi-gliere Rollandin. Non intendiamo accogliere neppure
l'emenda-mento del Consigliere Mostacchi, che propone l'abolizione
dell'ar-ticolo 4, perché riteniamo che le categorie di cui si parla
svolgano dei servizi importanti per la nostra Regione e per lo
Stato.
Anzi, io avevo presentato un emendamento, per far togliere la
parola "licenza" dalla parte finale dell'articolo 4, perché quando
i militari o le forze dell'ordine si recano in licenza, beneficiano
già di uno sconto.
Accogliamo l'emendamento del Consigliere Andrione, che ci sembra
andare nel senso da noi auspicato.
Ringrazio tutti i Consiglieri intervenuti nella discussione e mi
auguro che la legge possa giungere a buon fine, nell'interesse
delle categorie sociali che da molti anni ne attendono i
benefici.
Presidente
Ha chiesto la parola l'Assessore
dell'industria, commercio, artigianato e trasporti, Mafrica; ne ha
facoltà.
Mafrica (PCI-PDS)
Ho chiesto la parola perché ho
seguito le ultime fasi dell'iter del disegno di legge.
Credo che la discussione sia stata utile e che il relatore abbia
tenuto presenti gran parte delle osservazioni emerse.
La legge ha una finalità sociale e sancisce degli impegni che
dovranno trovare attuazione in successivi adempimenti.
L'approvazione della legge impegna la Giunta ad iniziare a mettere
in atto gli adempimenti successivi. Se si cerca di studiare una
formulazione completa ed esauriente, che tocchi tutti gli aspetti e
tutte le procedure possibili ed immaginabili, non si riuscirà mai,
come ha già detto il Consigliere Bajocco, a trovare il momento
ideale per approvare la legge. E' quindi utile stabilire degli
impegni da mettere poi alla prova dei fatti.
Mi pare che il Consigliere Bajocco abbia risposto
sostanzialmente a tutte le osservazioni dei Consiglieri, tranne
forse ad alcune del Consigliere Rollandin. Questi non riteneva
utile far riferimento a finanziamenti dello Stato. La legge, anche
in vista di future modifiche previste dalla finanziaria e per parti
di finanziamenti relativi a trasporti dello Stato, stabilisce che
si possa comunque attingere a fondi dello Stato. Poiché il 5 luglio
c'è stata un'apposita riunione tra le Regioni ed il Governo sulla
questione dei finanziamenti per i trasporti, si presume che in
futuro questa materia possa essere modificata e pertanto è utile, a
mio giudizio, avere un appiglio per accedere ad eventuali futuri
finanziamenti.
L'altra questione, sempre sollevata dal Consigliere Rollandin,
relativa alla possibilità di ottenere concessioni regionali su
percorsi interregionali, in realtà ha già trovato pratica
applicazione, tant'è che, ad esempio, la linea per l'aeroporto
della Malpensa è stata debitamente autorizzata dal Ministero dei
trasporti. Diciamo, quindi, che in casi eccezionali è possibile
ottenere dal Ministero competente questo genere di concessioni.
Per concludere, concordo col relatore nel ritenere che la legge
ab-bia una duplice valenza, da una parte quella di favorire e
privi-legiare il trasporto pubblico rispetto a quello privato, e
dall'altra quella di andare incontro alle esigenze di categorie
(anziani, giovani...) che possono essere interessate da
provvedimenti ed agevolazioni che le aiutino ad utilizzare il mezzo
pubblico.
Presidente
Ha chiesto la parola il Consigliere
Perrin; ne ha facoltà.
Perrin (UV)
Pour une très courte réponse à
monsieur le rapporteur, l'ami Igino Bajocco.
Presidente
Consigliere Perrin, la può fare nel
corso dell'esame dell'articolo 1, perché non esiste il problema
delle risposte durante svolgimento dei lavori.
Passiamo all'esame dell'articolato, nel testo predisposto dalla
V Commissione consiliare permanente.
Do lettura dell'articolo 1.
Articolo 1 (Trasporti gratuiti)
1. I Commi da uno a sei dell'articolo 46 della legge regionale
15 luglio 1982, n. 32, concernente: "Disciplina dei servizi di
trasporto collettivo di persone e di cose", già modificato dalla
legge regionale 23 giugno 1983, n. 64 e dalla legge regionale 16
giugno 1988, n. 49, sono così sostituiti:
"Ai concessionari è fatto divieto di rilasciare biglietti
gratuiti o semigratuiti o tessere di libera circolazione sulle
linee da essi gestite.
I biglietti e le tessere già rilasciati, al di fuori dei casi di
cui ai successivi commi, cessano di avere validità alla data di
entrata in vigore della presente legge.
Hanno diritto a fruire della libera circolazione su tutti
indistintamente i mezzi di trasporto:
a) i funzionari del Servizio regionale della comunicazione e dei
trasporti ed i funzionari della Motorizzazione Civile per
l'espletamento dei compiti di vigilanza e di controllo,
b) gli appartenenti alle forze di polizia (Arma dei Carabinieri,
Polizia di Stato, Guardia di finanza, Corpo di Polizia
penitenziaria) e al Corpo dei Vigili del fuoco, in divisa e per
motivi di servizio,
c) i magistrati, i funzionari, gli ufficiali ed agenti di
Polizia giudiziaria in servizio presso le Procure della Repubblica
della Pretura e del Tribunale di Aosta,
d) i guardafili telegrafici o altri agenti del Circolo
costruzioni telegrafiche e telefoniche, muniti del libretto mod.
16, rilasciato dal Ministero delle poste e telecomunicazioni.
Sui mezzi di trasporto pubblico collettivo, ad esclusione delle
seggiovie e delle sciovie, viaggiano gratuitamente, purché
residenti in Valle d'Aosta:
a) i decorati di Medaglia d'Oro e di Argento al valore militare
e civile,
b) i Cavalieri di Vittorio Veneto,
c) le persone prive della vista con cecità assoluta o con
residuo visivo non superiore a un decimo in entrambi gli occhi con
eventuale correzione e loro eventuali accompagnatori,
d) i sordomuti e loro eventuali accompagnatori,
e) gli inabili, invalidi di guerra, civili e del lavoro,
portatori di handicaps, con invalidità legalmente riconosciuta
almeno pari all'ottanta per cento, i loro accompagnatori, se ne è
riconosciuto il diritto,
f) le persone a partire dall'età di 60 anni compiuti,
g) i giovani di leva che, ancorché non residenti in Valle
d'Aosta, effettuino il servizio militare o il servizio civile in
Valle d'Aosta.
Il diritto a viaggiare gratuitamente è attestato dalla Regione,
secondo modalità, tessere, buoni, titoli di viaggio, stabiliti con
deliberazione della Giunta regionale, che fissa anche le condizioni
di rimborso dell'onere relativo ai concessionari.
La Giunta regionale può autorizzare secondo modalità o
convenzioni speciali:
a) la libera fruizione, per le categorie indicate al comma
quattro, di particolari servizi di trasporto a noleggio quali, per
esempio, navette, istituite su percorsi non serviti da linee
ordinarie,
b) la fruizione gratuita di altri servizi e mezzi di trasporto,
quali taxi, autobus da noleggio, altri veicoli attrezzati, da parte
di persone impedite nei movimenti, che devono servirsi di sedie a
rotelle o apparecchi analoghi, paraplegici, motolesi, inabili,
personale di servizio, personale addetto all'accompagnamento, e,
occasionalmente, altre persone aventi particolari impedimenti,
motivi di carattere sanitario, sociale, scolastico, lavorativo,
assistenziale e urgenti necessità di mobilità,
c) l'applicazione di tariffe preferenziali, speciali e agevolate
per le categorie di persone indicate nell'articolo 42 della legge
regionale 15 luglio 1982 n. 32".
2. E' abrogato l'ultimo comma dell'articolo 46 della legge
regionale 15 luglio 1982, n. 32.
Presidente
Do lettura di un emendamento
all'articolo 1, presentato dai Consiglieri Perrin, Viérin e
Voyat.
Emendamento Articolo 1, comma 1, lettera b)
Dopo le parole "Corpo dei Vigili del fuoco" aggiungere le parole
"al Corpo Valdostano dei Vigili del fuoco volontari e al Corpo
Forestale Valdostano".
Président
Le Conseiller Perrin a demandé la parole; il en
a la faculté.
Perrin (UV)
Je profite de cet amendement à
l'article 1, lettre b), que j'ai présenté et qui a été contesté par
le rapporteur, même si - je crois - l'amendement sera accepté.
Je veux simplement lui dire que je n'ai absolument pas voulu
jouer "al rialzo", si quelqu'un doit se préoccuper du "rialzo",
c'est monsieur Bajocco lui-même, pas pour lui personnellement, mais
il sait très bien pour qui.
Il ne s'agit ici ni de jouer au "rialzo", ni, encore moins, de
faire de la démagogie. Il y a toute une série d'appartenants aux
forces de police et de l'ordre public qui sont insérés dans la loi
et qui peuvent jouir de ces facilitations, entre autres il y a le
corps des sapeurs-pompiers.
Or, j'ai déjà dit hier que je trouve que c'est juste que, à côté
des permanents, les volontaires aussi qui puissent jouir de cela.
Evidemment reste cette clause, lorsqu'ils sont "in divisa e per
motivi di servizio", elle doit être valable, comme pour les autres,
aussi pour les appartenants aux sapeurs-pompiers volontaires et au
personnel du corps forestier valdôtain. C'est-à-dire lorsque pour
des raisons de service ils doivent utiliser un moyen public, il est
souhaitable qu'ils aient les mêmes facilitations que les
sapeurs-pompiers permanents. C'est tout.
Je crois qu'il ne s'agit pas d'une question de démagogie, mais
d'une question de justice. Avec toute probabilité il y aura très
peu de gens qui utiliseront cette facilitation. Le corps forestier
valdôtain a ses voitures, donc, sauf quelques rares occasions, il
n'aura pas besoin d'emprunter les moyens publics.
Quelques membres du corps valdôtain des sapeurs-pompiers
volontaires pourront peut-être les utiliser. Il arrive très souvent
que dans leurs missions, surtout lorsqu'il s'agit d'interventions
sur des incendies non de maisons, mais par exemple de forêts ou en
cas d'intervention pour éboulement, ils partent d'un côté, ils
doivent laisser leur voiture et ils se retrouvent dans une autre
commune et pour aller reprendre leur voiture ils doivent utiliser
un moyen public. C'est uniquement pour une question de justice.
Presidente
Ha chiesto la parola il Consigliere
Rollandin; ne ha facoltà.
Rollandin (UV)
Je croyais que, compte tenu de
l'ensemble des observations et des amendements qui ont été
présentés, il y avait la possibilité de revoir cette loi dans son
ensemble pour améliorer une série de données qui ne sont pas
prévues, auxquelles on n'a pas donné de réponse et dont on ne
connaît pas le résultat.
A l'article 1, il y a un passage qu'il faudrait éclaircir: "Il
diritto a viaggiare gratuitamente è attestato dalla Regione,
secondo modalità, tessere, buoni, titoli di viaggio, stabiliti con
deliberazione della Giunta regionale, che fissa anche le condizioni
di rimborso dell'onere relativo ai concessionari".
Or, compte tenu du fait que l'engagement de dépense conséquent
au remboursement n'est pas encore établi, il y a deux conséquences:
la première, c'est qu'on ne sait pas encore quel est l'engagement
de dépense et la deuxième, c'est que la compétence, en cas
d'engagement de dépense, ne peut pas revenir à la Junte, mais au
Conseil.
Alors, je crois que cet acte est illégitime, car toute
intervention, même la loi des transports, prévoit que l'engagement
conséquent ne peut être que du Conseil, car ici les conditions de
remboursement ne peuvent qu'être liées à l'engagement prévu avec
des limites.
C'est la raison pour laquelle on avait demandé de renvoyer le
projet de loi. Ce n'était pas pour ne pas faire le débat ou la
discussion, mais il y a des points qu'il faut encore éclaircir et
qui, pour ce cas spécifique, sont illégitimes. Après on dressera la
liste des autres points qui ont les mêmes caractéristiques, car
s'il n'y a pas cet engagement, le rapport, monsieur Mafrica, est
impossible.
Je voudrais rappeler déjà aujourd'hui qu'on a - à ce que je
connais - quelques problèmes avec certaines sociétés pour ce qui
est du remboursement qui n'a pas encore été fait pour le trans-port
gratuit des retraités. Il y a encore un différend là,
imaginons-nous ce qui se passera si nous allons ajouter cette
loi.
Presidente
Do lettura di un emendamento
all'articolo 1, presentato dal Consigliere Riccarand.
Emendamento
Articolo 1 Al termine del comma 1, aggiungere il seguente comma
1 bis:
"La circolazione gratuita prevista al comma uno del presente
articolo è estesa anche al trasporto ferroviario, secondo modalità,
condizioni e convenzioni con l'Ente Ferrovie dello Stato, approvate
con deliberazioni della Giunta regionale, sentita la competente
Commissione consiliare".
Presidente
Il Consigliere Riccarand ha chiesto la parola
per illustrare l'emendamento all'articolo 1 da lui proposto; ne ha
facoltà.
Riccarand (VA)
A mio avviso, questo emendamento è
molto importante, perché l'applicazione della legge n. 49 del 1988
in questi due anni ha già evidenziato il concreto rischio che, se
queste agevolazioni non vengono estese anche al trasporto su
rotaia, potranno determinare un'ulteriore caduta di utenza nel
trasporto ferroviario, che in Valle d'Aosta si trova già in
condizioni molto delicate.
Evidentemente qui ci si riferisce al trasporto ferroviario a
livello regionale, quindi alle linee Aosta-Pré-St.-Didier e
Aosta-Chivasso-Torino, tuttavia le modalità devono essere
individuate e definite da una convenzione tra la Giunta regionale e
le Ferrovie dello Stato.
L'estensione delle agevolazioni anche alle Ferrovie dello Stato,
era stata richiesta anche dalla Filt-Trasporti, federazione
trasporti della CGIL, i cui aderenti, che lavorano nella ferrovia,
si rendono conto della grande importanza che poche decine di
passeggeri in più possono avere per cercare di mantenere questo
servizio. Già adesso non abbiamo un piano di bacino di traffico,
abbiamo linee di pullman in concorrenza con la ferrovia, perché
fanno lo stesso percorso Courmayeur-Pré-St.-Didier-Aosta, se poi
diamo agevolazioni al trasporto su gomma, ma non a quello su
rotaia, praticamente facciamo una concorrenza sleale nei confronti
del trasporto ferroviario o comunque gli arrechiamo un grave
danno.
Credo che per una corretta politica dei trasporti sarebbe
quantomai opportuno inserire questo comma, che, come avviene con la
"Carta giovani" e con gli studenti universitari, prevede
l'estensione delle agevolazioni anche al trasporto ferroviario,
demandando poi l'applicazione concreta ad un'apposita convenzione
con le Ferrovie dello Stato.
Credo che il problema principale sia proprio quello della
convenzione con le Ferrovie dello Stato, perché già nel dicembre
1990 la Giunta aveva fatto una deliberazione che prevedeva il
sessanta per cento di riduzione per gli studenti universitari, che
però non è mai stata applicata, perché non si è arrivati alla
convenzione. Spero che con questa legge sia più facile, però il
problema più urgente è quello di riuscire a concludere le
trattative già avviate con le Ferrovie dello Stato, per giungere
alla stipula della convenzione, in modo che non solo gli studenti
universitari, ma anche gli altri giovani, con la "Carta giovane", e
gli anziani ultrasessantenni, possano vedere estese alla ferrovia
le agevolazioni previste da questa legge, con un notevole beneficio
anche per lo stesso trasporto ferroviario.
Questi sono i motivi per cui ho presentato l'emendamento
all'articolo 1, che si riferisce naturalmente all'ambito regionale,
secondo modalità da definire con una convenzione tra l'Ente
Ferrovie e la Giunta regionale. Ritengo importante che il Consiglio
regionale inserisca questo principio nella legge, in modo che poi
possa eventualmente trovare applicazione. Ho detto "eventualmente",
perché la sua concreta applicazione è demandata ad una convenzione
che non è facile da stipulare in assenza di un forte e concreto
impegno.
Presidente
Per quanto attiene all'ordine della
votazione dei due emendamenti all'articolo 1, mi pare che sia da
sottoporre all'approvazione del Consiglio prima quello del
Consigliere Riccarand e poi quello del Consigliere Perrin.
Se il Consiglio è d'accordo e nessuno chiede la parola, pongo in
votazione l'emendamento all'articolo 1, proposto dal Consigliere
Riccarand e del quale abbiamo già dato lettura.
Esito della votazione
Presenti: 30
Votanti: 19
Favorevoli: 19
Astenuti: 11 (Andrione, Faval, Louvin, Marcoz, Mostacchi,
Perrin, Rollandin, Stévenin, Vallet, Viérin e Voyat)
Il Consiglio approva
Presidente
Ha chiesto la parola il Consigliere
Bajocco; ne ha facoltà.
Bajocco (PCI-PDS)
Prima, riferendomi
all'emendamento del Consigliere Perrin, ho detto che forse era un
po' demagogico. Se così non è, chiedo scusa al Consigliere
Perrin.
Tengo però a precisare che intendevo comunque prendere nella
massima considerazione i Vigili del fuoco volontari e le Guardie
forestali, che possono benissimo essere assimilati alle altre forze
dell'ordine e beneficiare anch'essi delle agevolazioni previste da
questa legge. Accetto quindi l'emendamento proposto dal Consigliere
Perrin.
Presidente
Se nessuno chiede la parola, pongo in
votazione l'emendamento all'articolo 1 presentato dal Consigliere
Perrin, del quale abbiamo già dato lettura.
Esito della votazione
Presenti, votanti e favorevoli 32
Il Consiglio approva all'unanimità
Presidente
Do lettura dell'articolo 1
emendato.
Articolo 1 (Trasporti gratuiti)
1. I Commi da uno a sei dell'articolo 46 della legge regionale
15 luglio 1982, n. 32, concernente: "Disciplina dei servizi di
trasporto collettivo di persone e di cose", già modificato dalla
legge regionale 23 giugno 1983, n. 64 e dalla legge regionale 16
giugno 1988, n. 49, sono così sostituiti:
"Ai concessionari è fatto divieto di rilasciare biglietti
gratuiti o semigratuiti o tessere di libera circolazione sulle
linee da essi gestite.
I biglietti e le tessere già rilasciati, al di fuori dei casi di
cui ai successivi commi, cessano di avere validità alla data di
entrata in vigore della presente legge.
Hanno diritto a fruire della libera circolazione su tutti
indistintamente i mezzi di trasporto:
a) i funzionari del Servizio regionale della comunicazione e dei
trasporti ed i funzionari della Motorizzazione Civile per
l'espletamento dei compiti di vigilanza e di controllo,
b) gli appartenenti alle forze di polizia (Arma dei Carabinieri,
Polizia di Stato, Guardia di finanza, Corpo di Polizia
penitenziaria) e al Corpo dei Vigili del fuoco, al Corpo valdostano
dei Vigili del fuoco volontari e al Corpo forestale valdostano, in
divisa e per motivi di servizio,
c) i magistrati, i funzionari, gli ufficiali ed agenti di
Polizia giudiziaria in servizio presso le Procure della Repubblica
della Pretura e del Tribunale di Aosta,
d) i guardafili telegrafici o altri agenti del Circolo
costruzioni telegrafiche e telefoniche, muniti del libretto mod.
16, rilasciato dal Ministero delle poste e telecomunicazioni.
Sui mezzi di trasporto pubblico collettivo, ad esclusione delle
seggiovie e delle sciovie, viaggiano gratuitamente, purché
residenti in Valle d'Aosta:
a) i decorati di Medaglia d'Oro e di Argento al valore militare
e civile,
b) i Cavalieri di Vittorio Veneto,
c) le persone prive della vista con cecità assoluta o con
residuo visivo non superiore a un decimo in entrambi gli occhi con
eventuale correzione e loro eventuali accompagnatori,
d) i sordomuti e loro eventuali accompagnatori,
e) gli inabili, invalidi di guerra, civili e del lavoro,
portatori di handicaps, con invalidità legalmente riconosciuta
almeno pari all'80 per cento, i loro accompagnatori, se ne è
riconosciuto il diritto,
f) le persone a partire dall'età di 60 anni compiuti,
g) i giovani di leva che, ancorché non residenti in Valle
d'Aosta, effettuino il servizio militare o il servizio civile in
Valle d'Aosta.
Il diritto a viaggiare gratuitamente è attestato dalla Regione,
secondo modalità, tessere, buoni, titoli di viaggio, stabiliti con
deliberazione della Giunta regionale, che fissa anche le condizioni
di rimborso dell'onere relativo ai concessionari.
La Giunta regionale può autorizzare secondo modalità o
convenzioni speciali:
a) la libera fruizione, per le categorie indicate al comma
quattro, di particolari servizi di trasporto a noleggio quali, per
esempio, navette, istituite su percorsi non serviti da linee
ordinarie,
b) la fruizione gratuita di altri servizi e mezzi di trasporto,
quali taxi, autobus da noleggio, altri veicoli attrezzati, da parte
di persone impedite nei movimenti, che devono servirsi di sedie a
rotelle o apparecchi analoghi, paraplegici, motolesi, inabili,
personale di servizio, personale addetto all'accompagnamento, e,
occasionalmente, altre persone aventi particolari impedimenti,
motivi di carattere sanitario, sociale, scolastico, lavorativo,
assistenziale e urgenti necessità di mobilità,
c) l'applicazione di tariffe preferenziali, speciali e agevolate
per le categorie di persone indicate nell'articolo 42 della legge
regionale 15 luglio 1982 n. 32".
2. La circolazione gratuita prevista al comma uno del presente
articolo è estesa anche al trasporto ferroviario, secondo modalità,
condizioni e convenzioni con l'Ente Ferrovie dello Stato, approvate
con deliberazioni della Giunta regionale, sentita la competente
Commissione consiliare.
3. E' abrogato l'ultimo comma dell'articolo 46 della legge
regionale 15 luglio 1982, n. 32.
Presidente
Ha chiesto la parola l'Assessore
dell'industria, commercio, artigianato e trasporti, Mafrica; ne ha
facoltà.
Mafrica (PCI-PDS)
Credo che sulla legittimità
dell'articolo 1 non ci possano essere dubbi, perché la legge, oltre
a delegare alla Giunta il compito di stabilire determinate norme,
si occupa anche dell'aspetto finanziario indicando la spesa
prevista.
Ritengo che certe discussioni ancora in corso con alcuni
concessionari, che peraltro attendono di essere risolte da circa
dieci anni, saranno risolte con l'approvazione del piano di
bacino.
Presidente
Ha chiesto la parola il Consigliere
Rollandin; ne ha facoltà.
Rollandin (UV)
Je regrette, mais la réponse de
l'Assesseur n'est pas une réponse. Je n'ai pas demandé de connaître
quel est le montant de la loi, je l'ai lu. On modifie les
conditions de remboursement aux sociétés avec lesquelles on n'a pas
encore trouvé un accord. Je faisais référence auparavant à ces
conditions, qui sont une conséquence de cette loi. Je crois que si
on les modifie, on modifie aussi l'engagement de dépense et c'est
là que les deux choses doivent être liées ensemble, autrement on ne
comprend plus. Car, si on modifie les conditions, l'engagement de
dépense ne sera plus suffisant, monsieur Mafrica. C'est là qu'on ne
peut pas déléguer aux autres ce qui est de la compétence du
Conseil.
Je regrette, mais cette proposition ne tient pas. Des remarques
de ce type autrefois nous avaient obligé de revoir une loi. Pour
donner un exemple, au moment où l'on allait fixer le montant des
"compensi" pour certaines charges, on nous a obligé de dire combien
et quand pour le fait que, autrement, il n'y avait pas le
correspondant de la loi. Je crois que celui-ci est un cas
classique, un cas vraiment clair de ce qui pourrait se passer. En
effet, il n'y a pas de réponse.
Presidente
Se nessuno chiede la parola, pongo in
votazione l'articolo 1 emendato, del quale abbiamo già dato
lettura.
Esito della votazione
Presenti: 31
Votanti: 18
Favorevoli: 18
Astenuti: 13 (Agnesod, Andrione, Faval, Louvin, Maquignaz,
Marcoz, Mostacchi, Perrin, Rollandin, Stévenin, Vallet, Viérin e
Voyat)
Il Consiglio approva
Presidente
Do lettura dell'articolo 2.
Articolo 2 (Studenti universitari)
1. Nell'ambito degli interventi della Regione per l'attuazione
del diritto allo studio universitario, l'Assessorato regionale
competente per i trasporti provvede a rilasciare agli studenti
universitari residenti in Valle d'Aosta e agli altri soggetti
indicati nel comma uno dell'articolo 3 della legge regionale 14
giugno 1989, n. 30, concernente: "Interventi della Regione per
l'attuazione del diritto allo studio nell'ambito universitario" -
secondo modalità, condizioni e convenzioni approvate con
deliberazione della Giunta regionale - tessere, buoni, titoli di
viaggio per ottenere lo sconto del sessanta per cento sul prezzo di
viaggio di qualunque mezzo e servizio di trasporto pubblico purché
relativo e finalizzato alla sede di studio.
2. In caso di particolare difficoltà o carenza di linee e
servizi di trasporto pubblico oppure di impossibilità a stipulare
convenzioni con gli esercizi di trasporto, l'Assessorato regionale
competente per i trasporti provvede a supplire con altre
iniziative, anche su noleggio, a carico della Regione oppure
mediante il concorso nelle spese di altre modalità di trasporto,
anche privato, debitamente documentate dagli interessati.
3. Ad integrazione di quanto previsto nel comma uno del presente
articolo, in caso di carenza di corse e di coincidenze utili alle
esigenze di studio, l'Assessore regionale competente per i
trasporti, valutate opportunamente le condizioni obiettive di
mancanza di alternative, nonché quelle di interesse e di
partecipazione tali da giustificarne l'iniziativa, è autorizzato a
istituire servizi di noleggio.
Presidente
Do lettura di un emendamento al primo
comma dell'articolo 2, presentato dai Consiglieri Rollandin, Louvin
e Viérin.
Emendamento All'articolo 2, primo comma, sostituire le parole
"lo sconto del sessanta per cento sul prezzo di viaggio", con le
parole "la gratuità".
Presidente
Il Consigliere Rollandin ha chiesto la
parola per illustrare l'emendamento; ne ha facoltà.
Rollandin (UV)
Hier on avait déjà essayé de
présenter les raisons de cet amendement. A l'article 2, on prévoit
une réduction du soixante pour cent pour les étudiants
universitaires sur les lignes qui donnent accès aux universités.
Après, il y a pour les jeunes qui ont moins de 26 ans, une autre
réduction du trente pour cent sur les autres lignes. Ce qui donne
déjà la possibilité aux jeunes de moins de 26 ans d'avoir deux
fiches, deux réductions l'une du soixante pour cent, l'autre du
trente pour cent. Je voudrais avant tout comprendre quel est ce
système.
L'autre limite d'une loi comme celle dont on discute - j'avais
même annoncé qu'on était disponible pour étudier la méthode pour y
parvenir - c'est que, pour les retraités comme pour les jeunes, il
n'y a pas de référence aux conditions économiques de la famille ou
des personnes concernées. On donne n'importe quoi à tout le monde
et c'est une limite importante, car je crois que les Conseillers
savent très bien qu'il y a des retraités qui ont des conditions
économiques de tout respect. Si quelqu'un veut suivre ce qui se
passe pour les retraités et va prendre la liste des retraités qui
voyagent gratuitement, on peut voir qu'il y a certains cas
éclatants. On demandait, au contraire, pour les étudiants
universitaires auxquels on donne déjà une série d'avantages,
auxquels on donne déjà certaines possibilités, compte tenu d'une
intervention spécifique dans le domaine et pour la simple raison
que nous n'avons pas d'université - nous l'avons dit - de prévoir
le voyage gratuit. On pourrait même dire que c'est normal pour ceux
qui ont droit à avoir un certain bénéfice. Je ne veux pas dire
qu'on ne peut pas réglementer ce passage, mais je ne comprends pas
pourquoi pour les retraités oui et pour les universitaires non.
C'est une des choses dont on ne comprend pas le sens. C'est pour
arriver à l'université, sur les lignes universitaires.
On pourrait relier ce problème aux mêmes données qui sont
préfixées, voire avoir accès au subside universitaire, aux
interventions prévues déjà par d'autres lois concernant
l'instruction publique et que j'avais même rappelées: la loi pour
les jeunes universitaires dont avait parlé le Conseiller Pascale,
"il prestito d'onore", toute une série d'interventions. Ici, pour
avoir accès à l'université on dit que non, soixante pour cent. Moi,
je voudrais comprendre quelle est la logique.
Je croyais que l'amendement serait accepté. A présent, si j'ai
bien compris ce que le Conseiller Bajocco a dit, on est contrai-re.
De cette attitude, on comprend qu'il n'y a pas la volonté de suivre
un certain critère sérieux pour ce qui est des transports, car,
compte tenu du fait que cette possibilité existe, je ne vois pas
pourquoi on n'a pas accepté de la réglementer d'une façon
différente et en même temps on n'a pas répondu à l'autre problème
concernant les réductions de soixante et trente pour cent.
Il y a deux système parallèles, car le même jeune peut avoir
l'une réduction et l'autre, si c'est une ligne insérée dans le
système des transports. Alors, je crois qu'il y a une série de
problèmes incompréhensibles.
Presidente
Ha chiesto la parola l'Assessore
dell'industria, commercio, artigianato e trasporti, Mafrica; ne ha
facoltà.
Mafrica (PCI-PDS)
La riduzione del sessanta per
cento, che in alcuni casi e secondo modalità da stabilire potrà
anche essere cumulata con un'altra riduzione del trenta per cento,
è stata fissata in analogia a quanto è stato fatto per il trasporto
degli studenti medi, che sulle linee regionali pagano il quaranta
per cento. Si tratta quindi di un aiuto sostanzioso, cui si
aggiunge un contributo da parte degli interessati.
Presidente
Ha chiesto la parola il Consigliere
Rollandin; ne ha facoltà.
Rollandin (UV)
Je crois qu'après la réponse de
l'Assesseur on comprend encore mieux quelle est la confusion dans
le domaine des transports. Déjà le Conseiller Riccarand disait que,
pour ce qui est des transports par train, on n'a pas eu la
possibilité de prévoir certaines réductions pour les étudiants pour
la raison qu'on n'a pas fait la convention avec le "Ferrovie dello
Stato".
Monsieur le Président, je voudrais rappeler qu'on avait prévu de
débattre aujourd'hui avec cette loi aussi la motion qui concernait
ce thème. En effet, j'attendais d'avoir la possibilité d'en
discuter, je ne sais pas sur quel article et comment. On ne m'a pas
donné de... J'attendais, je n'ai pas voulu présenter d'autres
requêtes dans ce sens, mais je profite pour dire que, pour ce qui
est des transports, il y a déjà toute une série de difficultés
d'horaires et cetera et en plus il existe la difficulté d'avoir les
bénéfices que sur le papier existent.
Je voudrais en même temps rappeler à monsieur Mafrica que, s'il
a eu la possibilité de parler avec les responsables des services
des transports, il sait très bien qu'on a des frais supplémentaires
pour faire les contrôles pour ce qui est des personnes qui ont des
réductions du soixante pour cent ou du trente pour cent plutôt que
si l'on a "la tessera gratuita". Les frais de contrôle dépassent
les frais pour donner les réductions de soixante ou trente pour
cent, car il faut quelqu'un qui aille faire les contrôles.
Alors, le problème pour certaines catégories de prévoir un
système qui soit préfixé et qui ait une méthode d'application
correcte, est dû aussi à un fait pratique.
Je répète la réponse de l'Assesseur: on va voir si pour certains
il y a le soixante pour cent de réduction et on va ajouter le
trente pour cent. Alors, pour certaines personnes il y a une
réduction du 90 pour cent, mais on ne sait pas qui.
Je me demande alors si on ne pouvait pas tranquillement prévoir,
non pas pour tous les jeunes, car je comprends que si quelqu'un
veut se déplacer pour des raisons différentes il peut contribuer ou
la famille contribuera, je pense aux jeunes qui ne travaillent pas,
car la réduction de trente pour cent est pour les jeunes jusqu'à 26
ans, mais je voudrais savoir pourquoi pour les jeunes
universitaires on dit non et on prévoit le transport gratuit pour
"i guardafili telegrafici o altri agenti del Circolo costruzioni
telegrafiche". Je voudrais comprendre ce que le guardafili va faire
pour avoir droit à prendre le bus gratuitement. "Guardafili
telegrafici o altri agenti del Circolo costruzioni telegrafiche e
telefoniche".
Je voudrais savoir quand est-ce qu'ils vont prendre le bus et
pour quelles raisons? Pour aller voir les dégâts? S'ils attendent
le bus, je crois qu'on peut comprendre les raisons pour lesquelles
le système de transmission ne fonctionne pas. Ici, c'est comme ça
et vous avez approuvé ça.
Presidente
Ha chiesto la parola l'Assessore
dell'industria, commercio, artigianato e trasporti, Mafrica; ne ha
facoltà.
Mafrica (PCI-PDS)
Il riferimento al Circolo
guardafili è ripreso tale e quale dalla legge del 1982 e le persone
interessate non aderiscono ad un circolo di amatori in pensione, ma
sono ispettori in servizio, come gli agenti ispettori, per
verificare per conto del Ministero delle poste i sistemi di
comunicazione.
Presidente Se nessuno chiede la parola, pongo in votazione
l'emendamento all'articolo 2, presentato dai Consiglieri Rollandin,
Louvin e Viérin, del quale abbiamo già dato lettura.
Esito della votazione
Presenti: 30
Votanti: 14
Favorevoli: 14
Astenuti: 18 (Bajocco, Beneforti, Bondaz, Chenuil, Dolchi,
Fosson, Gremmo, Lanièce, Lavoyer, Limonet, Mafrica, Martin,
Milanesio, Monami Cristina, Pascale, Ricco, Rusci e Trione)
Il Consiglio non approva
Presidente
Se nessuno chiede la parola, pongo ora
in votazione l'articolo 2 nel testo originale del quale abbiamo già
dato lettura.
Esito della votazione
Presenti: 32
Votanti: 21
Favorevoli: 21
Astenuti: 11 (Agnesod, Andrione, Faval, Marcoz, Mostacchi,
Perrin, Rollandin, Stévenin, Vallet, Viérin e Voyat)
Il Consiglio approva
Presidente
Do lettura dell'articolo 3.
Articolo 3 (Carta giovane)
1. Al fine di promuovere tra i giovani l'uso del trasporto
pubblico e di ridurre la facile tendenza al trasporto privato,
viene istituita, a cura dell'Assessorato regionale competente per i
trasporti, una speciale "Carta giovane", che dà diritto, per coloro
che hanno fino a ventisei anni d'età, ad ottenere, secondo
modalità, condizioni e convenzioni approvate dalla Giunta
regionale, sconti del trenta per cento sulle tariffe dei trasporti
pubblici collettivi della Regione e degli esercizi di trasporto,
tra cui quelli delle Ferrovie dello Stato, convenzionati con la
stessa.
2. Le riduzioni tariffarie ottenibili con la "Carta giovane"
sono cumulabili con quelle indicate nell'articolo 2 e con quelle
previste nella lett. b) del comma uno dell'articolo 42 della legge
regionale 15 luglio 1982, n. 32.
3. Il prezzo di vendita della "Carta giovane" e le modalità e
condizioni relative al suo uso sono stabiliti con deliberazione
della Giunta regionale.
Presidente
Do lettura di un emendamento
all'articolo 3, presentato dal Consigliere Riccarand.
Emendamento
Articolo 3 In fondo al comma tre aggiungere: "sentita la
competente Commissione consiliare".
Presidente
Se nessuno chiede la parola, pongo in
votazione l'emendamento testé letto.
Esito della votazione
Presenti: 32
Votanti: 21
Favorevoli: 21
Astenuti: 11 (Agnesod, Andrione, Faval, Marcoz, Mostacchi,
Perrin, Rollandin, Stévenin, Vallet, Viérin e Voyat)
Il Consiglio approva
Presidente
Do lettura dell'articolo 3
emendato.
Articolo 3 (Carta giovane)
1. Al fine di promuovere tra i giovani l'uso del trasporto
pubblico e di ridurre la facile tendenza al trasporto privato,
viene istituita, a cura dell'Assessorato regionale competente per i
trasporti, una speciale "Carta giovane", che dà diritto, per coloro
che hanno fino a ventisei anni d'età, a ottenere, secondo modalità,
condizioni e convenzioni approvate dalla Giunta regionale, sconti
del 30 per cento sulle tariffe dei trasporti pubblici collettivi
della Regione e degli esercizi di trasporto, tra cui quelli delle
Ferrovie dello Stato, convenzionati con la stessa.
2. Le riduzioni tariffarie ottenibili con la "Carta giovane"
sono cumulabili con quelle indicate nell'articolo 2 e con quelle
previste nella lett. b) del comma uno dell'articolo 42 della legge
regionale 15 luglio 1982, n. 32.
3. Il prezzo di vendita della "Carta giovane" e le modalità e
condizioni relative al suo uso sono stabiliti con deliberazione
della Giunta regionale, sentita la competente Commissione
consiliare.
Presidente
Se nessuno chiede la parola, pongo in
votazione l'articolo 3 emendato testé letto.
Esito della votazione
Presenti: 32
Votanti: 21
Favorevoli: 21
Astenuti: 11 (Agnesod, Andrione, Faval, Marcoz, Mostacchi,
Perrin, Rollandin, Stévenin, Vallet, Viérin e Voyat)
Il Consiglio approva
Presidente Do lettura dell'articolo 4.
Articolo 4 (Militari e Forze dell'Ordine)
1. Su segnalazione dei rispettivi Comandi, l'Assessorato
regionale competente per i trasporti è autorizzato a rilasciare
tessere, buoni e altri titoli di viaggio, secondo modalità,
condizioni e convenzioni approvate dalla Giunta regionale, validi
per permettere agli appartenenti alle forze armate, all'Arma dei
Carabinieri, alla Polizia di Stato, alla Guardia di finanza, al
Corpo di polizia penitenziaria e al Corpo dei Vigili del fuoco, di
ottenere sulle linee automobilistiche pubbliche regionali ed
interregionali le stesse agevolazioni tariffarie praticate dalle
Ferrovie dello Stato in occasione di viaggi per servizio e per
licenza, aventi come ambito e come origine o destinazione la Valle
d'Aosta.
Presidente
Do lettura dell'emendamento soppressivo
dell'articolo 4, presentato dal Consigliere Mostacchi.
Emendamento
Articolo 4 Abolire l'articolo 4.
Presidente
Ha chiesto la parola il Consigliere
Mostacchi; ne ha facoltà.
Mostacchi (UV)
Ho chiesto la soppressione di questo
articolo perché è inutile. Infatti, quando le forze dell'ordine o i
militari viaggiano per servizio già godono di un trattamento di
trasferta, che già comprende l'orario di trasferta ed il rimborso
delle spese di viaggio.
L'abolizione delle parole "e per licenza" proposta dal
Consigliere Bajocco rende ancora più evidente tale inutilità, a
meno che non si vogliano estendere i benefici anche ai familiari
dei militari e delle forze dell'ordine.
Dopo la caduta del muro di Berlino, tutto quello che avviene in
questo Consiglio trova una giustificazione; ma qui stiamo
rasentando l'assurdo.
Presidente
Ha chiesto la parola il Consigliere
Riccarand; ne ha facoltà.
Riccarand (VA)
Anch'io ho delle perplessità su questo
articolo, perché vorrei capire che differenza c'è tra il contenuto
dell'articolo 4 e quanto è già previsto nella lettera b) del 1
comma dell'articolo 1, dove già si dice che "gli appartenenti alle
forze di polizia (Arma dei Carabinieri, Polizia di Stato, Guardia
di finanza), Corpo di Polizia penitenziaria e al Corpo dei Vigili
del fuoco, al Corpo Valdostano dei Vigili del fuoco volontari e al
Corpo forestale valdostano" hanno diritto a fruire della libera
circolazione su tutti i mezzi di trasporto.
Poiché mi sembra che questo articolo 4 non faccia altro che
ripetere quello che è già scritto nell'articolo 1, vorrei capire se
c'è una differenza fra i due articoli e qual'è, soprattutto se si
toglie, come giustamente viene proposto dal Consigliere Bajocco, la
dizione "e per licenza", visto che per motivi di servizio c'è la
libera circolazione sui mezzi di trasporto a livello regionale.
Tra l'altro, avendo modificato l'articolo 1, con l'inserimento
del Corpo Valdostano dei Vigili del fuoco volontari e al Corpo
forestale valdostano, si creerebbe una disparità con l'articolo
4.
Precisato questo, mi sembra effettivamente che, se non ci sono
motivi particolari, la proposta di abrogare l'articolo 4 sia
giustificata.
Presidente
Ha chiesto la parola l'Assessore
dell'industria, commercio, artigianato e trasporti, Mafrica; ne ha
facoltà.
Mafrica (PCI-PDS)
Con l'emendamento del Consigliere
Bajocco, che toglie la dizione "e per licenza", l'articolo 4
diventa una sovrapposizione. Per questo motivo accogliamo
l'emendamento del Consigliere Mostacchi.
Presidente
Ha chiesto la parola il Consigliere
Bajocco; ne ha facoltà.
Bajocco (PCI-PDS)
Non intendo rispondere al
Consigliere Mostacchi, altrimenti gli risponderei molto male,
perché è rimasto ancora nel chiuso del suo piccolo, anche se bello,
comune di Gaby. Mi piacerebbe invece che, arrivando ad Aosta, il
suo cervello si aprisse un po' di più.
Presidente
Se nessuno chiede la parola, pongo in
votazione l'emendamento soppressivo dell'articolo 4, del quale
abbiamo già dato lettura.
Esito della votazione
Presenti, votanti e favorevoli: 33
Il Consiglio approva all'unanimità.
Presidente
Con l'approvazione dell'emendamento
soppressivo dell'articolo 4, presentato dal Consigliere Mostacchi,
decadono gli altri due emen-damenti relativi all'articolo 4, dei
quali do comunque lettura.
Emendamento del Consigliere Bajocco.
Articolo 4 Togliere le parole "e per licenza".
Emendamento dei Consiglieri Perrin, Viérin e Voyat.
Articolo 4, comma 1.
Dopo le parole "Corpo dei Vigili del fuoco" aggiungere le parole
"al Corpo Valdostano dei Vigili del fuoco volontari e al Corpo
Forestale Valdostano".
PresidenteDo lettura dell'articolo 5.
Articolo 5 (Assistiti e immigrati)
1. L'Assessorato regionale competente per i trasporti è
autorizzato a concedere occasionalmente buoni e documenti di
viaggio a persone aventi particolari necessità, segnalate allo
scopo - per le loro condizioni di bisogno - dal Presidente della
Giunta regionale, dal Questore e dai Sindaci.
2. Nel caso di segnalazioni provenienti dai servizi regionali e
comunali di assistenza sociale, dai patronati, dai sindacati, dai
comitati o altri organismi di assistenza e di solidarietà sociale,
l'Assessorato regionale competente per i trasporti provvede a
richiedere l'autorizzazione del Presidente della Giunta regionale
al fine della concessione dei buoni e documenti di viaggio indicati
nel comma uno.
3. Per favorire l'inserimento nelle attività lavorative e nella
comunità regionale, l'Assessorato regionale competente per i
trasporti è autorizzato, secondo modalità e condizioni approvate
dalla Giunta regionale, a rilasciare, per periodi limitati nel
tempo, tessere, buoni, documenti di viaggio recanti facilitazioni
tariffarie o, in via occasionale e temporanea, anche la gratuità, a
immigrati stranieri, in regola con le prescrizioni di legge che
disciplinano la loro permanenza nel territorio della
Repubblica.
Presidente
Ha chiesto la parola il Consigliere
Gremmo; ne ha facoltà.
Gremmo (UAP)
Già in Commissione avevo manifestato
delle perplessità in merito ad una parte di questo articolo, ma
l'Assessore me le ha correttamente e cortesemente fugate,
assicurandomi che non si vogliono in nessun modo accordare
privilegi agli extracomunitari in tema di trasporto pubblico.
Io ho preso atto di questa precisazione, ma, poiché è delegata
alla Giunta la valutazione circa la possibilità di concedere o meno
questi permessi, le vorrei raccomandare ad alta voce qui, subito e
pubblicamente, di fare questa valutazione con grande oculatezza e
con grande attenzione. L'Assessore si è impegnato a concedere
questi permessi solo in situazioni effettivamente gravi e di
necessità, tant'è che si è riferito al trasferimento al luogo di
nascita, quindi ha accennato ad un caso del tutto eccezionale.
A me spiace che il Consigliere Riccarand, che finge sempre di
essere attento alla democrazia, in questo caso, in cui sarebbe
stato interessante verificare anche in sede Commissione le
possibilità di concessione, non abbia voluto presentare
emendamenti. Probabilmente è un fatto politico e ne prendo
atto.
Chiedo però ad alta voce alla Giunta di essere estremamente
attenta nella concessione di questi permessi, perché non vorrei -
lo dico chiaro - vedere girare gratuitamente in Valle d'Aosta, come
purtroppo accade a Torino grazie a tante scappatoie, centinaia di
extracomunitari sui mezzi pubblici. Sarebbe un errore ed
un'ingiustizia nei confronti della gente della Valle d'Aosta. Come
ha detto l'Assessore in Commissione, si deve trattare di casi del
tutto eccezionali.
Presidente
Ha chiesto la parola il Consigliere
Rollandin; ne ha facoltà.
Rollandin (UV)
Seulement pour souligner que dans
la dernière partie, au troisième comma de l'article 5, on dit: "...
immigrati stranieri, in regola con le disposizioni di legge che
disciplinano la loro permanenza nel territorio della Repubblica".
"Immigrato straniero" c'est qui?
Les extra-communautaires ou n'importe qui, il suffit qu'il ne
soit pas citoyen de la République italienne et qu'il vienne en
Italie? Car si on a un Autrichien qui vient ici et qui a le
passeport, celui-ci est "un immigrato straniero in regola con le
leggi che disciplinano la permanenza nel territorio"...
(...interruption...)
... Le Suisse ou n'importe qui? Et qui comprend? Il vient, va au
guichet et prend son ticket gratuit. Alors tous les touristes
voyageront gratuitement.
C'est normal, selon cette formule n'importe qui est en règle. Si
c'est pour favoriser le tourisme je comprends, mais alors nous
avons inventé une nouvelle formule. C'est pour dire comment cette
loi est mal faite. Ici, on ne comprend pas quel est le sens.
Presidente
Ha chiesto la parola l'Assessore
dell'industria, commercio, artigianato e trasporti, Mafrica; ne ha
facoltà.
Mafrica (PCI-PDS)
Avevo precisato in Commissione
che si tratta di casi di immigrati assistiti, in condizione di
bisogno e di particolare necessità. Se ne è verificato uno tra gli
Albanesi alloggiati a Sarre, che dovevano spostarsi ad Aosta e che
non lo potevano fare in altro modo...
(...interruzione del Consigliere Rollandin...)
... Ovviamente non ci si riferisce ai turisti.
Presidente
Ha chiesto la parola il Consigliere
Agnesod; ne ha facoltà.
Agnesod (UV)
Il testo della legge non lo dice, ma
io vorrei capire che cosa significa "stato di bisogno". Questa
dizione andrebbe precisata con qualche indicazione numerica,
altrimenti è troppo vaga. Vorrei sapere inoltre se il
riconoscimento dello stato di bisogno è a discrezione
dell'Assessorato o della Giunta.
Presidente Se nessuno chiede la parola, pongo in votazione
l'articolo 5, del quale abbiamo già dato lettura.
Esito della votazione
Presenti: 33
Votanti: 20
Favorevoli: 20
Astenuti: 13 (Agnesod, Andrione, Faval, Louvin, Maquignaz,
Marcoz, Mostacchi, Perrin, Rollandin, Stévenin, Vallet, Viérin e
Voyat)
Il Consiglio approva
Presidente
Do lettura dell'articolo 6.
Articolo 6 (Linee di interesse regionale)
1. L'Assessore regionale competente per i trasporti è
autorizzato, in caso di carenza di servizi e orari sulle linee di
trasporto pubblico o sulle direttrici e sui percorsi di competenza
concessionale statale, ma privi di linee, a richiedere al Ministero
dei trasporti il riconoscimento dell'interesse regionale di corse e
linee automobilistiche in relazione all'articolo 2 della legge
regionale 15 luglio 1982, n. 32, in modo da rendere, con il
rispetto di tutte le procedure previste dalla legge regionale 15
luglio 1982, n. 32, in via concessionale, permanenti, ordinarie e
di competenza del regime contributivo previsto dalla legge
regionale 24 agosto 1982 n. 38, concernente: "Esercizio e gestione
economico-finanziaria dei trasporti collettivi", le iniziative di
carattere sperimentale, straordinario e sostitutivo, effettuate,
con varie modalità di trasporto, anche di noleggio privato, ai
sensi della presente legge, per sopperire alle necessità
dell'utenza ivi indicata.
Presidente
Do lettura di un emendamento
all'articolo 6, presentato dal Consigliere Riccarand.
Emendamento Articolo 6, comma uno.
Aggiungere, dopo "l'Assessore regionale competente per i
trasporti", le seguenti parole: "previa deliberazione della Giunta
regionale".
Presidente
Ha chiesto la parola il Consigliere
Rollandin; ne ha facoltà.
Rollandin (UV)
Je crois que cet article pourrait
constituer une raison valable pour que la loi ne soit pas
approuvée. Je regrette, mais j'ai là aussi essayé de faire
comprendre les limites de l'intervention régionale par rapport à
une compétence qui ne nous revient pas, malheureusement. Les lignes
interrégionales et les lignes d'intérêt de l'Etat ne sont pas
autorisées par la Junte. Il y a un contentieux avec l'Etat qui n'a
pas encore été résolu.
Alors, ou bien on spécifie que ce n'est pas dans ce sens, car on
ne peut pas autoriser le voyage au-delà de notre Région... On peut
en demandant l'autorisation, alors le Ministère conséquent autorise
la ligne compétente, mais il n'autorise pas le passage gratuit.
Presidente
Ha chiesto la parola l'Assessore
dell'industria, commercio, artigianato e trasporti, Mafrica; ne ha
facoltà.
Mafrica (PCI-PDS)
Gli uffici hanno confermato la
validità di questo articolo e sostengono che un'autorizzazione di
questo genere è già stata ottenuta per la linea Aosta-La
Malpensa.
Presidente
Se nessuno chiede la parola, pongo in
votazione l'emendamento all'articolo 6 presentato dal Consigliere
Riccarand, del quale abbiamo già dato lettura.
Esito della votazione
Presenti, votanti e favorevoli: 33
Il Consiglio approva all'unanimità
Presidente
Do lettura dell'articolo 6
emendato.
Articolo 6 (Linee di interesse regionale)
1. L'Assessore regionale competente per i trasporti, previa
autorizzazione della Giunta regionale, è autorizzato, in caso di
carenza di servizi e orari sulle linee di trasporto pubblico o
sulle direttrici e sui percorsi di competenza concessionale
statale, ma privi di linee, a richiedere al Ministero dei trasporti
il riconoscimento dell'interesse regionale di corse e linee
automobilistiche in relazione all'articolo 2 della legge regionale
15 luglio 1982, n. 32, in modo da rendere, con il rispetto di tutte
le procedure previste dalla legge regionale 15 luglio 1982, n. 32,
in via concessionale, permanenti, ordinarie e di competenza del
regime contributivo previsto dalla legge regionale 24 agosto 1982
n. 38, concernente: "Esercizio e gestione economico-finanziaria dei
trasporti collettivi", le iniziative di carattere sperimentale,
straordinario e sostitutivo, effettuate, con varie modalità di
trasporto, anche di noleggio privato, ai sensi della presente
legge, per sopperire alle necessità dell'utenza ivi indicata.
Presidente
Se nessuno chiede la parola, pongo in
votazione l'articolo 6 emendato testé letto.
Esito della votazione
Presenti: 33
Votanti: 21
Favorevoli: 21
Astenuti: 12 (Agnesod, Andrione, Faval, Louvin, Marcoz,
Mostacchi, Perrin, Rollandin, Stévenin, Vallet, Viérin e Voyat)
Il Consiglio approva
Presidente
Do lettura dell'articolo 7.
Articolo 7 (Vigilanza e controllo)
1. La vigilanza e il controllo sulla corretta utilizzazione dei
documenti di viaggio, dei buoni, delle tessere, circa la gratuità e
le agevolazioni da parte degli utenti autorizzati, spettano,
oltreché alle aziende concessionarie, all'Assessorato regionale
competente per i trasporti, che li esercita, anche per la
prevenzione e l'accertamento delle infrazioni e la stesura dei
relativi verbali, per mezzo del Servizio della comunicazione e dei
trasporti.
2. L'uso dei buoni da parte di persona diversa dal titolare, le
dichiarazioni mendaci, la falsità negli atti, l'uso di atti falsi,
la contraffazione e l'alterazione dei buoni, dei biglietti e delle
tessere, l'uso di buoni, biglietti, tessere, documenti di viaggio
contraffatti o alterati sono puniti ai sensi delle leggi penali e
di quelle speciali e regionali in materia di trasporti, fermo
restando quanto stabilito dall'articolo 9 della legge 24 novembre
1981, n. 689, concernente: "Modifiche al sistema penale".
Presidente
Ha chiesto la parola il Consigliere
Rollandin; ne ha facoltà.
Rollandin (UV)
Je crois que le problème avait déjà
été posé: "vigilanza e controllo". A ce que je connais il n'y a
même pas de personnel pour distribuer les fiches nécessaires pour
les retraités. Ici, on prévoit "vigilanza e controllo fatto
dall'Assessorato".
Qui va le faire? Il n'y a même pas, ce n'est pas prévu, qu'il y
ait des personnes concernées. Alors, je voudrais savoir qui fait
"vigilanza e controllo"...
(...interruption...)
... Alors, c'est inutile d'écrire qu'on le fait.
Presidente
Ha chiesto la parola l'Assessore
dell'industria, commercio, artigianato e trasporti, Mafrica; ne ha
facoltà.
Mafrica (PCI-PDS)
E' previsto un aumento
dell'organico con la revisione della pianta organica. Per il
momento, quattro geometri sono stati incaricati di provvedere, ma
in via del tutto eccezionale e provvisoria, alla vigilanza ed al
controllo.
Presidente
Ha chiesto la parola il Consigliere
Rollandin; ne ha facoltà.
Rollandin (UV) Je ne savais pas que les géomètres avaient aussi
ces compétences. J'apprends quelque chose de nouveau
aujourd'hui...
(...interruption...)
... Oui, je crois que le géomètre peut faire le manager, peut
faire le contrôleur des voyageurs, peut faire n'importe quoi. Je
crois que...
(...interruption...)
... Sauf la sage-femme et le curé. A part ça, il peut faire
n'importe quoi.
Je crois que tout de même le problème n'est pas résolu. Monsieur
Mafrica passera le problème à monsieur Fosson. Pour aujourd'hui
monsieur Fosson est tranquille, mais seulement pour
aujourd'hui.
Je crois que le problème se pose, car écrire qu'il y a "la
vigilanza e il controllo", qu'on va voir ce qui se passera, c'est
inutile car depuis deux ans on n'a jamais fait un contrôle.
Il y a du personnel et si on doit payer le personnel pour faire
"la vigilanza e il controllo", à un certain niveau, cela crée plus
de problèmes que ceux qu'il résolut, car les frais dépassent les
bénéfices encore une fois.
Si on doit mettre les contrôleurs sur certaines lignes, il n'y
aura que les contrôleurs qui contrôlent le chauffeur. Je crois que
c'est la réalité. Si on veut charger le géomètre contrôleur aussi
de distribuer le ticket, ce serait un bon service.
Presidente
Ha chiesto la parola l'Assessore
dell'industria, commercio, artigianato e trasporti, Mafrica; ne ha
facoltà.
Mafrica (PCI-PDS)
Vorrei precisare che, pur avendo
notevoli simpatie per i geometri, la scelta dei geometri in
funzione di ispettori è dovuta al fatto che gli stessi hanno anche
compiti di vigilanza sugli impianti funiviari, per cui c'è qualche
collegamento...
Presidente
Se nessuno chiede la parola, pongo in
votazione l'articolo 7 del quale abbiamo già dato lettura.
Esito della votazione
Presenti: 33
Votanti: 21
Favorevoli: 21
Astenuti: 12 (Agnesod, Andrione, Faval, Louvin, Marcoz,
Mostacchi, Perrin, Rollandin, Stévenin, Vallet, Viérin e Voyat)
Il Consiglio approva
Presidente
Do lettura dell'articolo 8.
Articolo 8 (Accordi di servizio e oneri per gli utenti)
1. Per le procedure e le pratiche relative all'applicazione
della presente legge, l'Assessorato regionale competente per i
trasporti, anche in collegamento che gli Assessorati della sanità e
assistenza sociale e della pubblica istruzione, è autorizzato ad
aprire, anche in via temporanea, sportelli decentrati sul
territorio regionale e a stabilire accordi con i Comuni, con i
comandi militari e delle forze dell'ordine, con i sindacati, con le
associazioni di categoria, di volontariato, assistenziali e
religiose.
2. Le persone ammesse alle facilitazioni e ai servizi previsti
dalla presente legge sono tenute al pagamento di una quota minima
stabilita dalla Giunta regionale per il ritiro delle tessere e
comunque per poter essere ammesse a usufruire per un determinato
periodo, delle facilitazioni e dei servizi stessi, e questo a
titolo di partecipazione e di rimborso delle spese procedurali.
Presidente
Do lettura di un emendamento
all'articolo 8 presentato dal Consigliere Riccarand.
Emendamento Articolo 8, comma due
Dopo le parole "Giunta regionale", aggiungere: "sentita la
competente Commissione consiliare".
Presidente
Se nessuno chiede la parola, pongo in
votazione l'emendamento testé letto.
Esito della votazione
Presenti, votanti e favorevoli: 32
Il Consiglio approva all'unanimità
Presidente
Do lettura di un emendamento
sostitutivo del primo comma all'articolo 8, presentato dai
Consiglieri Andrione, Faval e Louvin.
Emendamento Il primo comma dell'articolo 8 è sostituito dal
seguente comma:
"Per le procedure e le pratiche relative all'applicazione della
presente legge, la Giunta regionale è autorizzata ad aprire, anche
in via temporanea, sportelli decentrati sul territorio regionale e
a stabilire, sentito il parere della competente Commissione
consiliare, accordi con i Comuni, con i Comandi militari e delle
forze dell'ordine, con i sindacati, con le associazioni di
categoria, di volontariato e assistenziali".
Presidente
Se nessuno chiede la parola, pongo in
votazione l'emendamento testé letto.
Esito della votazione
Presenti, votanti e favorevoli: 33
Il Consiglio approva all'unanimità
Presidente Do lettura dell'articolo 8 emendato.
Articolo 8 (Accordi di servizio e oneri per gli
utenti)
1. Per le procedure e le pratiche relative all'applicazione
della presente legge, la Giunta regionale è autorizzata ad aprire,
anche in via temporanea, sportelli decentrati sul territorio
regionale e a stabilire, sentito il parere della competente
Commissione consiliare, accordi con i Comuni, con i Comandi
militari e delle forze dell'ordine, con i sindacati, con le
associazioni di categoria, di volontariato e assistenziali.
2. Le persone ammesse alle facilitazioni e ai servizi previsti
dalla presente legge sono tenute al pagamento di una quota minima
stabilita dalla Giunta regionale sentita la competente Commissione
consiliare per il ritiro delle tessere e comunque per poter essere
ammesse a usufruire per un determinato periodo, delle facilitazioni
e dei servizi stessi, e questo a titolo di partecipazione e di
rimborso delle spese procedurali.
Presidente
Se nessuno chiede la parola, pongo in
votazione l'articolo 8 emendato, testé letto.
Esito della votazione
Presenti: 33
Votanti: 21
Favorevoli: 21
Astenuti: 12 (Agnesod, Andrione, Faval, Louvin, Marcoz,
Mostacchi, Perrin, Rollandin, Stévenin, Vallet, Viérin e Voyat)
Il Consiglio approva
Presidente
Do lettura dell'articolo 9.
Articolo 9 (Adempimenti amministrativi tecnici e
contabili)
1. L'onere derivante dall'applicazione della presente legge è a
carico della Regione.
2. Per la sola parte delle agevolazioni tariffarie riconosciuta
valida ai fini del ripiano e della copertura a carico dello Stato,
della minore entrata in forza del comma tre dell'articolo 1 del
decreto-legge 4 marzo 1989, n. 77, concernente "Disposizioni
urgenti in materia di trasporti e di concessioni marittime"
convertito, con modificazioni, nella legge 5 maggio 1989, n. 160 e
dei decreti ministeriali applicativi della predetta norma,
l'Assessorato regionale competente per i trasporti provvede alle
procedure di richiesta di ammissione agli interventi finanziari
statali previsti per lo scopo.
Presidente
Ha chiesto la parola il Consigliere
Rollandin; ne ha facoltà.
Rollandin (UV)
Je crois qu'on pourrait limiter cet
article au premier comma: "L'onere derivante dall'applicazione
della presente legge è a carico della Regione", point, car je crois
que pour le restant il n'y aura pas la contribution de l'Etat. "Per
la sola parte delle agevolazioni tariffarie riconosciuta valida ai
fini del ripiano e della copertura a carico dello Stato...", je
crois que là c'est inutile de l'écrire.
Monsieur Mafrica, si dans ces trois ou quatre mois vous avez eu
la possibilité de lire les rapports et les contributions des
transports vous avez vu que, pour ce qui est du transport public,
c'est l'Administration régionale qui va payer. Il n'y a plus de
contributions de l'Etat pour la gestion, comme pour la santé, il
n'y en a même pas pour la substitution des bus. Je ne comprends pas
pourquoi l'on insiste à maintenir ce deuxième comma de l'article
9.
Vous dites "pour le futur", mais on sait très bien quelle sera
l'adresse du Gouvernement: on va encore diminuer les contributions
de l'Etat et, au contraire, vont augmenter les interventions des
régions. Je veux seulement souligner que ce comma restera là, sans
avoir aucun effet pratique.
Je suis là pour aller vérifier cet aspect et je suis sûr qu'il
n'y aura jamais intervention de l'Etat pour les transports qui sont
réglés par loi régionale. C'est la loi n. 160 même qui le dit, je
ne comprends pas pourquoi on insiste pour maintenir ce point.
Presidente
Ha chiesto la parola l'Assessore
dell'industria, commercio, artigianato e trasporti, Mafrica; ne ha
facoltà.
Mafrica (PCI-PDS)
Stanno continuando gli incontri
tra la Regione ed il Governo per verificare la possibilità che lo
Stato intervenga in modo diverso sui trasporti pubblici regionali,
ma c'è anche la possibilità che le condizioni attualmente previste
dalla finanziaria vengano modificate in futuro.
La disponibilità di una legge che ci lascia una porta aperta è
comunque una eventualità che potrebbe tornarci utile in futuro.
Presidente
Se nessuno chiede la parola, pongo in
votazione l'articolo 9 del quale abbiamo già dato lettura.
Esito della votazione
Presenti: 33
Votanti: 21
Favorevoli: 21
Astenuti: 12 (Agnesod, Andrione, Faval, Louvin, Marcoz,
Mostacchi, Perrin, Rollandin, Stévenin, Vallet, Viérin e Voyat)
Il Consiglio approva
Presidente
Do lettura dell'articolo 10.
Articolo 10 (Norme finanziarie)
1. Per l'applicazione della presente legge, è autorizzata la
maggiore spesa annua di lire 1.200.000.000.
2. L'onere derivante dall'applicazione della presente legge
graverà per lire 700.000.000 sul capitolo di nuova istituzione
48195 "Spese per la gratuità dei trasporti, per le iniziative e i
servizi integrativi dei trasporti, per le facilitazioni e tariffe
preferenziali e agevolate a carico della Regione", e per lire
500.000.000 sul capitolo 48200 "Spese per il trasporto gratuito dei
portatori di handicaps e per i benefici riconosciuti agli invalidi,
agli anziani e ad altre persone, nonché ai militari sui servizi di
trasporto pubblico - legge regionale 15 luglio 1982, n. 32,
articolo 46 - legge regionale 16 giugno 1988, n. 49".
3. Alla copertura, per il 1991, degli oneri di cui al comma uno,
si provvede mediante iscrizione per pari importo di maggiore
entrata sul cap. 9200 (Interessi su giacenze di cassa) del bilancio
di previsione della Regione per l'anno in corso.
4. A decorrere dal 1992 gli oneri necessari saranno iscritti con
la legge di approvazione dei relativi Bilanci di previsione ai
sensi dell'articolo 15 della legge regionale 27 dicembre 1989, n.
90, concernente: "Norme in materia di bilancio e di contabilità
generale della Regione autonoma Valle d'Aosta".
Presidente
Se nessuno chiede la parola, pongo in
votazione l'articolo 10 testé letto.
Esito della votazione
Presenti: 33
Votanti: 21
Favorevoli: 21
Astenuti: 12 (Agnesod, Andrione, Faval, Louvin, Marcoz,
Mostacchi, Perrin, Rollandin, Stévenin, Vallet, Viérin e Voyat)
Il Consiglio approva
Presidente
Do lettura dell'articolo 11.
Articolo 11 (Variazioni di Bilancio)
1. Al Bilancio di previsione della Regione per l'anno 1991 sono
apportate le seguenti variazioni:
Parte entrata
Variazione in aumento:
Cap. 9200 "Interessi su giacenze di cassa" lire
1.200.000.000
Parte spesa
Variazioni in aumento:
Programma regionale 2.2.2.14
Codificazione 1.1.1.4.1.2.8.7.5.
Cap. 48195 (di nuova istituzione) "Spese per la gratuità dei
trasporti, per le iniziative e i servizi integrativi dei trasporti,
per le facilitazioni e tariffe preferenziali e agevolate a carico
della Regione"
Legge regionale n.
lire 700.000.000
Cap. 48200 "Spese per il trasporto gratuito dei portatori di
handicaps e per i benefici riconosciuti agli invalidi, agli anziani
e ad altre persone, nonché ai militari sui servizi di trasporto
pubblico - Legge regionale 15 luglio 1982, n. 32, articolo 46 -
Legge regionale 16 giugno 1988, n. 49"
lire 500.000.000
totale in aumento lire 1.200.000.000
Presidente
Se nessuno chiede la parola, pongo in
votazione l'articolo 11 testé letto.
Esito della votazione
Presenti: 33
Votanti: 21
Favorevoli: 21
Astenuti: 12 (Agnesod, Andrione, Faval, Louvin, Marcoz,
Mostacchi, Perrin, Rollandin, Stévenin, Vallet, Viérin e Voyat)
Il Consiglio approva
Presidente
Do lettura dell'articolo 12.
Articolo 12 (Urgenza)
1. La presente legge è dichiarata urgente ai sensi del comma tre
dell'articolo 31 dello Statuto speciale ed entrerà in vigore il
giorno successivo a quello della sua pubblicazione nel Bollettino
ufficiale della Regione.
Presidente
Se nessuno chiede la parola, pongo in
votazione l'articolo 12 testé letto.
Esito della votazione
Presenti: 33
Votanti: 21
Favorevoli: 21
Astenuti: 12 (Agnesod, Andrione, Faval, Louvin, Marcoz,
Mostacchi, Perrin, Rollandin, Stévenin, Vallet, Viérin e Voyat)
Il Consiglio approva
Presidente
Prima di passare alla votazione del
complesso della legge, ricordo, come ha già fatto il Consigliere
Rollandin, che in sede di dichiarazione di voto potete anche fare
riferimento alla mozione, nel caso se ne richieda la votazione o la
si intenda ritirare, che era stata inserita nell'ordine del giorno
della precedente adunanza.
Il Consigliere Andrione ha chiesto la parola per dichiarazione
di voto; ne ha facoltà.
Andrione (UV)
Sur cette loi je voudrais faire
quelques considérations qui ne tiennent pas compte de la discussion
qui vient d'avoir lieu, mais qui voudraient être des considérations
plus générales.
La gratuité, la semi-gratuité, les rabais sur les coûts des
services sont toujours une mauvaise politique. Dans notre cas, le
coût des transports et le bénéfice des concessionnaires sont
totalement à la charge de la Région, puisque le 98 pour cent des
usagers de fait a ou une réduction, ou la gratuité. Cela veut dire
que les sociétés concessionnaires ont intérêt à augmenter leurs
bénéfices en diminuant les coûts, c'est-à-dire à fournir un service
à moindre coût, donc de moindre qualité.
Pour le service, ce qui compte, ce qui fait la différence, ce
qui fait qu'un service soit employé, c'est la qualité. Le transport
ferroviaire périclitait en France, le TGV a fait de façon qu'il
soit remonté d'une façon spectaculaire et que l'amortissement des
coûts prévus ait été de dix ans et non pas de vingt ans comme prévu
dans la loi originaire.
De cette façon, ceux qui voyagent gratuitement ou presque
gratuitement, n'ont pas intérêt à exiger un service d'une certaine
qualité, parce qu'on peut toujours leur répondre: "A la fin des
comptes tu voyages gratuitement", et le concessionnaire n'a pas
intérêt à donner un bon service.
On croit, de cette façon, donner quelque chose à des catégories
défavorisées. En réalité, l'épargne très petite qu'on fait de cette
façon est très largement récupérée par l'impôt qui n'est pas égal
pour tout le monde, mais qui frappe davantage les gens qui sont à
revenu fixe, donc, par exemple, les retraités et surtout par
l'inflation, qui théoriquement est égale pour tout le monde, mais
qui évidemment frappe davantage ceux dont les revenus ne sont pas
si élastiques à pouvoir répondre automatiquement à l'augmentation
du coût de la vie, contrairement à ce qui arrive pour ceux qui,
d'une façon ou d'une autre, sont accrochés au traitement des
magistrats, des députés et cetera.
De cette façon, nous avons deux certitudes: que la qualité du
service sera inférieure et que son coût sera déchargé sur la
population et tout particulièrement sur les catégories qu'on
voudrait favoriser.
C'est pourquoi je prie mon ami, monsieur Fosson, tout frais
émoulu du titre d'Assesseur aux transports, de réfléchir à ce
problème et de penser avant tout à la qualité du service. Un bon
service attire les usagers, diminue les coûts, favorise
l'exploitation de la concession.
Un mauvais service augmente les coûts, finit par être ce qu'on a
appelé autrefois une spirale perverse et le sort des services de
toutes les grandes villes italiennes, quelle qu'ait été leur
administration depuis la libération, est là pour le prouver. Donc,
monsieur Fosson, méditez et proposez quelque chose qui ne soit pas
la platitude de cette loi.
Presidente
Ha chiesto la parola il Consigliere
Gremmo; ne ha facoltà.
Gremmo (UAP)
Come rappresentante di una lista che
si richiama ai pensionati, ritengo di dover manifestare ad alta
voce la mia soddisfazione per questa disposizione di legge, tanto
più importante e significativa nel momento in cui va controcorrente
rispetto a Roma.
In questi giorni, ho visto sui muri della Valle d'Aosta dei
ridicolissimi manifesti con la scritta: "Aosta come Roma". Ebbene,
questa legge ne è una smentita molto chiara: a Roma un ministro
vuole aumentare l'età pensionabile, creando dei problemi agli
anziani; in Valle d'Aosta, specialmente grazie all'impegno del
Consigliere Bajocco, a cui dovrebbe andare la grande riconoscenza
del Consiglio, e grazie alla sensibilità politica di questa
maggioranza, si va in una direzione opposta, cercando di favorire
concretamente gli anziani.
La riduzione a 60 anni di età del limite di accesso alle
agevolazioni è un fatto importante. A me spiace dover rilevare che,
ancora una volta, sono stati tirati in ballo pretesti
inconsistenti, si sono fatte delle chiacchiere e sono state dette
cose assurde proprio per negare il valore politico del
provvedimento. Comunque, al di là di tutte le critiche di carattere
marginale, alcune peraltro condivisibili ed altre, specie se
puntuali nel merito, recepite dalla maggioranza, a me pare di dover
rilevare che il provvedimento è di ampio respiro e favorisce gli
anziani della Valle d'Aosta, in palese controtendenza rispetto alle
imposizioni che sembrano prevalere in quel di Roma. Questo è il
dato centrale.
Io avrei preferito che la legge fosse incentrata sui pensionati.
Si sono voluti inglobare i giovani, gli studenti e....
Prego?...
(...interruzione...)
... e le si è voluta dare una valenza maggiore. Ciò non è male.
Si può dire comunque che i pensionati della Valle d'Aosta ottengono
un risultato tangibile e concreto.
Si assume certamente una notevole responsabilità politica chi si
colloca in contrapposizione a questa esigenza degli anziani e,
naturalmente, come rappresentante dei pensionati in questo
Consiglio regionale, sarà mia cura informare i pensionati delle
varie prese di posizione in merito.
Presidente
Ha chiesto la parola il Consigliere
Rollandin; ne ha facoltà.
Rollandin (UV) Cette loi a donné la possibilité aux Conseillers
de présenter des considérations sur le problème des transports.
Même si, dans son ensemble, une série de problèmes sur la qualité
des transports existe, on n'a pas examiné ce thème.
Je crois qu'on a insisté sur la difficulté de donner application
à cette loi, qui, pour la façon dont elle a été présentée, créera
une série de problèmes et de retards qui sont conséquents à la loi
même. Il y a des règlements, des conventions, toute une série de
problèmes encore à régler. Ce qui signifie que le temps qu'on
pouvait utiliser pour améliorer cette loi, sera au contraire
déployé pour rester là à attendre que quelqu'un fasse quelque chose
qui n'est pas à lui de faire. C'est là le regret.
Comme considération générale, le problème de l'intervention
qu'on avait cru nécessaire pour certaines catégories et on l'avait
spécifié... Par exemple, au lieu de ne citer que les retraités, ce
serait important de faire un examen de la liste des retraités qui
jouissent du transport gratuit, car ici on n'a pas de limites.
On n'a pas parlé de certaines catégories qui donnent un service
social. Quelques collègues me rappelaient, par exemple, qu'en
Vallée d'Aoste on a une série de problèmes pour les inscrits de
différentes associations. Par exemple l'Avis, qui regroupe ceux qui
donnent le sang gratuitement. Je crois que c'est un thème qui
devrait être examiné et résolu.
Ce n'est pas pour dire que tout doit être gratuit, mais il
s'agit de rationaliser l'intervention. Je veux faire un exemple.
Dans certains domaines, on prévoit une contribution jusqu'au
soixante pour cent et de l'autre côté on prévoit une autre
contribution qui donne aux mêmes personnes une intervention pour le
restant. Alors, je me demande quel est le sens de
l'intervention...
(...interruption...)
... A mon avis, si on veut prévoir qu'aux termes d'une
intervention sans doute difficile il y ait des résultats, au moins
pour ce qui est des étudiants, la différence n'est pas de donner
gratuitement quelque chose, mais de prévoir une alternative, car
s'il y avait l'Université ou des services conséquents le problème
ne se poserait même pas. Au contraire, le problème se pose compte
tenu de la différence de conditions, qui font réglementer d'une
façon différente ce thème.
Voilà la raison pour laquelle nous avons présenté des réserves
sur le système qui a été réglé pour donner une réponse incomplète.
On aurait aimé faire une réflexion plus générale sur ce thème et
présenter des résolutions qui soient conséquentes. On n'a pas voulu
faire cet approfondissement.
En même temps, je profite, monsieur le Président, pour demander
les deux réponses. Je ne veux même pas l'illustrer. Je crois que le
thème de cette motion est évident. On a présenté une motion où l'on
dit, compte tenu des difficultés des étudiants surtout pour ce qui
est des transports par chemin de fer: "Avendo appreso che l'ente
ferrovie dello Stato ha intenzione di sopprimere, a partire dal 1°
giugno 1991, il treno domenicale in partenza alle ore 19.28 da
Aosta per Torino-Porta Nuova; considerato che la corsa sostitutiva
è collocata alle h. 17.00 della domenica pomeriggio e che tale
treno deve sopportare un'ulteriore sosta intermedia di circa un'ora
alla stazione di Chivasso; evidenziati i notevoli disagi arrecati
agli utenti ed in particolare agli studenti universitari valdostani
in conseguenza di tale situazione; sottolineato come tale ulteriore
negativa situazione evidenzi la disparità di trattamento tra gli
studenti universitari iscritti alle università torinesi e quelle
milanesi" - là où on avait un transport qui était en substitution -
on engageait la Junte "ad avviare quanto prima contatti con le
Ferrovie dello Stato perché sia riattivata sin dal mese di
settembre la corsa domenicale delle ore 19.28 con partenza da
Aosta; a prevedere ed organizzare per gli studenti valdostani,
frequentanti l'Ateneo torinese, condizioni di parità con gli
studenti iscritti nelle Università milanesi".
Voilà la raison pour laquelle, avec les collègues, on a insisté
sur le problème des étudiants. En annonçant l'abstention sur la
loi, on demande de voter cet engagement pour ce qui est du problème
des étudiants universitaires qui doivent avoir accès au siège de
Turin.
Merci.
Presidente
Ha chiesto la parola il Consigliere
Riccarand; ne ha facoltà.
Riccarand (VA)
Nel ribadire il mio voto favorevole
al disegno di legge, che completa ed estende una normativa che la
Regione già aveva, vorrei raccomandare all'Assessore dei trasporti
di curare in particolare il problema della convenzione con le
Ferrovie dello Stato per gli studenti universitari di Torino.
Sappiamo infatti che in questo momento c'è una disparità tra gli
studenti che frequentano le sedi universitarie di Torino, che
pagano il prezzo del biglietto intero, e gli studenti universitari
di altre sedi, come ad esempio Milano, che, indipendentemente da
qualsiasi legge, beneficiano di un trasporto automobilistico
gratuito.
La Giunta regionale, con la deliberazione dell'autunno del 1990,
aveva preannunciato un intervento che garantisse uno sconto del
sessanta per cento agli studenti che frequentano le sedi
uni-versitarie torinesi. Ciò però non è mai stato attuato, perché
non si è potuta stipulare la convenzione con le Ferrovie dello
Stato.
Ora, siccome i corsi universitari riprenderanno agli inizi di
novembre, c'è tutto il tempo di definire questa convenzione durante
i mesi estivi, onde permettere che fin dall'inizio del prossimo
anno accademico gli studenti valdostani che frequentano
l'Università di Torino, che sono poi la stragrande maggioranza,
possano beneficiare del sessanta per cento di sconto sul prezzo dei
biglietti, come era stato promesso l'anno scorso e come ora viene
ribadito nella presente legge.
Pertanto, nel ribadire il voto favorevole, chiedo che ci si
impegni a rispettare questo aspetto, per dare una concreta risposta
ad una domanda che si era espressa con lettere ed incontri e che
credo debba essere soddisfatta in tempi brevi.
Presidente
Ha chiesto la parola il Consigliere
Bich; ne ha facoltà.
Bich (Ind)
Ho chiesto la parola per annunciare
brevemente il mio voto favorevole alla legge, giustificato da
motivazioni esclusivamente politiche che attengono ad un
collegamento col PCI-PDS, che è stato il padre-penato di questa
legge: l'ha voluta, l'ha portata in Consiglio e relatore ne è il
suo Capogruppo. Pertanto, per non perdere le distanze e per trovare
giusti raccordi con la Sinistra, mi sembra che il voto favorevole
sia quantomeno un atto di "fair play". Stop, questa è la
dichiarazione di voto.
Non credo per niente, invece, ai contenuti della legge. Ritengo
anzi che la stessa sia generica, abbastanza demagogica, e rifletta
il vecchio concetto dell'assistenzialismo, che ritroviamo in altre
perniciose leggi nazionali, come la n. 833, che non è assolutamente
innovativa, anzi è vecchia, tant'è che stiamo cercando di
emendarla, perché è un colabrodo cui stiamo cercando di mettere
delle toppe.
Questa legge è fatta secondo lo stesso spirito della legge
dell'equo canone, la n. 392, che è schematica e tenta di risolvere
problemi importanti della vita associativa, che non possono essere
risolti con provvedimenti quadro generalizzati. In sostanza, si
tratta di una legge vecchia, centrata su un modo di far politica
legato al tutto possibile, tutto pagato, tutto gratuito degli anni
'70, che oggi non ha più alcun riscontro. Se non ci porterà verso
una situazione fallimentare, ci imporrà sicuramente condizioni
molto onerose per il trasporto pubblico, senza però risolvere i
problemi di fondo della gestione e dell'efficienza del servizio
pubblico e non darà neppure una risposta positiva alle categorie
produttive o a tutta la cittadinanza, laddove si presentano le
necessità più puntuali per la mobilità della popolazione.
Secondo me - torno a ripetere - è una legge vecchia; tuttavia,
per evitare una polemica che non ci farebbe approdare a nulla e per
evitare una frattura che non considero necessaria in questo
momento, voterò a suo favore per una questione di principio: non
rompere la solidarietà tra i partiti e le componenti della
Sinistra.
Presidente Ha chiesto la parola il Consigliere Bajocco; ne ha
facoltà.
Bajocco (PCI-PDS)
Questa legge dà corso ad una
precedente legge, presentata dal Gruppo del PCI-PDS, ma che venne
bocciata dal Consiglio.
Ringrazio tutti quelli che hanno preso la parola. Sono convinto
che questa legge ha una funzione sociale, perché va incontro ad
esigenze ancora sentite nella nostra Regione, perché dal '70 al '90
non è cambiato molto.
Ho detto prima che non è perfetta. E' vero: molte altre
associazioni usufruiscono dei suoi benefici, ma le leggi possono
sempre essere modificate e migliorate. Anch'io voglio raccomandare
al neo Assessore dei trasporti di dare una risposta precisa e
sollecita a questo problema. Dobbiamo cercare di lavorare in questa
direzione, anche se sappiamo che ci saranno dei ritardi, perché
occorre del tempo per stipulare delle convenzioni, ma invito
fermamente l'Assessore ad iniziare ad operare fin da domani.
Sono soddisfatto che stia finalmente arrivando in porto questa
legge, che il nostro partito ha voluto non solo da oggi, ma da
anni, perché crediamo nella sua utilità.
Nel ribadire che ci rinnoviamo e non rimaniamo fermi, dichiaro
che voteremo a favore della legge.
Presidente
Ha chiesto la parola il Consigliere
Agnesod; ne ha facoltà.
Agnesod (UV)
Vorrei ribadire quello che ho già
espresso ieri in sede di discussione generale, cioè che sono molto
scettico sull'utilità di questa legge, perché è viziata da un
difetto di fondo: la logica del privilegio.
Nei dieci anni in cui ho avuto modi di lavorare vicino a loro,
ho potuto vedere le condizioni in cui si trovano molti pensionati:
ce ne sono alcuni a cui è molto utile il tesserino dei viaggi
gratuiti, ma ce ne sono altri che stanno meglio. Per questo non
vedo perché il pensionato debba essere inserito "tout court" in una
logica di assistenzialismo, che non tiene conto di queste
differenze, che pure si ritrovano in tutti i settori della
società.
Noi dobbiamo pensare che nella società valdostana ci sono
famiglie monoreddito, di operai metalmeccanici, di braccianti o di
altri settori lavorativi, che vivono in condizioni difficili. Non
parlo di casi o situazioni particolari, ma di cittadini
individuabili per fasce di reddito.
Gli anziani vanno aiutati, ma molti di loro chiedono più
assistenza, più centri di incontro, sale per svolgere un'attività
di animazione, più servizi, più potere d'acquisto alle loro
pensioni.
C'è da notare, inoltre, che molti nostri pensionati sono colpiti
da un'assurda ed incomprensibile linea di condotta della sede INAIL
di Aosta, non di Roma o Torino, che sta togliendo rendite a persone
che hanno contratto qualche malattia professionale (silicosi,
asbestosi...) sul luogo di lavoro.
Sono questi i grossi problemi dei nostri pensionati, una parte
dei quali si trova in condizioni di disagio, per cui è giusto che
abbia il tesserino, come è giusto però che ce l'abbia anche ogni
altro lavoratore che ha una condizione familiare difficile, anche
se non è studente universitario, non è pensionato, non è ispettore
della SIP e non fa parte delle forze dell'ordine.
Questa legge fa una grossa confusione e discriminazione tra la
popolazione valdostana, nella quale distingue - cosa assolutamente
inaccettabile - categorie privilegiate solo in funzione
dell'attività lavorativa o dell'età. E' una legge penalizzante ed
ingiusta, sancisce privilegi, basa la sua logica di intervento su
principi ingiusti e non su quelli di equità sanciti anche dalla
Costituzione della Repubblica italiana.
Presidente
Ha chiesto la parola il Consigliere
Lanivi; ne ha facoltà.
Lanivi (AI)
Io voterò a favore di questa legge solo
perché spero di potervi riscontrare un piccolo elemento positivo.
Per quanto attiene invece tutti gli altri aspetti, credo che i
colleghi dell'Union Valdôtaine siano riusciti a sottolinearne molto
bene i limiti. L'unico elemento positivo è la speranza che un po'
di trasporto privato passi sul trasporto pubblico. Punto e basta.
In questa legge non scorgo altri elementi positivi e cercherò di
motivare questa mia convinzione.
Se l'obiettivo era quello di imporre un deciso cambio di rotta,
facendo convergere l'utenza privata sul mezzo pubblico, tale
obiettivo potrà essere perseguito soltanto migliorando di molto il
servizio pubblico e, soprattutto, adeguandolo alle attuali esigenze
dei cittadini. Questo è uno dei grandi problemi che interessano
tutti i Paesi industrializzati, soprattutto quelli terziarizzati.
Il mezzo pubblico, infatti, non sarebbe utilizzato neanche se fosse
offerto gratuitamente a tutti, perché il vero problema non è quello
di offrire il mezzo o l'utilizzo gratuito del mezzo pubblico, ma è
quello di offrire un mezzo che risponda alle effettive esigenze di
mobilità dei cittadini.
Con la terziarizzazione, cioè con il venire meno dei poli di
attrazione fissi, come lo era, ad esempio, la fabbrica, che
imponeva ritmi ed orari fissi legati ai turni di lavoro, punti di
partenza fissi e certi (case operai), punti di arrivo fissi e certi
(fabbrica della Cogne), il mezzo pubblico poteva funzionare. In una
società terziarizzata, dove il polo d'attrazione-fabbrica comincia
ad avere un valore piuttosto relativo e dove l'incremento dei
redditi personali è tale da rendere il mezzo privato più
rispondente alle moderne esigenze di mobilità, il mezzo pubblico
non è utilizzato neanche se gratuito, a meno che non risponda alle
effettive esigenze del singolo cittadino.
Pertanto, se il problema è quello di fare utilizzare di più il
mezzo pubblico, dobbiamo sapere che esso sarà effettivamente
utilizzato, anche a pagamento, solo se risponderà alle effettive
esigenze dei cittadini.
Secondo problema: le fasce deboli. Vorrei fare una piccola
annotazione per precisare che ritenere il pensionato, solo perché
pensionato, sia una fascia debole, è una grande atto di ingiustizia
nei confronti delle fasce realmente deboli. Ci sono infatti dei
pensionati che hanno cinque milioni al mese, ma si può sinceramente
sostenere che costoro appartengono alle fasce degli indigenti? No.
Ci troviamo forse in una società dove queste ripartizioni sono così
rigide ed i divari così grandi? No. Queste sono delle invenzioni
che ci mettiamo in testa.
In verità, nella società le differenze o i distacchi sono
generalmente meno grandi, anche se esistono effettivamente delle
fasce deboli, che però devono essere individuate, ma senza fare
leggi che coprono tutto un gruppo solo perché considerato
anagraficamente anziano, dove però tanto il miliardario quanto
quello che guadagna 300.000 lire al mese sono trattati allo stesso
modo. Questa soluzione finisce per gravare inevitabilmente sul più
debole. Perché? Perché anche il concetto che i servizi resi dal
pubblico non costino, è una delle più grandi fasullaggini che si
possano immaginare. Il rapporto tra servizi forniti e ricchezza
prodotta è strettamente legato: se non si rispettano certe regole,
i carichi graveranno sempre sui più deboli. Questo è il
problema.
Questi sono i limiti della legge in oggetto. Pertanto, se il suo
obiettivo è quello di tendere ad incrementare l'utilizzo del mezzo
pubblico, ciò potrà essere perseguito solo migliorando la qualità
del servizio, non in termini solamente teorici, ma adeguandola ai
nuovi bisogni dei cittadini. Se il suo obiettivo è quello di andare
incontro alle esigenze dei più deboli, occorre individuare delle
categorie certe, senza dare l'immagine di voler offrire un servizio
gratuito, solo perché pubblico, con tutte le conseguenze che
possiamo immaginare.
Lo stesso discorso vale per i giovani. Faccio un esempio: mi
dovete spiegare per quale motivo un giovane, che dispone o che è
disposto a spendere 20.000 o 30.000 lire per una serata in
discoteca, non debba pagare 500 lire il biglietto per una corsa in
autobus dalla Piazza Arco d'Augusto al centro di Aosta.
Questi sono i limiti obiettivi di questa legge, che dimostra una
disponibilità finanziaria che permette di coprire tutto, ma che non
presta attenzione a queste differenze.
Perché, allora, voto a favore? Semplicemente perché spero che un
po' di utenza privata, sia pure in quantità molto modesta, si
sposti a favore del mezzo pubblico. Mi auguro, cioè, che questo
intervento riproponga all'attenzione, anche non risolvendola,
l'esigenza di una rivalutazione del mezzo pubblico rispetto a
quello privato.
Vorrei poi fare un'ultimissima considerazione sulle
dichiarazioni del Consigliere Gremmo. Credo che il problema della
Valle d'Aosta non sia tanto quello di cercare in modo spasmodico
delle differenze rispetto Roma, ma di legiferare in rapporto alle
proprie esigenze di autonomia e di autogoverno. Infatti, se la
regola fosse semplicemente la diversità da Roma, questo criterio
potrebbe essere pericoloso, perché rispetto a Roma si può essere
meglio e allora quella diversità dovrebbe essere perseguita, ma si
potrebbe anche essere peggio e allora si tratterebbe di una
diversità da non perseguire.
Presidente
Ha chiesto la parola l'Assessore
dell'industria, commercio, artigianato e trasporti, Mafrica; ne ha
facoltà.
Mafrica (PCI-PDS)
La discussione su questa legge è
stata lunga ed approfondita ed ora siamo alle ultime battute. Il
fatto però che abbia comunque ottenuto larghi consensi in Consiglio
dimostra come, al di là dei suoi limiti, delle sue imperfezioni o
del lavoro ancora da fare, ne siano stati colti gli aspetti
positivi.
Il principale, come è già stato sottolineato, è quello di
puntare ad un rafforzamento del servizio pubblico rispetto a quello
privato, mentre quello secondario, che ha fatto discutere e che
comunque esiste tra le finalità della legge, è l'intento di
rivolgersi alle categorie sociali potenziali utilizzatrici del
mezzo pubblico, vale a dire agli anziani dai sessant'anni in su ed
ai giovani.
Il provvedimento interessa una larga parte della popolazione
valdostana. Non si sono voluti introdurre criteri di
differenziazione, perché sarebbe stato difficile. Noi siamo
convinti che, sia tra le persone anziane sia tra i giovani, questa
legge potrà avere effetti positivi nel sollecitare l'utilizzo del
servizio pubblico piuttosto che quello privato.
Sono state fatte delle considerazioni molto giuste sulla qualità
dei servizi. Credo che questo impegno dell'Amministrazione debba
essere rivolto in tutti i settori e quindi anche in questo, specie
in una realtà come quella valdostana, che dovrebbe puntare un po'
dappertutto sulla qualità, proprio perché essa può vendere più
qualità piuttosto che quantità.
Credo anche che sia opportuno mettere in campo fin da oggi tutta
una serie di compiti, che adesso sono affidati al nuovo Assessore
all'ambiente, territorio e trasporti, proprio per rendere possibili
quei regolamenti e quelle convenzioni che consentiranno di
utilizzare i fondi a disposizione della legge.
Per quel che riguarda la mozione, devo osservare che l'orario
del treno a cui si fa riferimento sarà cambiato dal mese di
gennaio, in concomitanza con l'istituzione del treno della neve, e
che sono già stati presi contatti verbali e scritti con il
Compartimento, anche in accordo con il comitato utenti e con le
organizzazioni sindacali, per ottenere un mutamento di questa
situazione.
Con l'approvazione della legge, si dà una risposta al problema
degli studenti, perché la stessa mette a disposizione quei fondi
che consentiranno di equiparare, con uno sconto del sessanta per
cento, il trattamento rispetto a quelle categorie che finora hanno
potuto beneficiare di un trattamento diversificato.
Propongo, pertanto, alla maggioranza di votare a favore della
mozione, interpretando la stessa come una raccomandazione che
peraltro abbiamo già sostanzialmente accolto.
Presidente
Il Consiglio è ora chiamato a pronunciarsi
sul complesso del disegno di legge n. 301.
Esito della votazione
Presenti: 33
Votanti: 21
Favorevoli: 21
Astenuti: 12 (Agnesod, Andrione, Faval, Louvin, Marcoz,
Mostacchi, Perrin, Rollandin, Stévenin, Vallet, Viérin e Voyat)
Il Consiglio approva
