Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 57 del 28 febbraio 1969 - Resoconto
OGGETTO N. 57/69 -  Concessione di contributi regionali
nelle spese per gli studi e la elaborazione dei piani regolatori
comunali o dei programmi di fabbricazione. (Reiezione di Mozione -
Approvazione di ordine del giorno)
Montesano (P.S.U.)
- Dobbiamo concludere quello spinoso,
cioè diventato perché non era spinoso ma è diventato attraverso gli
interventi e le polemiche, lo spinoso problema dell'oggetto n. 8, e
quindi si riapre nuova discussione, ma le decisioni finali su
questo argomento perché altrimenti incominceremmo da capo.
Milanesio
(P.S.U.)
- Signor Presidente e colleghi
Consiglieri, io ritengo che sia necessario che il Consiglio e più
ancora tutti i Consiglieri e ciascun Gruppo faccia uno sforzo per
evitare di dover ricorrere a delle dispute su problemi che
attengono all'interpretazione del Regolamento.
Il fatto che la Presidenza del Consiglio abbia proposto e
iniziato e stia portando avanti una revisione del Regolamento
interno del Consiglio, è un fatto altamente positivo, in quanto
questo ci consente di ovviare a quelle lacune e a quelle, diciamo
così, affermazioni contenute nel vecchio Regolamento che possono
presentarsi a diverse interpretazioni.
Noi respingiamo qualunque accusa che ci viene mossa di voler
coartare i diritti del Consiglio che s'individuano non solo con i
Consiglieri della minoranza ma anche con quelli della maggioranza e
abbiamo ritenuto e riteniamo perfettamente proponibile quanto
abbiamo detto questa mattina solo che non vogliamo nel modo più
assoluto che per delle questioni di forma, si badi bene, che non
attengono secondo noi a problemi di principio, non vogliamo che si
degeneri e si arrivi a dei gesti clamorosi quali quello
dell'abbandono dell'aula.
Quindi se è per un problema di forma noi non ci formalizziamo e
pertanto se la minoranza come ha ritenuto quest'oggi, ritiene,
vuole che si voti su una mozione, non per debolezza perché il
numero legale c'è, ma per un senso di fair play, diciamolo pure,
noi riteniamo che si possa benissimo votare questa mozione, ma
prima della mozione chiediamo che venga messa in votazione in
discussione l'ordine del giorno, che io a nome dei Gruppi di
maggioranza propongo, che mi pare, per quanto riguarda l'andamento
della discussione e le posizioni del Consiglio, debba essere
discusso e votato prima della mozione.
Vado a leggere:
"I Gruppi consiliari della D.C., P.S.I.,
Rassemblement Valdôtain, udite le dichiarazioni dell'Assessore
anziano Colombo e del Consigliere Ramera, Presidente della
Commissione del Turismo e considerato l'atteggiamento
ostruzionistico dei Gruppi del P.C., U.V. e P.S.I.U.P. in occasione
della discussione sulla mozione relativa al finanziamento dei piani
regolatori comunali, mentre biasimano il loro ingiustificato
abbandono dell'aula consiliare, respingono le accuse mosse alla
maggioranza di voler coartare la libertà e i diritti del Consiglio
con la richiesta del rinvio della discussione. E pertanto
dichiarano di astenersi dalla votazione in quanto il problema
sollevato dalla mozione è superato, avendo la Giunta regionale
iniziato l'iter consiliare per l'approvazione di un idoneo disegno
di legge concernente l'argomento oggetto della mozione
stessa"
.
Ora deve essere ben chiaro che il nostro voto sarà di astensione
perché non è che noi non condividiamo l'oggetto della mozione ma
riteniamo che sia superata la mozione.
In quanto la Giunta ha iniziato la procedura per giungere
presumibilmente all'approvazione del disegno di legge.
Ora, questo lo diciamo così con tutta serenità, noi non vogliamo
fare problemi di forma, noi badiamo alla sostanza ... pensino e
dicano alcuni Consiglieri dell'opposizione.
Un'altra considerazione e voglio svolgere in modo molto chiaro e
nello stesso tempo fermo però, certi gesti plateali non è che nei
nostri confronti suonino di ricatto, noi per una contingenza
particolare, essendo ammalato il Presidente della Giunta, essendo
assente e giustificato l'Assessore al Turismo avrebbe impedito oggi
con l'uscita della minoranza, avrebbero impedito per una ragione
contingente il funzionamento di questo Consiglio, noi riteniamo che
il Consiglio possa e debba funzionare ed è solo per questo alto
senso di responsabilità che assediamo a questa proposta che
assediamo a questa soluzione.
Questo deve essere ben chiaro perché io ribadisco il diritto del
Consiglio di chiedere la sospensione di qualunque e qual si voglia
argomento quando questo venga richiesto deliberato ed accettato
dalla maggioranza del Consiglio.
Io presento l'ordine del giorno.
Germano (P.C.I.)
- Il numero legale non ci sarebbe ancora
neanche adesso.
Milanesio
(P.S.U.)
- ... sabotare l'attività del
Consiglio per una contingenza particolare che vede il Presidente
della Giunta ammalato, l'Assessore Balestri assente per ragioni
giustificate, potete abbandonarlo, noi è solo per evitare che certi
gesti clamorosi e inopportuni blocchino l'attività del Consiglio,
solo per quello.
Montesano (P.S.U.)
- Guardate io voglio mettere una
parola distensiva su questo argomento che forse non per volontà
degli stessi Consiglieri è arrivato a un vicolo cieco questa
mattina.
Però nello stesso tempo che si accede alla votazione da parte
della maggioranza come suo diritto di presentare le deduzioni
attraverso un ordine del giorno, quindi io non credo che si debba
arrivare nuovamente a ridiscutere le cose e la procedura ecc.
perché si è arrivati alla presentazione, in votazione della
mozione. Però c'è anche un ordine del giorno che viene approvato e
viene votato.
Quindi io se i Consiglieri vogliono riprendere ma io consiglio
di no e prego di essere succinti negli interventi per non dilungare
oltre la discussione di questo oggetto.
Fosson
(U.V.)
- Io sarò molto breve perché la
discussione è stata lunga questa mattina, e devo fare però una
dichiarazione di voto, e facendo una dichiarazione di voto non
posso fare a meno di rilevare certe cose che sono state dette dal
Consigliere Milanesio, sarò brevissimo e non mi prolungherò in
polemica.
Però sembra strano che il Consigliere Milanesio parli di fair
play e poi nell'ordine del giorno parli di ostruzionismo della
minoranza e nel suo intervento si dica, se loro non si sobbarcano
assolutamente nessun ricatto da parte della minoranza o a gesti
plateali da parte della minoranza.
Ora noi non siamo, non abbiamo mai fatto dei ricatti, se il
Consigliere Milanesio vuol sapere come si fanno i ricatti lo cerchi
in un'altra parrocchia e non lo cerchi nella nostra, eventualmente,
e il gesto plateale era esclusivamente, il gesto plateale che
abbiamo fatto questa mattina, non era un gesto plateale ma era
semplicemente un nostro diritto per sottolineare un qualche cosa
che abbiamo spiegato questa mattina. Ritenevamo e riteniamo ancora
adesso che sarebbe sommamente pregiudizievole per il buon
funzionamento del Consiglio e per rispettare i diritti della
minoranza.
Questo io voglio ripetere in questo momento dichiarando che noi
votiamo contro l'ordine del giorno che è stato presentato dal
Consigliere Milanesio.
Montesano (P.S.U.)
- Altri interventi?
(Germano:
...votiamo contro) ...votate contro, allora.
Allora si mette in votazione l'ordine del giorno presentato dal
Consigliere Milanesio a nome dei Consiglieri D.C., P.S.I. e
Rassemblement Valdôtain, chi è favorevole alzi la mano, contrari?
Risultato della votazione: favorevoli sedici, contrari tredici.
Il Consiglio approva.
Si mette in votazione la mozione presentata dai Consiglieri
Germano e Manganoni di cui all'oggetto n. 8. Chi è favorevole alzi
la mano. Contrari? Astenuti? Io mi rivolgo al Segretario, la
votazione precedente, dice il Consigliere Germano erano quindici,
quindi si tratta di contare fino a quindici o sedici, scusi
Signorina, si parla della maggioranza, erano quindici e non
sedici.
Comunque rettifichiamo la votazione in quindici e tredici,
Signorina, scusate che io dia una spiegazione alla Vice Presidente,
prima erano quindici e non sedici, questo diceva Germano e ha
ragione, eraIno quindici e non sedici.
Allora la votazione della mozione.
Risultato della votazione per la mozione, favorevoli 14,
astenuti sedici, il Consiglio respinge.
Ci sono osservazioni? No, io raccomando ai Consiglieri e da una
parte e dall'altra, quando io avviso quando c'è la votazione se poi
non si trovano io le faccio andare lo stesso; quindi chi ha
interesse alla votazione stia presente chi non ce n'ha vada nel
corridoio. Allora si passa all'oggetto n. 9.
