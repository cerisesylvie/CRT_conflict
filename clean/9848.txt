Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 969 del 10 gennaio 1990 - Resoconto
OGGETTO N. 969/IX - INTERVENTI PER EVITARE LA DISTRUZIONE DEL
"MASSO DI GABY" E INIZIATIVE PER LA SALVAGUARDIA E LA
VALORIZZAZIONE DELLE PALESTRE DI ROCCIA NATURALI.
(Interpellanza)
PRESIDENTE:
Do lettura dell'interpellanza in oggetto,
presentata dal Consigliere Riccarand ed iscritta al punto 9
dell'ordine del giorno.
INTERPELLANZA
APPRESO che per realizzare lavori di ampliamento e
consolidamento della Strada Statale n. 505, della Valle di
Gressoney, si vorrebbe demolire il "Masso di Gaby" che costituisce
una palestra di roccia conosciuta, apprezzata e frequentata da
molti alpinisti;
RICORDATO che in questi ultimi anni sono stati già realizzati
due interventi che hanno gravemente compromesso altre due palestre
di roccia (La Ravoire in Comune di Arvier e la Palestra di
Pollein);
RIBADITA la necessità di salvaguardare e valorizzare le palestre
naturali di roccia che costituiscono una attrazione turistica
significativa della Valle d'Aosta ed una struttura di svago, di
divertimento e di allenamento a costo zero per la pubblica
amministrazione;
il sottoscritto Consigliere regionale
INTERPELLA
l'Assessore regionale ai Lavori Pubblici per sapere che cosa ha
fatto ed intende fare per evitare la distruzione del "Masso di
Gaby" lungo la Statale della Valle di Gressoney;
l'Assessore regionale al Turismo, Urbanistica e Beni Culturali
per sapere se l'Assessorato ha fatto un censimento delle palestre
di roccia naturali presenti in Valle d'Aosta, se ha assunto
provvedimenti di salvaguardia di tali beni, se ha provveduto o
intende provvedere a pubblicare una guida regionale di tali
palestre di roccia.
PRESIDENTE:
Ha chiesto la parola il Consigliere Riccarand:
ne ha facoltà.
RICCARAND (NS):
Questa interpellanza affronta due aspetti
di un unico problema concernente la tutela e la valorizzazione
delle palestre di roccia naturale presenti in Valle d'Aosta, anche
a quote piuttosto basse e quindi facilmente accessibili ed
utilizzabili nel tempo libero da parte dei giovani per
addestramento e anche per divertimento.
Negli anni passati si sono verificati due episodi
particolarmente gravi di distruzione di queste palestre naturali di
roccia. Mi riferisco in particolare alla palestra di La Ravoire in
Comune di Arvier, che è stata gravemente danneggiata da un'impresa,
che ne ha ricavato blocchi di pietra, e alla palestra situata al
confine tra i Comuni di Pollein e Charvensod, lungo il torrente che
scende dal vallone di Comboé, un tempo utilizzata soprattutto dalla
Scuola Militare Alpina, e che è stata anch'essa completamente
sconvolta dal prelievo di pietre e di massi da parte di un'altra
impresa che opera in Valle d'Aosta.
L'interpellanza mira a sottolineare questo problema, ad avere
notizie di un caso sollevato ultimamente, quello cioè di un masso
esistente lungo la strada statale n. 505 della Valle di Gressoney,
in Comune di Gaby, anch'esso un tempo utilizzato per l'arrampicata
su roccia, che era ed è ancora minacciato dall'allargamento della
strada statale, con conseguente rischio di sua demolizione.
In Valle d'Aosta esistono delle vere e proprie pareti di roccia
molto frequentate ed utilizzate da gente che va in montagna,
proveniente sia dalla Valle che dalle regioni vicine, ed esistono
anche dei semplici massi che hanno, a volte, anche un significato
importante nella stessa storia dell'alpinismo. Mi riferisco, ad
esempio, specie per quest'ultimo caso, al "Sasso Proyss" di
Courmayeur, che è una specie di monumento per la storia
dell'alpinismo mondiale e che ha legato il suo nome a questo grande
scalatore che ha lasciato il suo segno nella storia
dell'alpinismo.
Poiché un anno fa era stato affidato un incarico per censire
queste palestre o questi beni presenti sul nostro territorio, con
la presente interpellanza vorrei sapere se quel censimento è stato
effettivamente realizzato, che risultati ha dato e che cosa si
intende fare per valorizzare concretamente queste palestre e per
tutelarle, magari anche attraverso un apposito provvedimento di
salvaguardia, che preveda che questi beni o valori, individuati
come tali e come tali appunto utilizzati, non possano essere
demoliti o devastati da interventi edili sul territorio.
PRESIDENTE:
Ha chiesto la parola l'Assessore ai Lavori
Pubblici, Fosson; ne ha facoltà.
FOSSON (DC):
Senza voler entrare nel merito di tutte le
considerazioni fatte dal Consigliere Riccarand e che saranno
sicuramente riprese dall'Assessore al Turismo, Urbanistica e Beni
Culturali, io dirò che, per quanto riguarda la competenza
dell'Assessorato ai Lavori Pubblici, anche alla luce delle leggi
che abbiamo approvato relativamente alle estrazioni di inerti e di
pietrame, noi richiederemo all'ANAS i disegni del progetto di
allargamento della strada statale n. 505 per valutare se, per una
adeguata sistemazione della viabilità, sia effettivamente
necessario demolire quello che viene chiamato il "masso di Gaby" e
per verificare comunque che l'eventuale asportazione di materiale
roccioso e di pietrame non sia tale da trasformare l'asportazione
in una attività di cava vera e propria, che si verifica in presenza
della commercializzazione del pietrame estratto.
Verificheremo quindi la possibilità di salvaguardare il masso ed
accerteremo anche se sia state posta in essere o meno un'attività
di cava.
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Faval; ne ha facoltà.
FAVAL (UV):
Avant tout je voudrais éclaircir que d'après
la loi n° 431 la Surintendance n'est pas habilitée à intervenir
pour la sauvegarde des sites qu'on a indiqué ici, parce qu'elle
peut intervenir au-dessus des 1.600 mètres d'altitude.
Comme il a été dit, j'ai chargé la coopérative Interguide de
préparer un recensement de tous les sites qui peuvent être utilisés
pour la varappe ou pour le
free-clymbing
. Ce travail a été
présenté et à la suite de l'examen de ce recensement nous avons
chargé toujours la coopérative Interguide de nous dresser une
proposition pour l'utilisation et la divulgation aussi, au moyen
d'un dépliant, des sites les plus intéressants. Le programme
prévoit une intervention sur les sites les plus connus et les plus
fréquentés parce que je ne crois pas que l'on puisse équiper tous
les sites qui, d'une façon ou de l'autre, peuvent être utilisés par
les amateurs de ce sport. En tout cas nous avons un programme qui
prévoit l'utilisation et l'équipement des sites de Courmayeur,
qu'on vient justement de rappeler, Valgrisenche,
Valtournenche-Singlin et Arnad-Bard, qui est l'un des plus
connus.
Nous pensons aussi publier un dépliant pour illustrer les
différents sites et les différentes possibilités d'utilisation des
sites mêmes.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Sono rimasto solo parzialmente soddisfatto
delle risposte degli Assessori, perché è ancora tutto da verificare
se, ad esempio, il masso di Gaby verrà mantenuto o demolito. Voglio
sperare che non si sacrifichino alle esigenze della viabilità beni
interessanti e che poi non possono più essere ricostituiti, mentre
per la viabilità si possono sempre trovare delle soluzioni
alternative.
Per quanto riguarda la salvaguardia delle palestre, io credo
che, anche se si tratta di strutture che non si trovano sotto i
1600 metri, si possono ugualmente individuare dei provvedimenti per
la loro salvaguardia. Ricordo, ad esempio, che uno dei primi
provvedimenti previsti dall'apposita commissione scientifica, che
avrebbero dovuto essere assunti in attesa del piano paesaggistico,
concerneva proprio la salvaguardia transitoria di alcuni beni
ambientali individuati sul territorio, che dovrebbero essere
appositamente tutelati dal piano paesaggistico, ma che nel
frattempo avrebbero potuto...
(...Interruzione dell'Assessore Faval...)
... Benissimo. Intanto io credo che sarebbe interessante se i
componenti della II Commissione ed i Consiglieri interessati
fossero portati a conoscenza dei risultati di questo censimento,
anche per poter avere una valutazione delle dimensioni e delle
caratteristiche, nonché dei progetti di intervento. Credo inoltre
che non sia necessario solo un provvedimento di identificazione, ma
anche uno di salvaguardia e naturalmente di valorizzazione di
questi beni, che, credo, se ben pubblicizzati attraverso una guida
illustrata che segnali anche le eventuali aree di sosta
appositamente predisposte, possano divenire un'attrattiva
interessante non solo per la popolazione locale, ma anche per
quelle persone che già ora vengono numerose da fuori Valle per
frequentare queste pareti di roccia.
