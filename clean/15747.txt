Classificazione
FINANZA REGIONALE E LOCALE
Partecipazioni azionarie regionali


Resoconto integrale del dibattito dell'aula
Oggetto del Consiglio n. 2050 del 24 luglio 1996 - Resoconto
SEDUTA ANTIMERIDIANA DEL 24 LUGLIO 1996
OGGETTO N. 2050/X Intendimenti riguardo all'acquisizione della
società Licis S.p.A. da parte della S.A.V. S.p.A..
(Interpellanza)
Interpellanza Venuti a conoscenza dell'intenzione da parte della
Società Autostrade Valdostane di acquisire la partecipazione
maggioritaria della Società LICIS S.p.A., azienda operante nel
settore delle costruzioni stradali;
Considerato che, con tale acquisizione, la S.A.V. intende
affidare direttamente ed in assenza di procedure di appalto alla
suddetta Società gli interventi di carattere ricorrente correlati
al mantenimento del regolare esercizio dell'infrastruttura
autostradale nonché ad esigenze di carattere costruttivo,
penalizzando pesantemente l'imprenditoria locale;
Tenuto conto che la LICIS S.p.A. appartiene al Gruppo GAVIO, il
quale detiene direttamente o attraverso società collegate e/o
controllate la maggioranza del capitale sociale della S.A.V.
S.p.A.;
Appreso che allo stato attuale la società LICIS S.p.A. non
risulta avere in organico maestranze residenti in Valle
d'Aosta;
Rilevato come l'operazione prospettata, sia a livello di scelta
nominale dell'azienda da acquisire con conseguente esborso
economico assolutamente sproporzionato anche in relazione allo
stato finanziario passivo dell'azienda LICIS, sia per l'evidente
intreccio societario, violi le più elementari regole di trasparenza
e di oculata gestione amministrativa;
Preoccupati per l'intendimento manifestato dalla S.A.V. circa la
volontà di portare a compimento tale acquisizione, realizzabile
esclusivamente con l'assenso dei rappresentanti
dell'Amministrazione regionale, che pregiudicherebbe seriamente i
livelli occupazionali esistenti nella nostra Regione e un ulteriore
indebolimento della già precaria situazione finanziaria della
S.A.V.;
Tenuto conto che nel corso dell'ultima nomina dei rappresentanti
della Regione in seno al Consiglio di Amministrazione della S.A.V.
S.p.A., il Consiglio regionale non ha ritenuto di dover garantire
il controllo da parte della minoranza consiliare, come invece era
avvenuto in passato;
i sottoscritti Consiglieri regionali
Interpellano
l'Assessore competente per conoscere:
1) se corrisponde a verità il fatto che il Presidente della
S.A.V. S.p.A. nel corso di una recente relazione abbia comunicato
ai consiglieri di Amministrazione di aver avuto l'assenso da parte
dei principali azionisti di portare a compimento tale
acquisizione;
2) quali sono i reali intendimenti della Giunta regionale in
merito all'intenzione della S.A.V. S.p.A. di procedere
all'acquisizione della Società LICIS S.p.A.;
3) quali saranno le indicazioni che la Giunta intende
trasmettere ai propri rappresentanti in seno al Consiglio di
Amministrazione della S.A.V. in merito a tale scelta, tenuto conto
del ruolo determinante e vincolante della Regione nell'ambito di
tale decisione societaria.
4) quali vantaggi l'Amministrazione regionale ritiene di poter
ottenere dall'eventuale avallo di tale operazione, sia dal punto di
vista occupazionale che dal lato societario.
F.to: Linty - Lanièce - Marco Viérin - Collé
Presidente Ha chiesto la parola il Consigliere Lanièce.
Lanièce (GA) Premetto che illustrerò questa interpellanza a nome
anche degli altri firmatari di questa iniziativa.
In questa illustrazione cercherò di porre l'attenzione del
Consiglio su alcuni punti essenziali, sui quali valuteremo le
risposte che la Giunta ci darà, onde poter poi replicare.
Il primo punto è che l'operazione che si vuole porre in essere,
cioè l'acquisizione da parte della S.A.V. della partecipazione
maggioritaria della società LICIS, non tutela assolutamente
l'imprenditoria locale, perché da un lato LICIS non risulta avere
nessun dipendente residente nella nostra regione, d'altro lato con
l'acquisizione si punta secondo noi a sottrarre alle imprese locali
una quota di mercato valutabile in circa 10 miliardi annui, senza
considerare le eventuali future realizzazioni degli svincoli per le
vallate laterali e quindi il completamento del raccordo fra la A5 e
la SS 27, attualmente fermo per la famosa questione di Casa Faverge
che, sollevata da alcuni politici locali in opposizione alla Giunta
Bondaz, ha prodotto per l'Amministrazione regionale un danno
economico valutabile presumibilmente in circa 20 miliardi di lire.
Infatti, a tanto ammonta il costo della perizia di variante per la
quale la S.A.V. ha già dichiarato di voler addebitare la spesa alla
Regione.
É altresì da ribadire che tale operazione, tendente ad affidare
alla LICIS S.p.A. tutti i lavori di manutenzione relativi alla
S.A.V. e ricomprendente le attività che vanno dalla pulizia degli
uffici alla pavimentazione della sede stradale, creerebbe una
situazione di monopolio assolutamente in contrasto con i principi
di trasparenza e di certezza di procedure enunciati dalla nuova
legge regionale in materia di appalti pubblici e che sono alla base
del rilancio dell'imprenditoria locale.
Non è da dimenticare il fatto che formalmente la S.A.V. e la
LICIS appartengono allo stesso proprietario, il gruppo GAVIO, e che
quindi venendo a mancare i rispettivi ruoli di controllore e di
controllato, indispensabili per le più elementari regole di buona
gestione societaria, non vi sarebbe più alcun controllo sui prezzi
applicati dalla S.A.V. alla LICIS, con il conseguente drenaggio di
denaro dalle casse S.A.V. a quelle della LICIS del gruppo GAVIO,
con il tacito assenso dell'azionista Regione.
Il secondo punto, molto importante, è che questa operazione è
finanziariamente non sostenibile, perché LICIS risulterebbe -
usiamo il condizionale proprio perché i dati ufficiali di bilancio
non sono ancora in nostro possesso - essere fortemente indebitata,
con un grosso risultato negativo relativo all'esercizio '95, che è
stato limitato con l'inserimento fra le rimanenze di alcuni
miliardi di riserve vantate presso la S.A.V..
Con questa acquisizione la S.A.V. si troverebbe nella condizione
di dover liquidare alla LICIS l'intero ammontare delle riserve,
oppure di dover ripianare il deficit di bilancio conseguente al
mancato introito delle riserve stesse.
A questo dobbiamo aggiungere che la LICIS ha recentemente
provveduto alla rivalutazione nominale delle proprie azioni, con lo
scopo di evitare la riduzione del capitale sociale conseguente a
perdite; entro fine anno tale rivalutazione dovrà essere versata
dai soci, quindi la S.A.V. dovrà versare una quota parte ammontante
a diversi miliardi.
Altro punto che vogliamo sottolineare. Non si riesce a capire
perché, a fronte di un parere contrario a questa operazione da
parte del Presidente della Giunta - almeno a quanto ci risulta - il
Presidente della S.A.V., espressione dell'azionista Regione, non
abbia mai messo in votazione la proposta di acquisizione della
maggioranza della LICIS stessa da parte della S.A.V., dopo averla
proposta per ben cinque consigli di amministrazione consecutivi.
Avendo la Regione la titolarità del 27 percento delle azioni
S.A.V., essendo a norma dell'articolo 20 dello Statuto della S.A.V.
necessario il voto favorevole dei 3/4 dei componenti del Consiglio
di amministrazione per l'acquisizione di partecipazioni in altre
società, la Regione risulta essere a tutti gli effetti determinante
per qualsiasi scelta e quindi per l'esito di tale operazione.
Il continuo rinvio di tale decisione sta a significare la
ricerca - forse - di uno stratagemma, quale ad esempio l'improvvisa
assenza di un consigliere di nomina regionale, in modo che si possa
far passare tale operazione di acquisto.
Vi è inoltre da sottolineare che il presidente della S.A.V. nel
verbale del Consiglio di amministrazione del 5 giugno 1996, in
relazione al punto riguardante le deliberazioni su acquisizioni in
realtà operative, nel riassumere le fasi e i contorni di tale
operazione dichiarava testualmente: "L'accordo di acquisto sarà da
intendersi a tutti gli effetti risolto, nel caso l'assemblea degli
azionisti della società, che si terrà entro il corrente mese -
l'assemblea si è svolta l'8 luglio senza alcuna decisione in merito
- non dovesse condividere l'acquisto in questione; eventualità che
riterremmo di poter escludere essendo stati preliminarmente sentiti
i nostri azionisti di riferimento, fra i quali vi è anche la
Regione". É quindi palese che non essendovi dubbi da parte del
Presidente della S.A.V. sulla positiva conclusione dell'operazione,
la Giunta regionale non aveva posto riserve sulla questione.
Essendo poi il Presidente della S.A.V. il proponente
dell'operazione, riesce difficile immaginare un suo voto contrario.
Del resto la sua riconferma ai vertici societari e, a quanto ci
risulta, l'aumento dell'emolumento a 100 milioni annui, deliberato
dal Consiglio di amministrazione in data 22 luglio, quindi pochi
giorni fa, stanno a significare - potremmo dire fra virgolette - un
palese accordo fra azionista pubblico e privato, un riconoscimento
al Presidente della S.A.V. "per l'attaccamento dimostrato ai colori
sociali del gruppo GAVIO".
Ultimo punto da sollevare e da sottolineare è che l'inizio
logico di questa specie di accordo fra la Giunta Viérin e il gruppo
GAVIO è da ricondursi probabilmente al novembre '93, al momento in
cui la Regione, pur avendo diritto di prelazione sulle azioni
S.A.V. cedute dall'Amministrazione provinciale di Torino, non
esercitò tale diritto, consentendo così al gruppo GAVIO di entrare
in possesso della maggioranza della società e di gestirla con
questi metodi che oggi cerchiamo di sollevare, sperando di
sventarli.
Tale momento quindi è coinciso con il progressivo allontanamento
delle imprese locali dalla S.A.V. fino alla situazione odierna, con
il tentativo di monopolizzare una grossa fetta di mercato.
L'operazione, se verrà avallata, potrebbe essere ripetuta anche dal
Traforo del Monte Bianco e dalla RAV. con i risultati in termini
occupazionali che vi lasciamo immaginare.
Restiamo in attesa delle risposte della Giunta regionale in
merito a questo problema e ci riserviamo d'intervenire nella
replica.
Presidente Ha chiesto la parola il Presidente della Giunta,
Viérin Dino.
Viérin D. (UV) Le Conseiller Lanièce a fait toute une série
d'affirmations dont il assume l'entière responsabilité, notamment
en ce qui concerne la Maison Faverge, en ce qui concerne des
prétendus accords, parce que c'est là une réalité un peu romancée.
Je regrette que l'on puisse s'exprimer de cette façon dans cette
Assemblée, qu'un conseiller puisse s'exprimer ainsi sur la base
simplement de soupçons sur des personnes, comme le président
S.A.V., l'accusant d'être vendu aux couleurs sociales. Je le
regrette, mais M. Lanièce saura sans doute justifier ses
affirmations, vis-à-vis également d'un certain rapport de dignité
personnelle. Je n'ai jamais entendu des affirmations dans ce sens
dans une assemblée, j'espère que M. Lanièce aura des documents et
des preuves à l'appui, parce que dans le cas contraire je considère
qu'il s'est un peu trop avancé quant à des jugements qui lèsent
l'honorabilité de certaines personnes.
Ici on a fait des affirmations sur des accords entre le
gouvernement Viérin et la S.A.V.: je ne sais pas où ces nouvelles
ont été puisées - probablement trop pris par certains liens avec
une réalité locale, - mais je remercie les conseillers d'avoir
présenté cette interpellation parce que j'espère que, sur la base
des réponses, on pourra au moins rétablir la réalité des faits.
Après sur ces mêmes faits chacun pourra exprimer des avis
différents, mais en partant de données qui soit réelles et non pas
simplement le fruit de quelques suggestions formulées au cours de
ces derniers mois.
J'ai été étonné surtout que cela vienne de la part de M. Lanièce
qui ne perd pas une occasion de reprocher à ce Gouvernement d'être
étatique, d'être resté au socialisme réel, en nous accusant
maintenant de ne pas avoir voulu acheter la majorité des actions de
la S.A.V.. C'est une ligne de conduite que le Gouvernement a non
seulement affirmée, mais également prouvée lors de la présentation
du budget; donc il est vrai, les documents sont là à l'appui,
qu'une offre avait été soumise à l'attention du Gouvernement, mais
le Gouvernement a estimé que de ce point de vue il n'était pas
opportun d'être l'actionnaire qui détenait la majorité pour gérer
des autoroutes. Et donc les documents sont là, je le confirme, pour
prouver que nous avons répondu à cette offre en fournissant les
raisons de notre position, mais là, je me permets simplement de
souligner un peu la contradiction entre vouloir être les paladins
du libéralisme économique et reprocher, dans un certain sens, à
l'Administration régionale, d'avoir voulu, à propos de ce fait
spécifique, suivre ce principe, en faveur duquel toute l'Assemblée
se prononce souvent.
Je disais qu'il était nécessaire d'apporter quelques précisions
en ce qui concerne cette proposition de l'achat éventuel de LICIS
par la S.A.V.. Il est vrai, nous partons d'un fait réel: que le
Comité de présidence de la S.A.V. a étudié à fond les questions
liées à la nouvelle loi-cadre en matière de travaux publics, la loi
"Merloni", et a pris l'initiative d'une proposition qui a été
présentée au Conseil d'administration de la S.A.V.. Il s'agit de la
possibilité, par ailleurs déjà exercée par d'autres sociétés
concessionnaires d'autoroutes, pour l'entreprise, de s'appuyer sur
des sociétés qu'elle contrôle directement pour effectuer des
travaux de construction et d'entretien.
Je crois qu'il est important de souligner ce fait, entre autres,
pour mieux comprendre quelle est la position de l'Administration
régionale, qui veut sur ce point, si possible, rechercher un accord
avec des entrepreneurs locaux, et M. Lanièce a fait explicitement
référence à cette possibilité, pour la société, d'attribuer
directement à des entreprises certains travaux. Avec les nouvelles
dispositions cette modalité n'est plus praticable: ou l'on attribue
directement les travaux, par le biais de cette disposition de la
"Merloni", à une société contrôlée directement, ou tout doit être
adjugé par appels d'offres.
C'est dans cette optique que le Comité de présidence s'est
intéressé à la LICIS, une entreprise qui selon les actionnaires de
majorité de S.A.V. répondrait à ce besoin. La question a été
abordée d'une façon générale lors d'un conseil d'administration du
mois de mars dernier, avant d'être reproposée - M. Lanièce l'a
précisé - au cours de réunions successives du même Conseil
d'administration.
Le Conseil d'administration n'a pas délibéré sur ce thème et ce,
sur la base d'une position précise exprimée par nos représentants.
Tout d'abord parce qu'ils estimaient qu'il n'était pas convenable
que ce soit un Conseil d'administration démissionnaire à examiner
ce problème, alors que l'Assemblée régionale avait déjà procédé à
la nomination de nouveaux membres de ce Conseil, et qu'il était
donc opportun que ce soit le nouveau Conseil d'administration à
examiner cette proposition. Deuxièmement, parce que la proposition
avait été présentée subitement, donc il y avait la nécessité d'en
vérifier le bien-fondé, et par ailleurs, étant donné que
l'Assemblée des actionnaires était déjà convoquée, elle aurait pu
examiner elle-même ce problème.
Donc, le Conseil d'administration sortant a décidé d'attendre
sur ce point le vote des actionnaires. L'assemblée était prévue sur
première convocation le 21 juin et s'est tenue, sur deuxième
convocation, le 10 juillet.
Nous avons été interpellés et nous avons, en tant que
Présidence, demandé un renvoi: nous avons demandé que ce ne soit
pas l'assemblée à décider; nous avons donc sollécité le retrait de
ce point de l'ordre du jour et du rapport préparé en vue de
l'approbation du bilan; nous avons aussi demandé explicitement que
le problème soit porté à l'attention du nouveau Conseil
d'administration, afin de permettre aux organes régionaux et aux
représentants des entreprises et des travailleurs de la Vallée
d'Aoste d'examiner la validité et l'opportunité de l'opération, du
point de vue également de la situation économique et financière de
cette société, après une expertise économique, et donc que l'on
puisse finalement disposer des éléments nécessaires et considérer
le premier point qui a été soulevé par M. Lanièce, à savoir quelle
est la retombée de cette opération sur l'économie valdôtaine. Nous
avons donc voulu que sur ce thème ce ne soit pas uniquement
l'Administration régionale par le biais de ses représentants, mais
que ce soit aussi l'Association des entrepreneurs valdôtains qui
s'exprime. Et ce, également pour que, sur la base de l'avis qui
sera fourni par cette même Association, il n'y ait pas par la suite
un revers de situation, parce que nous ne voudrions pas, comme il
arrive souvent après les appels d'offres, si ce ne sont pas des
entreprises valdôtaines qui remportent ces mêmes appels d'offres,
être soyons accusés de ne pas vouloir donner du travail aux
entreprises valdôtaines.
Le rapport de gestion du Conseil d'administration sur l'exercice
95 mentionnait encore l'opération LICIS, puisque selon les
responsables de la S.A.V. il n'était pas techniquement possible de
l'éliminer, le rapport ayant déjà été imprimé. C'est pourquoi lors
de l'assemblée du 8 juillet le représentant de l'actionnaire Région
Vallée d'Aoste a demandé, après accord des autres actionnaires, que
l'intervention suivante, préliminaire à l'approbation du bilan,
soit ajoutée au procès-verbal de la réunion, prenant acte des
éclaircissements du président de la S.A.V. quant à l'attribution au
nouveau Conseil d'administration, auquel la question sera de
nouveau présentée, de la délibération visant l'achat d'une
participation majoritaire dans une entreprise, en vue de bénéficier
des dispositions de l'article 2, 4ème alinéa, de la loi-cadre en
vigueur en matière de travaux publics.
Il est à souligner que cette requête a été accompagnée d'un
courrier officiel qui a été adressé à la S.A.V. pour éviter tout
malentendu, avant que l'interpellation soit présentée au Conseil,
dans lequel il était précisé que sur la base de cet élément "questa
Presidenza, nel prendere atto dei fatti sopracitati, ritiene di
dover precisare che gli impegni preventivi al riguardo prevedevano
lo stralcio di suddetti passaggi dalla relazione stessa, in quanto
non era stato espresso alcun convinto interesse nella operazione in
questione".
Le fait de demander le renvoi vise uniquement, avant de prendre
une décision que nous avions déjà concertée, à permettre aux
représentants des entreprises locales de s'exprimer à cet égard, de
façon que nous puissions disposer de ces éléments avant de prendre
une décision qui aura une importance sur le déroulement des
travaux.
Cette prise de position a été confirmée officiellement il
ressort donc que l'actionnaire Région, tout comme les représentants
de la Région qui siégeaient au précédent Conseil d'administration,
n'ont certes pas exprimé leur accord sur cette opération. Cela
ressort de toutes les interventions et déclarations faites et par
les représentants de l'Administration régionale et par
l'Administration régionale elle-même.
Donc, notre intention était et demeure celle de vérifier deux
aspects: tout d'abord le bien-fondé de l'opération sur la base
d'une analyse économique et financière de la société en question,
et, d'autre part, compte tenu du fait que les procédures pourraient
être accélérées, de vérifier quel est le jugement que l'association
exprimera à cet égard.
Telles sont donc les consignes qui ont été données aux
représentants de la Région qui siègent au nouveau Conseil
d'administration de la S.A.V.; c'est pourquoi, ces derniers n'ayant
pas encore exprimé officiellement une position, la question qui
avait été de nouveau soumise à l'attention du Conseil
d'administration de lundi a été renvoyée à une autre réunion, afin
que nous puissions acquérir toutes les données et ensuite, sur
cette base, exprimer la volonté de l'Administration régionale.
Presidente Ha chiesto la parola il Vicepresidente Marco
Viérin.
Viérin M. (PpVA) Non sono completamente soddisfatto della
risposta del Presidente della Giunta, anche perché ha baipassato
con una tecnica da slalom alcuni aspetti, una tecnica che darebbe
un risultato se ci fosse una gara sportiva in corso; ma siccome qui
si tratta di denaro pubblico è giusto che il Presidente della
Giunta ricordi ai consiglieri la responsabilità delle loro
affermazioni, ma è altrettanto giusto che il Presidente della
Giunta debba prendersi la sua responsabilità sulle sue
dichiarazioni.
Invece posso prendere atto con soddisfazione, perché lo
condivido, che il Presidente della Giunta ha dichiarato che in
merito a questa operazione prevedibile della LICIS il Governo
regionale sarà contrario, prenderà ulteriori informazioni, ma la
linea sarà quella di essere contrario.
Ebbene, Presidente, dico che comunque forti dubbi in questa
vicenda ci sono, alcuni lati oscuri ci sono, ed è inevitabile dopo
quello che abbiamo appreso, anche perché ormai questa cosa sta
navigando nei meandri della S.A.V. da parecchi mesi; mi piacerebbe
tanto sapere la data di quella famosa lettera che il Presidente ha
presentato in aula, dicendo più volte che era datata anteriormente
alla data di presentazione dell'interpellanza: non vorrei che si
tratti di alcuni giorni prima o di una settimana prima. Questo è un
dubbio che verificherò, chiedendo copia della lettera.
É altrettanto vero, lo sanno tutti, che la legge "Merloni"
prevede affidamenti diretti solo se la società ha la maggioranza
del capitale azionario; ma è proprio lì che nasce il cavillo. Il
Presidente ha toccato solo un aspetto, e di questo mi dispiace
sinceramente, perché toccando solo l'aspetto degli imprenditori
locali il Presidente è andato contro a quello che ha detto nella
risposta all'interrogazione. Infatti è indubbio che i sottoscritti
hanno presentato una interrogazione prima e una interpellanza dopo,
proprio per venire a conoscenza da parte del Presidente della
Giunta della situazione finanziaria della S.A.V., perché il
problema di fondo è la situazione finanziaria.
Che vantaggi ci potrebbe portare come azionisti, come comunità
valdostana, il fatto di acquisire l'eventuale LICIS per poter
affidare in maniera diretta tutti i lavori? Innanzitutto bisogna
ricordare di che entità sono questi lavori. Abbiamo, ogni anno,
almeno 10 miliardi mediamente di manutenzione ordinaria, a questi
vanno aggiunti i lavori per la manutenzione straordinaria; abbiamo
il problema dei tre svincoli, come diceva prima il Consigliere
Lanièce, che si possono paragonare ad un investimento del valore di
circa 100 miliardi; abbiamo il discorso della Casa Faverge, per
altri 20 miliardi; quindi la società LICIS - l'operazione pare
venga fatta, ed è la cosa peggiore, solo con l'acquisto della
maggioranza delle azioni in modo da lasciare a GAVIO il 48-49
percento - verrà rivalutata perché avrà dei lavori certi, sappiamo
l'importanza di avere dei lavori certi, inoltre questi lavori
consentiranno una grossa redditività, perché non saranno assegnati
con appalto.
E qui nasce il secondo problema: con una società così fortemente
indebitata conviene a noi azionisti andare ad impegolarci in
un'operazione grazie alla quale potremmo velocizzare l'inizio dei
vari lavori, rimettendoci però delle grosse risorse finanziarie
perché si procederà ad affidamento privato con dei prezzi di
mercato, con dei prezzi già stabiliti! Pertanto potremmo rimetterci
dal 10 al 20, al 30 per cento sui lavori che saranno eseguiti, e
sul totale di circa 200 miliardi nei prossimi due anni la S.A.V.
potrebbe rimetterci 40 miliardi come 50.
Quindi quest'operazione sicuramente da un punto di vista
finanziario e con l'attuale indebitamento della S.A.V. non ha da
farsi, e non c'è bisogno di fare tanti studi; mi pare che il
Presidente mi abbia risposto "alla Mafrica", cioè facciamo di nuovo
una commissione per verificare se conviene o meno. Mi fa solo
piacere che, diversamente dall'Assessore Mafrica, il Presidente
abbia già detto che a parere suo quest'operazione non ha da farsi;
si faranno delle ricerche, però c'è già da parte del Presidente
della Giunta una volontà in questo senso.
Inoltre il Presidente della Giunta ci ha risposto che la Regione
deve avere il ruolo di controllore, concordo ma mi rimane un
dubbio: quando abbiamo discusso qui dei rappresentanti della
Regione in seno al Consiglio di amministrazione, guarda caso, per
la prima volta, è venuto meno il fatto di avere un rappresentante
della minoranza. Non voglio accusare nessuno, ma dei forti dubbi mi
rimangono, perché sempre si era proceduto ad eleggere un
rappresentante della minoranza nel Consiglio di amministrazione
proprio per esercitare la funzione di controllo, cosa che invece
nell'ultima nomina di sei-sette mesi fa non è avvenuta. Si è
giustificato il fatto dicendo che la maggioranza non aveva trovato
un accordo, pertanto i tre consiglieri della società S.A.V.
dovevano essere tutti e tre proposti dalla maggioranza. É un dubbio
che ho, Presidente, ma penso che sia condiviso da molti di noi,
quindi concludendo ritengo che la Regione non abbia interesse in
questa operazione che posso chiamare, se verrà fatta, "di bassa
cucina".
D'altra parte forse, Presidente, oltre al discorso di evitare
quest'operazione, sarebbe meglio cominciare a rivedere i patti
parasociali, perché questi patti sono ormai datati di molti anni,
quindi la Regione dovrebbe probabilmente esercitare in questa
società un ruolo diverso rispetto al passato. Non voglio dilungarmi
di più, perché so che il collega Linty vuole fare altre
considerazioni sull'argomento.
Presidente Ha chiesto la parola il Consigliere Linty.
Linty (LNPIAP) Per spiegare con dati reali il perché di certe
affermazioni, intanto devo esordire facendo i complimenti; non so a
chi devo farli perché non conosco il regista di quest'operazione,
però al contrario della RAV - di cui discuteremo domani, penso -
qui si verifica un caso stranissimo: la Regione ha il 27 percento,
eppure ha 5 consiglieri di amministrazione di fiducia su 9. É
strano e fa pensare che GAVIO tramite la controllata SINA nomini
all'interno del Consiglio di amministrazione non un rappresentante
di GAVIO o di SINA, che arriva da Tortona o da dove deve arrivare,
ma nomini personaggi noti a quest'aula e al mondo politico
valdostano.
Quindi, tre consiglieri la Regione li ha di nomina, due vengono
nominati da società esterne alla Valle d'Aosta, e sarà per uno
"stranissimo" caso del destino che vengono nominate persone che mi
lasciano supporre essere di fiducia della Valle d'Aosta - voglio
essere magnanimo - che consentirebbero alla Regione di fatto di
controllare il Consiglio di amministrazione, perché siamo 5 a 4. I
dubbi su LICIS nascono perché LICIS costa 6 miliardi; ma LICIS non
ha maestranze, non ha nella pianta organica degli operai... ecco,
ne ha uno... Se andiamo a vedere come ha lavorato LICIS, vediamo
che questa affittava le maestranze dalla società Tortona, che è del
gruppo GAVIO. Pertanto GAVIO arriverà a comprare una sua società
che affitterà le maestranze da un'altra sua società.
Sono queste le preoccupazioni nostre, perché il discorso di dire
che il Consiglio di amministrazione o il Presidente analizza la
legge "Merloni" e, nell'italica tradizione, di fronte ad una legge
si cerca il sistema per aggirarla, non è che sia un comportamento
esemplare. Lo so anche io che la legge "Merloni" non consente più
di fare quello che si faceva prima, ma ha anche poco senso che a
questo punto S.A.V. si prenda una società che fa tutta la
manutenzione con lavori per decine di miliardi all'anno senza avere
sufficienti garanzie occupazionali ed economiche, e di fronte alla
situazione finanziaria. Quindi la domanda che veniva fatta era
anche per sapere se è il caso di spendere questi miliardi, visto
che abbiamo in piedi tutte queste spese.
Era questo il dubbio, quello che ci portava a vedere un
collegamento fra le due cose, anche perché sono sinceri i
complimenti che faccio perché è un'operazione altamente strategica
quella di riuscire ad avere, non voglio dire il controllo perché
potrei essere anche smentito, me ne rendo conto, ma comunque avere
5 rappresentanti su 9 che sono di chiara espressione. Qui si
possono fare supposizioni, mi si può accusare di parlare... però
questi sono dati reali, sono i nomi che conosciamo tutti e che
stranamente da Tortona, o dal luogo dove ha sede GAVIO o SINA, sono
stati nominati nella S.A.V. di Châtillon.
Erano queste le spiegazioni che volevo dare circa le
affermazioni fatte precedentemente.
