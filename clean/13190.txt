Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4167 del 28 gennaio 1993 - Resoconto
OGGETTO N. 4167/IX Proposta di legge: "Accertamento della
piena conoscenza della lingua francese per il personale ispettivo,
direttivo, docente e educativo delle istituzioni scolastiche
dipendenti dalla Regione".
Presidente
Viene distribuito adesso il testo della
V Commissione ed il parere della II Commissione sulla ricevibilità
del testo stesso.
Ha chiesto di parlare il relatore, Consigliera Cristina Monami,
ne ha facoltà.
Monami (PCI-PDS)
In attesa che venga distribuito il testo
emendato dalla commis-sione su proposta dell'Assessore, volevo dire
al Consiglio che l'Amministrazione regionale ritiene utile e
necessario e utile rinnovare e razionalizzare il sistema con cui
attualmente si procede per accertare la piena conoscenza della
lingua francese a tutti coloro che intendono prestare servizio
nelle scuole della Regione.
La presente legge riduce a due le prove dell'accertamento
linguistico: una di carattere generale polivalente, da svolgersi di
norma una volta all'anno, con rilascio di apposito attestato ai
candidati idonei, e l'altra riservata ai concorsi di accesso ai
ruoli per esami, limitata ai concorrenti sprovvisti del predetto
attestato.
L'aver provveduto a limitare il numero degli esami di francese
non solo eviterà gli inconvenienti e le contraddizioni che finora
si sono verificate, ma consentirà ad ognuno di porsi con un mutato
atteggiamento psicologico nei confronti della lingua francese
stessa.
Non la si deve, dunque, studiare perché una serie di
disposizioni regionali contenute in diversi provvedimenti
legislativi lo impongono, ma la si studia in quanto parte
integrante della nostra cultura. E l'Amministrazione regionale,
attraverso l'articolo 9 di questa legge, metterà in atto ogni mezzo
possibile, affinché il cittadino possa formare e approfondire nella
maniera più idonea la sua conoscenza della lingua francese.
Era da tempo che la lingua francese doveva ritrovare una sua
giusta e importante collocazione all'interno del bagaglio culturale
di ogni valdostano e questa legge costituisce un primo passo in
questa direzione.
Quindi mi rallegro per il fatto che finalmente questa legge
giunga e venga posta in votazione da questo Consiglio; grande
attesa in relazione a queste norme esisteva fra gli insegnanti ed
anche fra altre categorie, perché ritengo che questa proposta possa
aprire la strada ad altre riforme analoghe in altri ambiti di
lavoro.
Presidente
Ha chiesto di parlare il proponente,
Consigliere Riccarand.
Riccarand (VA)
Come ha già detto la Consigliera
Monami, questo è un provvedimento importante che è oggi
all'attenzione del Consiglio, ed è un insieme di norme che sono
molto attese dal mondo della scuola, che ormai da alcuni mesi sta
seguendo con attenzione l'iter di questo provvedimento, che ha
fatto pervenire un po' a tutti i gruppi consiliari una serie di
sollecitazioni perché si arrivasse ad una conclusione, e che ancora
recentemente ha dichiarato uno stato di agitazione nelle scuole
perché temeva che il provvedimento subisse ulteriori rinvii.
In effetti, la normativa attuale sulle prove di accertamento
della conoscenza della lingua francese per il personale docente
della scuola prevedeva una situazione che creava problemi non
indifferenti. Succedeva in particolare che il personale della
scuola o persone che comunque volevano svolgere attività docente
nella scuola dovessero ripetere più volte, ad intervalli molto
brevi, delle prove di accertamento.
In questo modo si creavano situazioni di disagio in chi era
sottoposto a continue verifiche di conoscenza della lingua
francese, si creavano difficoltà di carattere organizzativo, perché
si trattava di rifare continuamente questi esami, ed anche
situazioni paradossali di disomogeneità, per cui un insegnante
magari superava una prova di accertamento e pochi mesi dopo
incappava in un giudizio negativo su un accertamento analogo.
Il problema era quindi di superare una situazione che non aveva
giustificazioni valide, che era vissuta in modo negativo, per
cercare di razionalizzare tutto il sistema introducendo dei
principi fermi in tutta questa impostazione. L'obiettivo era quello
di arrivare ad una razionalizzazione di queste prove di
accertamento della piena conoscenza della lingua francese.
Su questo si era aperta già negli anni scorsi una trattativa, un
confronto fra Amministrazione regionale, in particolare l'Assessore
alla Pubblica Istruzione, e le Organizzazioni Sindacali. della
scuola che rappresentavano le esigenze del mondo della scuola; si
era così giunti nel corso del 1991 ad un accordo fra tutte le
Organizzazioni Sindacali. della scuola e la Giunta regionale sulla
base del quale venne presentato dalla Giunta Bondaz e
dall'Assessore Rusci un disegno di legge il 27 febbraio 1992.
Tale disegno di legge, recependo l'accordo intervenuto fra
Organizzazioni Sindacali e Regione, innovava il sistema, proponendo
solo due tipi di accertamento di piena conoscenza della lingua
francese: l'uno riservato al personale precario (supplenti), al
personale che doveva avere dei trasferimenti, delle assegnazioni
provvisorie eccetera, che consisteva in una prova di esame di
accertamento della piena conoscenza della lingua francese che, se
superata, permetteva di avere un attestato di conoscenza della
lingua francese, che esonerava dal ripetere questa prova nei mesi e
negli anni successivi.
Questo era un primo fatto nuovo molto importante, appunto
l'introduzione di questo attestato di conoscenza della lingua
francese. Rimaneva un ulteriore esame da fare nei concorsi per
passare in ruolo, perché lì comunque l'esame andava nuovamente
fatto. Ma al di fuori di questi due tipi di accertamento non c'era
la ripetizione ogni pochi mesi da parte del candidato della stessa
prova di esame.
Questo disegno di legge, del quale riassumo gli aspetti
essenziali, ricordando perché che c'erano tutta un'altra serie di
aspetti che erano anche rilevanti, venne esaminato dalle
commissioni e arrivò in Consiglio nel mese di maggio 1992 con un
parere positivo da parte di tutti i Gruppi consiliari e con un
parere negativo da parte dei consiglieri dell'Union Valdôtaine.
Non venne discusso il disegno di legge, perché ci fu un
cambiamento di maggioranza, dopo di che il nuovo Assessore alla
Pubblica Istruzione ritirò il provvedimento. Ricordo che fra
settembre e ottobre presentai due interpellanze per chiedere la
ripresentazione, dopo di che assunsi l'iniziativa di ripresentare
il provvedimento sotto forma di proposta di legge nel testo che era
già stato esaminato dalle Commissioni.
Si aprì così una nuova fase, che oggi stiamo concludendo, in cui
si riesaminò sostanzialmente questo provvedimento, si riprese un
confronto con le Organizzazioni Sindacali e si arrivò a questo
testo che oggi discutiamo e che è il frutto di alcune modifiche
introdotte in Commissione, ma che mantiene intatta l'impostazione
positiva di innovazione rispetto alla situazione attuale.
L'importante è anche che questo testo, che è stato faticoso da
elaborare, su cui è stato faticoso arrivare ad una conclusione
unanime della Commissione, ha oggi un consenso globale da parte
delle Organizzazioni Sindacali. della scuola. Quindi si tratta di
un provvedimento che credo sia innovativo da una parte, con degli
aspetti di razionalizzazione della situazione, e che si riesce a
prendere non solo con un ampio consenso all'interno del Consiglio
ma con un accordo sostanziale con le Organizzazioni Sindacali. e
con il mondo della scuola.
Credo che tutto questo rappresenti un fatto positivo e che sia
possibile con l'approvazione di questo provvedimento sanare alcune
situazioni di disagio che esistevano all'interno del mondo della
scuola, e invece gestire tutta questa partita dell'accertamento
della lingua francese con dei criteri di tipo nuovo e più
positivi.
Presidente
Ha chiesto di parlare l'Assessore alla
Pubblica Istruzione Faval.
Faval (UV)
Je remercie Mme Monami pour son
rapport; je crois que M. Riccarand a déjà tout dit, soit en ce qui
concerne l'histoire de ce projet de loi, soit en ce qui concerne
l'illustration de ce que ce projet de loi contient et quels sont
les buts qu'il désire atteindre.
Il ne me reste donc pas que bien de choses à ajouter. Je veux
seulement souligner que le texte de loi que l'on soumet à
l'attention du Conseil régional a été approuvé à l'unanimité par la
V Commission et j'espère qu'aussi le Conseil régional voudra bien
l'approuver à l'unanimité. Cela représente un résultat très
important pour la solution d'un problème délicat et qui a engagé
pendant des années toutes les composantes de l'école.
Cette proposition rationalise de façon satisfaisante la
formulation d'avant et tout le monde peut s'y reconnaître.
Je désire remercier - et ce n'est pas une formalité - tous les
conseillers régionaux et toutes les forces politiques du Conseil
régional, parce qu'ils ont travaillé de façon très sérieuse dans un
but très noble, qui est celui de chercher d'améliorer un des
services le plus important et le plus délicat dans une société
moderne, c'est-à-dire le service école.
Je désire remercier mes prédécesseurs et M. Burro, ancien
surintendant aux écoles. Les notes écrites dans ce dossier, qui est
très épais, sont de sa graphie.
Je désire remercier enfin les syndicats, même s'ils n'ont pas
partagé entièrement ce texte, parce que leur contribution a été
déterminante pour que ce projet de loi puisse aboutir dans ce
Conseil.
Je souhaite donc que l'école veuille bien interpréter cette loi
comme elle le mérite.
Je voudrais simplement donner une lecture authentique d'une
petite partie du texte. A l'article 9, deuxième alinéa, après les
mots: "per almeno 180 giorni in scuole della Regione o partecipato
a corsi di aggiornamento febbraio", le parole "a corsi di
aggiornamento" va letto nel senso di almeno un corso di
aggiornamento.
Presidente
Dichiaro aperta la discussione
generale.
Ha chiesto di parlare il Consigliere Beneforti.
Beneforti (DC)
Nella seduta del 9 novembre 92 discutemmo
di questa legge a seguito di una interpellanza presentata dal
Gruppo Dc, con la quale si chiedeva di conoscere i motivi per i
quali da parte della Giunta e della maggioranza attuale veniva a
mancare il rispetto del protocollo di intesa sottoscritto in sede
sindacale. Tale protocollo conteneva le norme riguardanti gli esami
della lingua francese riservati ai docenti.
Allora l'Assessore Faval comunicò che il problema era della
intera maggioranza, e che la stessa maggioranza aveva nominato una
commissione di lavoro in modo da preparare una soluzione che fosse
accolta da parte di tutti.
Rispose altresì che il sindacato, pur essendo un interlocutore
valido, non poteva essere l'unico a determinare certe scelte, e su
questo si può certamente essere d'accordo.
A distanza di qualche tempo si torna a discutere di questo
disegno di legge, presentato dal Consigliere Riccarand nel testo
identico (fino a quando non c'è stata l'ultima riunione di
commissione) a quello concordato dalla precedente Giunta in sede
sindacale. Come è noto, quel testo fu portato all'approvazione del
Consiglio, ma fu rinviato su richiesta della Consigliera Monami,
con l'assenso del Consigliere Rusci.
Il nostro parere su questo disegno di legge è favorevole sia
perché, anche se modificato con emendamenti, è lo stesso di quello
presentato a suo tempo dalla vecchia maggioranza, sia perché è
fedele alla richiesta delle OO.SS. che avevano sottoscritto il
protocollo di intesa.
Siamo anche favorevoli perché, e lo affermammo al momento in cui
presentammo la interpellanza, se non si fosse trovata una soluzione
che rispettasse i contenuti del protocollo di intesa, avremmo
sostenuto e votato il disegno di legge presentato dal Consigliere
Riccarand.
Per quanto ci riguarda devo dire che avevamo approfondito la
problematica con quanti erano interessati a questo problema ed
anche con le OO.SS. sugli emendamenti che a suo tempo aveva
proposto la Giunta. Purtroppo non avevamo trovato un totale
consenso su questi emendamenti.
Mi fa piacere che finalmente si sia trovata una intesa nella
commissione consiliare e che almeno parte degli emendamenti siano
stati accettati dalle OO.SS., e che quindi si sia trovato il modo
di arrivare ad un testo unico che non svilisce il protocollo di
intesa a suo tempo concordato in sede sindacale.
Concludo dicendo che il Gruppo consiliare della Dc esprime
parere favorevole a questo disegno di legge; ho avuto più occasioni
per stimare l'Assessore Faval e oggi lo stimo ancor di più perché è
riuscito a portare un testo che contenta le OO.SS. e il Consiglio
regionale. È un'opera che tutti quanti insieme abbiamo cercato di
realizzare e rinnovo all'Assessore Faval la mia stima perché ha
saputo condurre bene la situazione.
Presidente
Ha chiesto di parlare il Consigliere
Rusci.
Rusci (PRI)
Iniziamo con una frase fatta: tutto è
bene ciò che finisce bene.
Si conclude oggi una storia lunga, iniziata due anni fa; su
questo argomento c'è stata una manifestazione di volontà precisa di
due maggioranze che si sono susseguite. Era tempo di prendere nella
dovuta attenzione il problema, cioè gli esami di accertamento della
lingua francese, e di arrivare a razionalizzare i comportamenti
attraverso scelte definitive dell'Amministrazione regionale.
Non è stato facile. Non è stato facile per me quando ho
ricoperto la carica di Assessore alla Pubblica Istruzione, non è
sicuramente stato facile per l'attuale Assessore alla Pubblica
Istruzione Faval.
Devo sottolineare una cosa però: che ho trovato negli
interlocutori, siano essi rappresentanti di categoria, siano essi
insegnanti, ma anche nei politici, nei consiglieri, nei funzionari,
costantemente la volontà di arrivare a chiudere il discorso.
Questo è stato peraltro l'atteggiamento che ho avuto come
Consigliere di maggioranza, come ex Assessore, che aveva
sottoscritto alla fine di gennaio dello scorso anno un protocollo
di intesa con i sindacati.
La legge che si presenta contiene la ratio e gli obiettivi del
vecchio disegno di legge del febbraio del 1992, con alcuni
aggiustamenti: alcuni dovuti, tecnici, sui quali non mi interessa
di soffermarmi, altri con una valenza politica differente. Si è
voluto sottolineare ancor più l'importanza e il valore
dell'aggiornamento legandolo alla prova di accertamento, questo per
dire che non ci interessa di andare a valutare nei nostri
insegnanti esclusivamente la conoscenza della lingua francese.
Quello che ci interessa di appurare e quello che ci interessa
che sia poi messo in atto successivamente è la capacità di
insegnare in lingua francese.
Credo che da parte di tutti, o nella maggior parte dei casi,
l'adesione a questo argomento sia stata una adesione di
opportunità, con una forte tensione ideale, ma senza il paravento o
la cappa della ideologia.
La scelta che il Consiglio oggi si appresta a votare è una
scelta di intelligenza, è una scelta di opportunità, è una scelta
che va nella direzione di far amare la lingua francese piuttosto
che di farla sopportare.
È in questo senso il Consiglio regionale deve lavorare, per
quell'importante valenza che dal punto di vista storico le due
lingue rappresentano per la nostra Regione: il fondamento della
nostra autonomia.
E io credo che oggi unanimemente il Consiglio regionale darà il
suo voto favorevole per una legge che, pur se estremamente tecnica,
con il taglio con il quale abbiamo voluto approvarla, darà il là
anche ad una serie di altre iniziative sulla lingua e sulla cultura
valdostana, che avranno sempre e più la maggioranza del consenso
della Valle d'Aosta.
Presidente
Ha chiesto di parlare il Consigliere
Viérin.
Viérin (UV)
Au mois de mars dernier l'Union
Valdôtaine avait exprimé des perplexités et formulé des réserves au
sujet du projet de loi qui avait été présenté, parce que, à son
avis, les problèmes de la rationalisation des modalités de
vérification de connaissance de la langue française ne pouvaient et
ne peuvent se réduire simplement à une vérification linguistique,
sans que cette vérification soit mise en rapport avec les
initiatives de réforme, avec les différents processus qui sont
engagés au sein des écoles valdôtaines.
En effet, la connaissance de la langue française au sein de
l'école valdôtaine revêt une importance fondamentale égale-ment aux
fins de l'application des articles 39 et 40, et donc afin
d'appliquer une partie importante de notre statut et de consti-tuer
ou prévoir les conditions nécessaires pour un enseigne-ment
bilingue, pour passer de l'enseignement du français à
l'enseignement en langue française.
Sur la base de ce principe nous estimons que le problème de la
vérification de la connaissance de la langue française ne peut donc
se réduire à un simple examen préliminaire de compétence
linguistique, ou à l'introduction d'une attestation - quelqu'un dit
même d'une sorte de "patentino" - dont la validité illimitée ne
serait nullement en rapport ni avec l'activité didactique au sein
des établissements scolaires, ni avec les finalités ou les réformes
scolaires en cours.
Il était donc opportun à notre avis, tout en modifiant et les
modalités de l'examen de maturité et le déroulement des concours,
de promouvoir une action de mise en valeur de la langue française
par l'organisation d'activités de formation et de recyclage
permanent de tout le personnel scolaire.
Et donc de lier la validité de la vérification de la
connaissance de la langue française à des actions et à des
activités de formation permanente, pour que cette connaissance
puisse être utilisée et donc puisse utilement être insérée à
l'intérieur de ces processus de réforme.
Le projet de loi qu'aujourd'hui nous sommes en train de discuter
tient compte en partie de ces considérations; nous avons
volontairement, pour ce qui est de certains problèmes, renvoyé à un
autre moment l'analyse et la discussion; pour ce qui est, par
exemple, de la réforme de l'examen de maturité il faudra au
Parlement, quand cette réforme pourra finalement être approuvée,
discuter du problème; également la question des modalités de
déroulement des concours qui, compte tenu du fait que l'école, tout
en ayant une spécificité, fait partie de la fonction publique,
devra être examinée à l'intérieur de la fonction publique pour voir
quelle solution adopter dans un contexte de caractère général, et
ainsi également quant à la composition du jury d'examen.
Mais il est important de souligner que, avec la disponibilité de
toutes les personnes concernées, nous sommes arrivés à trouver un
minimum d'accord quant à l'affirmation du principe que, si nous
partageons le fait qu'il y ait une rationalisation dans les
épreuves de vérification la connaissance de la langue française,
cette vérification, si elle n'est pas accompagnée d'une série
d'actions et d'activités soit pour ce qui est des actions de
formation et de recyclage, soit pour ce qui concerne l'utilisation
du français dans l'enseignement, ne peut avoir une validité
illimitée.
Il était important d'affirmer ce principe, une fois que nous
avons pu, en dépassant aussi certains malentendus qui s'étaient
créés quant aux objectifs que nous nous posions, conclure cet
accord; c'est un accord que nous jugeons positif et c'est donc sur
la base de ces considérations que nous avons exprimé notre avis
favorable et qu'aujourd'hui nous voterons ce projet de loi.
Presidente
Ha chiesto di parlare il Consigliere
Pascale.
Pascale (PSI)
Per annunciare naturalmente il voto
favorevole del Gruppo socialista a questo disegno di legge, che
sostanzialmente ricalca quello presentato dalla precedente Giunta
regionale, ma soprattutto per esprimere un compiacimento personale
per il fatto che alcune forze politiche, come l'Union Valdôtaine
segnatamente, abbiano compiuto una riflessione più approfondita su
questo tema, rivedendo anche certe posizioni che avevano espresso
in passato.
Questo oggi ci consente di raggiungere un consenso unanime del
Consiglio regionale in una materia certamente delicata e vitale per
lo sviluppo di questa comunità.
Presidente
Ha chiesto di parlare il Consigliere
Martin.
Martin (ADP)
Signor Presidente, i relatori, il
proponente, l'Assessore stesso e molti consiglieri che mi hanno
preceduto sono già entrati nel vivo di questa legge, quindi voglio
solo esprimere la soddisfazione del nostro Gruppo perché oggi si
può discutere in questa aula, e io spero anche approvare, questa
importante legge.
Tutti sanno che è una legge che è da parecchio tempo sul tavolo
dei consiglieri; una legge che è stata presentata dalla passata
maggioranza e che è stata fatta propria da questa maggioranza e che
era il frutto di un accordo con le forze sindacali della
scuola.
Esprimiamo quindi la nostra soddisfazione perché mi pare sia
prevalso il buon senso, non si siano scontrate le parti, come
purtroppo avviene molte volte su argomenti anche importanti, per
avere primogeniture, che in questo caso sarebbero state soltanto
dannose. In questo caso si è invece preferito guardare ai
contenuti, alle istanze che provenivano dal mondo della scuola.
Come ha detto qualcuno, con questo provvedimento si intende far
sì che questa lingua possa essere amata piuttosto che sopportata, e
secondo me anche far in modo che sempre più questa lingua diventi
strumento di unione fra la comunità valdostana piuttosto che
elemento di divisione.
È per questi motivi che il nostro Gruppo voterà a favore di
questa legge.
Presidente
Ha chiesto di parlare il Consigliere
Bajocco.
Bajocco (PCI-PDS)
Sette-otto mesi fa ero
presidente della V Commissione, quando questa aveva esaminato
questo progetto di legge, che ha avuto un iter nelle commissioni,
per il quale si sono avuti contatti ed audizioni con le OO.SS., ed
essendo io un lavoratore che per anni ha seguito con attenzione i
problemi delle OO.SS., avevo ritenuto valido l'o.k. dato allora in
quella audizione per questo progetto di legge. Sono convinto che
quando i rappresentanti dei lavoratori dicono che il problema è
valido, le varie istituzioni devono tenerlo nella dovuta
considerazione.
Con il cambio della maggioranza c'è stato il ritiro di questo
progetto di legge; me ne ero rammaricato, perché se fosse stato un
rinvio in commissione, sarebbe stato meglio e forse non avremmo
perso sette-otto mesi.
Ringrazio il Consigliere Riccarand per aver riproposto questa
legge, prendo atto che l'Union Valdôtaine ha rivisto le sue
posizioni su questo argomento, forse anche loro hanno ritenuto
valido che l'indirizzo che è emerso da tutte le assemblee che vi
sono state nei vari istituti per quanto riguardava l'approvazione
di questa legge, e che andava nella stessa direzione che era stata
portata avanti fino ad allora. Ringrazio la Consigliera Monami che
ha esaminato questa legge in questo anno.
Oggi arriviamo all'approvazione, mi auguro che questo voto sia
unanime, peccato solo che abbiamo perso diverso tempo.
Presidente
Dichiaro chiusa la discussione
generale.
Ha chiesto di parlare l'Assessore alla Pubblica Istruzione
Faval.
Faval (UV)
Seulement pour une très brève et simple
réflexion.
M. Bajocco, et je ne veux pas entrer en polémique avec lui,
vient de dire qu'on a perdu du temps. Il faut bien reconnaître
qu'en tout cas, même si on avait voté ce projet de loi au mois de
juillet, il n'aurait pas pu entrer en vigueur de façon utile pour
l'année scolaire 1992-93.
Mais à part cela, M. Bajocco, je crois que ce qu'on vient
d'entendre cet après-midi nous démontre que peut-être le temps que
nous avons utilisé pour ce travail a été bien utilisé, et cela est
très important.
Le fait même que tous les Groupes politiques présents en Conseil
régional ont cru nécessaire de prendre la parole pour s'exprimer
sur ce projet de loi démontre de l'importance que ce projet de loi
revêt.
Mais en même temps, d'après les déclarations des collègues qui
sont intervenus, l'on peut penser que cette loi va être votée à
l'unanimité.
Cela démontre que désormais le bilinguisme en Vallée d'Aoste
n'est plus un tabou idéologique, et je m'en réjouis, mais que le
bilinguisme est considéré un patrimoine de toute la communauté
valdôtaine. Et c'est bien dans ce sens que ce projet de loi doit
être interprété.
J'espère que l'école veuille bien l'interpréter pour le sens que
le Conseil régional veut donner à ce projet de loi, c'est-à-dire
que le Conseil régional veut aussi par cette loi aider le corps
enseignant à améliorer ses connaissances dans tous les domaines,
spécifiquement dans le domaine du français, pour améliorer le
service école, qui est un service qui qualifie une société.
Par là je me souhaite que l'application des articles 39 et 40
des statuts puisse continuer régulièrement et aboutir dans le temps
normal de 8 ans à la dernière année des écoles secondaires
supérieures.
Cela représente, à part toute une série de considérations que
nous pouvons faire, une autre opportunité très importante que la
Vallée d'Aoste donne à ces citoyens étudiants, c'est-à-dire de
posséder une clé de lecture en plus pour entrer dans l'Europe qui
est en train de se construire et que nous souhaitons puisse se
réaliser au plus tôt.
Presidente
Ha chiesto di parlare il Consigliere
Riccarand.
Riccarand (VA)
Sul merito del provvedimento non ci sono
stati interventi di dissenso, quindi credo che non ci sia nulla da
aggiungere.
C'è su questo provvedimento un clima idilliaco all'interno del
Consiglio regionale, cosa che è molto positiva, soprattutto se
consideriamo che si rischiava di andare invece su questo aspetto ad
un scontro che avrebbe poi rivestito caratteri ideologici e che in
una fase come questa, pre-elettorale, avrebbe determinato una
spaccatura difficile da sanare all'interno di questo Consiglio.
Quindi è bene che le cose finiscano così.
Ho colto in alcuni interventi di consiglieri in questo dibattito
un riferimento alla applicazione degli articoli 39 e 40 dello
statuto; è questione questa su cui il Consiglio regionale non ha
mai avuto modo di discutere ampiamente, pur essendo in corso un
processo molto importante di applicazione di questi articoli per
quanto riguarda la scuola media inferiore.
Credo che con lo stesso metodo del confronto e della
disponibilità con cui si è affrontato questo problema spinoso
dell'accertamento della lingua francese per il personale docente,
sarà opportuno che le Commissioni consiliari e il Consiglio si
accostino a questo problema, che ha una rilevanza rispetto al
futuro dell'assetto scolastico della Valle d'Aosta notevole e che è
cosa da affrontare in tempi molto rapidi.
Quindi credo che il clima positivo che si è realizzato intorno a
questa proposta di legge possa consentire anche un modo di
affrontare questo problema di una maggiore conoscenza della lingua
francese nella scuola a tutti i livelli, senza però cadere in
aspetti dottrinali ed ideologici che creerebbero situazioni di
scontro molto pesanti.
Presidente
Si passa all'esame dell'articolato. Do
lettura dell'articolo 1:
Articolo 1 1. L'accertamento preliminare della piena
conoscenza della lingua francese, previsto dalle vigenti norme per
l'accesso mediante concorso o per trasferimento ai ruoli regionali
del personale ispettivo, direttivo, docente ed educativo delle
istituzioni scolastiche dipendenti dalla Regione, per le
assegnazioni provvisorie a posti appartenenti ai predetti ruoli e
per il conferimento degli incarichi e delle supplenze di
insegnamento nelle istituzioni medesime, si effettua secondo i
programmi stabiliti con decreto dell'Assessore regionale alla
pubblica istruzione, sentito il Consiglio scolastico regionale, ed
è inteso a dimostrare nel candidato la piena conoscenza della
lingua francese e la sua capacità di insegnare nella lingua
medesima in scuole funzionanti in ambiente bilingue, in conformità
degli articoli 39 e 40 dello Statuto speciale per la Valle d'Aosta,
approvato con legge costituzionale 26 febbraio 1948, n. 4.
2. Si procede all'accertamento:
a) in occasione dell'effettuazione dei concorsi per titoli ed
esami per l'accesso ai ruoli regionali del personale ispettivo,
direttivo, docente ed educativo delle istituzioni scolastiche
dipendenti della Regione, in conformità all'articolo 5, comma 1,
del decreto del Presidente della Repubblica 31 ottobre 1975, n.
861;
b) ai fini indicati nell'articolo 4, mediante apposita sessione
d'esame indetta annualmente dall'Assessore regionale alla pubblica
istruzione.
3. L'accertamento consiste in una prova scritta su argomenti
attinenti alla società contemporanea, con particolare riferimento
ai problemi relativi alla scuola ed all'educazione, ed una prova
orale nel corso della quale saranno sollecitati gli opportuni
collegamenti con le caratteristiche culturali della comunità
valdostana, il suo particolarismo linguistico, la sua storia e la
configurazione geografica della regione. Superano l'esame i
candidati che, sulla base delle due prove valutate
complessivamente, otterranno un giudizio positivo.
4. Sono dispensati dall'accertamento coloro che siano in
possesso dell'abilitazione all'insegnamento della lingua francese
nelle scuole secondarie; sono altresì dispensati i capi di
istituto, gli insegnanti ed il personale educativo che appartengano
ai ruoli regionali.
Presidente
Pongo in votazione l'articolo 1.
Esito della votazione:
Presenti: 31
Votanti: 30
Favorevoli: 30
Astenuto: 1 (Gremmo)
Il Consiglio approva
Presidente
Do lettura dell'articolo 2:
Articolo 2 1. Il superamento dell'esame di accertamento della
conoscenza della lingua francese, di cui all'articolo 1, è valido
anche agli effetti della corresponsione dell'indennità di
bilinguismo, di cui alla legge regionale 22 novembre 1988, n. 63,
al personale nominato in servizio.
Presidente
Pongo in votazione l'articolo 2.
Esito della votazione:
Presenti: 31
Votanti: 30
Favorevoli: 30
Astenuto: 1 (Gremmo)
Il Consiglio approva
Presidente
Do lettura dell'articolo 3:
Articolo 3 1. Per l'ammissione ai concorsi per titoli ed
esami per l'accesso ai ruoli regionali del personale ispettivo,
direttivo, docente ed educativo delle istituzioni scolastiche
dipendenti dalla Regione, gli aspiranti che non siano in possesso
dell'attestato rilasciato in conformità dell'articolo 4, comma 4,
nè siano dispensati dall'accertamento per i motivi indicati
nell'articolo 1, comma 4, sono tenuti a sostenere apposita prova
preliminare di accertamento della conoscenza della lingua francese,
in conformità all'articolo 5, comma 1, del decreto del Presidente
della Repubblica 31 ottobre 1975, n. 861. A tal fine le commissioni
di concorso saranno formate, di norma, da personale che abbia
conoscenza di entrambe le lingue, italiana e francese, e saranno
integrate da un docente ordinario di lingua francese.
2. Per ciascun concorso le operazioni di revisione degli
elaborati della prova scritta avranno inizio dopo la conclusione
della prova di accer-tamento linguistico di cui al comma 1 nei
confronti di tutti i candidati, presenti alla prova scritta del
concorso, tenuti a tale accertamento.
3. Il mancato superamento della prova preliminare di
accertamento linguistico, di cui al presente articolo, non esclude
il candidato dalla partecipazione alle prove del concorso ai fini
del conseguimento, ove previsto, dell'abilitazione all'insegnamento
o del titolo di ammissione ai successivi concorsi per soli titoli,
indicato nell'articolo 2, comma 10, lettera a), del decreto-legge 6
novembre 1989, n. 357, convertito, con modificazioni, nella legge
27 dicembre 1989, n. 417.
Presidente
Pongo in votazione l'articolo 3.
Esito della votazione:
Presenti: 31
Votanti: 30
Favorevoli: 30
Astenuto: 1 (Gremmo)
Il Consiglio approva
Presidente
Do lettura dell'articolo 4:
Articolo 4 1. L'accertamento linguistico sostenuto ai sensi
dell'articolo 1, comma 2, lett. b), è valido ai seguenti
effetti:
a) trasferimenti ed assegnazioni provvisorie a posti dei ruoli
regionali di personale direttivo, ispettivo, docente ed educativo
appartenente ai corrispondenti ruoli statali, in applicazione
dell'articolo 6, comma 2, del decreto del Presidente della
Repubblica 31 ottobre 1975, n. 861;
b) inclusione nelle graduatorie permanenti regionali e nelle
graduatorie di circolo e di istituto degli aspiranti ad incarichi
di insegnamento nelle istituzioni scolastiche della regione, in
applicazione dell'articolo 5, comma 1, della legge regionale 22
novembre 1988, n. 63;
c) conferimento degli incarichi e delle supplenze di
insegnamento della religione cattolica nelle predette istituzioni
scolastiche;
d) conferimento, da parte dei capi d'istituto, delle supplenze
ad aspiranti non inclusi nelle graduatorie di cui alla lettera b) o
muniti di titoli di studio inferiori a quelli richiesti, nei casi
consentiti dalle vigenti disposizioni.
2. L'accertamento è valido, inoltre, per la partecipazione ai
concorsi per titoli ed esami per l'accesso ai ruoli regionali del
personale ispettivo, direttivo, docente ed educativo ed ai concorsi
per soli titoli per l'accesso ai ruoli regionali del personale
docente ed educativo.
3. Possono partecipare all'apposita sessione d'esami coloro che
siano in possesso del diploma di maturità o di altro titolo finale
di studio rilasciato da un istituto di istruzione secondaria di
secondo grado o artistica, oppure di titoli professionali e
artistici accertati dall'apposita commissione di cui all'articolo
16, comma 2, della legge 20 maggio 1982, n. 270, oppure di
attestato comprovante il compimento inferiore di un corso decennale
di conservatorio statale.
4. Ai candidati che superano l'esame sarà rilasciato un
attestato comprovante il superamento della prova di accertamento
linguistico.
Presidente
Pongo in votazione l'articolo 4.
Esito della votazione:
Presenti: 31
Votanti: 30
Favorevoli: 30
Astenuto: 1 (Gremmo)
Il Consiglio approva
Presidente
Do lettura dell'articolo 5:
Articolo 5 1. L'effettuazione di prove suppletive della
sessione annuale degli esami di accertamento della piena conoscenza
della lingua francese, di cui all'articolo 1, comma 2, lett. b),
sarà disposta dall'Assessore regionale alla pubblica istruzione,
nel corso dell'anno scolastico, unicamente nei seguenti
casi:
a) in presenza di domande di partecipazione a concorsi per soli
titoli per posti dei ruoli regionali del personale docente ed
educativo, prodotte da aspiranti sprovvisti del titolo attestante
la piena conoscenza della lingua francese ai sensi della presente
legge, che non siano dispensati dall'accertamento per i motivi
indicati nell'articolo 1, comma 4, né abbiano superato la prova di
accertamento linguistico in occasione di un concorso per titoli ed
esami svoltosi in precedenza per lo stesso ordine di scuole del
concorso al quale intendono partecipare;
b) in presenza di domande di assegnazione provvisoria a scuole
ed istituti dipendenti dalla Regione, prodotte da personale non
appartenente ai ruoli regionali, sprovvisto di titolo attestante la
piena conoscenza della lingua francese ai sensi della presente
legge, per giustificati motivi sopravvenuti dopo la scadenza del
termine di presentazione delle domande di ammissione alla normale
sessione d'esami.
2. In entrambi i casi la partecipazione alle prove suppletive è
consentita esclusivamente a coloro che non hanno partecipato alla
normale sessione d'esami per l'anno scolastico in corso.
Presidente
Pongo in votazione l'articolo 5.
Esito della votazione:
Presenti: 31
Votanti: 30
Favorevoli: 30
Astenuto: 1 (Gremmo)
Il Consiglio approva
Presidente
Do lettura dell'articolo 6:
Articolo 6 1. La commissione esaminatrice, unica, delle prove
di cui all'articolo 1, comma 2, lett. b), è nominata dall'Assessore
regionale alla pubblica istruzione ed è composta di un presidente,
scelto tra il personale ispettivo, direttivo ed universitario
esperto di lingua francese, e di due membri scelti tra il personale
delle scuole secondarie della regione, docente di lingua francese o
abilitato a tale insegnamento, di ruolo o collocato a riposo da non
più di tre anni.
2. In relazione al numero dei candidati è facoltà dell'Assessore
alla pubblica istruzione costituire due o più sottocommissioni
d'esame, ciascuna composta di tre membri in possesso dei requisiti
indicati nel comma 1, di cui uno con funzioni di vicepresidente. In
tal caso alle predette sottocommissioni è preposto il presidente
della commissione originaria la quale, integrata da un altro
componente, si trasforma a sua volta in sottocommissione, in modo
che il presidente possa assicurare il coordinamento di tutte le
commissioni così costituite.
3. Al presidente ed a ciascuno dei componenti della commissione
esaminatrice o delle singole sottocommissioni sono corrisposti
l'indennità di missione, ove competa, ed un compenso lordo fisso di
lire 100.000, oltre a lire 7.000 per ogni elaborato della prova
scritta esaminato dalla commissione o rispettiva sottocommissione;
il compenso spettante al presidente a determinato con riferimento
alla sottocommissione che ha esaminato il maggior numero di
elaborati.
Presidente
Pongo in votazione l'articolo 6.
Esito della votazione:
Presenti: 31
Votanti: 30
Favorevoli: 30
Astenuto: 1 (Gremmo)
Il Consiglio approva
Presidente
Do lettura dell'articolo 7:
Articolo 7 1. Ai fini indicati nell'articolo 4, comma 1,
lett. a), sono dispensati dall'esame di cui all'articolo 1, comma
2, lett. b), coloro che abbiano sostenuto in precedenza, con esito
positivo, la prova di accertamento linguistico prevista
dall'articolo 6, comma 2, del decreto del Presidente della
Repubblica 31 ottobre 1975, n. 861.
2. Ai fini indicati nell'articolo 4, comma 1, lettere b), c) e
d), sono dispensati dall'esame di cui all'articolo 1, comma 2,
lett. b), coloro che abbiano superato la prova di accertamento
linguistico in occasione di un precedente concorso per titoli ed
esami, relativo ad insegnamenti dello stesso ordine scolastico;
sono altresì dispensati dall'esame coloro che, negli anni 1989,
1990, 1991 e 1992, abbiano sostenuto con esito positivo la prova di
accertamento linguistico prevista dall'articolo 5, comma 1, della
legge regionale 22 novembre 1988, n. 63.
Presidente
Pongo in votazione l'articolo 7.
Esito della votazione:
Presenti: 31
Votanti: 30
Favorevoli: 30
Astenuto: 1 (Gremmo)
Il Consiglio approva
Presidente
Do lettura dell'articolo 8:
Articolo 8 1. Indipendentemente dal titolo di accertamento della
conoscenza della lingua francese in loro possesso, coloro che, alla
data di entrata in vigore della presente legge, figurano nelle
graduatorie permanenti regionali e nelle graduatorie di circolo o
di istituto degli aspiranti a supplenze di insegnamento nelle
scuole dipendenti dalla Regione, compilate ai sensi dell'articolo 2
della legge 9 agosto 1978, n. 463, con le integrazioni di cui
all'articolo 18, comma 2, della legge regionale 15 giugno 1983, n.
57, mantengono titolo a permanere o ad essere inclusi nelle
graduatorie medesime, salvo quanto previsto dal successivo comma
3.
2. Analogamente conservano titolo, salvo quanto previsto dal
comma 3, al conferimento dell'incarico o supplenza per
l'insegnamento della religione cattolica i docenti ai quali è
affidato tale insegnamento, in servizio alla data di entrata in
vigore della presente legge per effetto di supplenza annuale
conferita dal Sovraintendente agli studi, se insegnanti di scuola
materna o elementare, o di incarico annuale conferito dal capo
d'istituto, se insegnanti di scuola secondaria.
3. Il superamento della sessione straordinaria d'esami, prevista
dall'articolo 3 della legge regionale 22 novembre 1988, n. 63 ai
soli fini della corresponsione dell'indennità di bilinguismo, ed il
superamento dell'esame finale del corso di addestramento
linguistico previsto agli stessi fini dall'articolo 4 della
medesima legge regionale 22 novembre 1988, n. 63, non costituiscono
requisito di conoscenza linguistica valido e sufficiente per
beneficiare di quanto previsto dai commi 1 e 2.
4. Nei casi di assoluta, comprovata necessità e limitatamente al
perdurare di tale situazione, il Sovraintendente agli studi,
esperiti gli opportuni accertamenti, può autorizzare l'assunzione
di supplenti sprovvisti del requisito della piena conoscenza della
lingua francese, purché in possesso del titolo di studio prescritto
per l'insegnamento, dando priorità ai diplomati presso una scuola
secondaria della Regione autonoma Valle d'Aosta.
Presidente
Pongo in votazione l'articolo 8.
Esito della votazione:
Presenti: 31
Votanti: 30
Favorevoli: 30
Astenuto: 1 (Gremmo)
Il Consiglio approva
Presidente
Do lettura dell'articolo 9:
Articolo 9 1. I programmi annuali ed i piani periodici di
aggiornamento del personale ispettivo, direttivo, docente ed
educativo in servizio nelle istituzioni scolastiche dipendenti
dalla Regione sono definiti dai competenti organi regionali nel
rispetto dei principi di insegnamento bilingue contenuti negli
articoli 39 e 40 dello Statuto speciale, secondo disposizioni
integrative di quelle statali, impartite dall'Assessore regionale
alla pubblica istruzione, tenuto conto delle proposte delle
organizzazioni sindacali più rappresentative a livello
regionale.
2. Nell'ambito di tali programmi e piani sono previste
specifiche attività di aggiornamento in lingua francese rivolte al
personale insegnante non di ruolo, in possesso dei requisiti di
piena conoscenza della lingua francese contemplati nella presente
legge, che non abbia, nell'arco di un quinquennio, insegnato - per
almeno 180 giorni in scuole della Regione o partecipato a corsi di
aggiornamento in lingua francese organizzati o riconosciuti
dall'Amministrazione scolastica regionale.
3. La frequenza a tali specifiche attività di aggiornamento in
lingua francese costituisce, per gli insegnanti che si trovino
nelle condizioni di cui al comma 2, requisito indispensabile per il
mantenimento della validità dell'attestato di cui all'articolo 4,
comma 4.
Presidente
Pongo in votazione l'articolo 9.
Esito della votazione:
Presenti: 31
Votanti: 30
Favorevoli: 30
Astenuto: 1 (Gremmo)
Il Consiglio approva
Presidente
Do lettura dell'articolo 10:
Articolo 10 1. Con l'entrata in vigore della presente legge
cessano di avere efficacia tutte le disposizioni di legge regionale
con essa comunque incompatibili. In particolare sono abrogate le
norme non compatibili, contenute nei seguenti articoli di
legge:
a) articoli 5, 6 e 9 della legge regionale 26 aprile 1977, n.
23, recante norme di attuazione del decreto del Presidente della
Repubblica 31 ottobre 1975, n. 861;
b) articolo 1 della legge regionale 8 agosto 1977, n. 54,
recante modificazione dell'articolo 6 della legge regionale 26
aprile 1977, n. 23;
c) articoli 2 e 3 della legge regionale 19 gennaio 1979, n. 2,
recante modifiche e integrazioni alla legge regionale 21 giugno
1977, n. 45 e abrogazione della legge regionale 15 maggio 1978, n.
13;
d) articolo 4 della legge regionale 5 novembre 1980, n. 47,
recante attuazione dell'ultimo comma dell'articolo 31 della legge
16 maggio 1978, n. 196;
e) articoli 7 e 8 della legge regionale 15 giugno 1983, n. 57,
recante norme concernenti l'istituzione delle scuole ed istituti
scolastici regionali, la formazione delle classi, gli organici del
personale ispettivo, direttivo e docente, il reclutamento del
personale docente di ruolo e non di ruolo, l'immissione
straordinaria in ruolo di insegnanti precari e l'utilizzazione dei
locali e delle attrezzature scolastiche;
f) articoli 5 e 6 della legge regionale 22 novembre 1988, n. 63,
recante disciplina dell'attribuzione dell'indennità di bilinguismo
al personale ispettivo, direttivo e docente delle istituzioni
scolastiche dipendenti dalla Regione autonoma Valle d'Aosta;
g) articolo 3 della legge regionale 17 aprile 1990, n. 14,
concernente il ruolo regionale degli ispettori tecnici e norme in
materia di reclutamento del personale direttivo, docente ed
educativo delle istituzioni scolastiche regionali.
Presidente
Pongo in votazione l'articolo 10.
Esito della votazione:
Presenti: 31
Votanti: 30
Favorevoli: 30
Astenuto: 1 (Gremmo)
Il Consiglio approva
Presidente
Do lettura dell'articolo 11:
Articolo 11 1. Alla copertura degli oneri derivanti
dall'applicazione della presente legge, valutati in annue lire
25.000.000, si provvede, per l'esercizio 1993, con lo stanziamento
iscritto al capitolo 54820 del bilancio di previsione della Regione
per l'anno 1993.
2. A decorrere dall'esercizio 1994 gli stanziamenti necessari
saranno iscritti con legge di bilancio ai sensi dell'articolo 15
della legge regionale 27 dicembre 1989, n. 90.
Presidente
Pongo in votazione l'articolo 11.
Esito della votazione:
Presenti: 31
Votanti: 30
Favorevoli: 30
Astenuto: 1 (Gremmo)
Il Consiglio approva
Presidente
Pongo in votazione la legge nel suo
complesso.
Esito della votazione:
Presenti: 32
Votanti: 31
Favorevoli: 31
Astenuto: 1 (Gremmo)
Il Consiglio approva
