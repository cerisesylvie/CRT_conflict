Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1866 del 14 febbraio 1991 - Resoconto
OGGETTO N. 1866/IX - Approvazione della Convenzione
aggiuntiva alla Convenzione rep. n. 8736 del 19 luglio 1988 per
l’insediamento di attività produttiva in Comune di
Pont-Saint-Martin.
(Rinvio)
Presidente: Do lettura della proposta di deliberazione iscritta
al punto 35 dell’ordine del giorno.
IL CONSIGLIO DELIBERA
1) di approvare, nel testo allegato, lo schema di convenzione da
stipulare con la società Conner Peripherals Europe S.p.A.;
2) di approvare il conferimento a Finaosta S.p.A.,
dell’incarico di effettuare gli interventi di
finanziamento previsti dai punti 2.6.3. e 2.6.4. dello schema di
convenzione allegato, da erogarsi a decorrere
dall’anno 1991, dando atto che i relativi oneri
graveranno sul fondo di dotazione di cui
all’articolo 9 della legge regionale 28 giugno 1982,
n.16 e successive modificazioni ed integrazioni.
Convenzione
(...omissis...)
Presidente:
Ha chiesto la parola
l’Assessore all’Industria, Commercio,
Artigianato e Trasporti, Fosson; ne ha facoltà.
Fosson (DC):
E’ noto che la società Conner
ha firmato una convenzione con la Regione nel luglio 1988. In
questi giorni è stata praticamente completata la costruzione dello
stabilimento, che è già stato consegnato
dall’Impresa costruttrice alla Regione, e si stanno
trasferendo gli operai da San Bernardo di Ivrea a
Pont-Saint-Martin.
La società doveva assumere 160 dipendenti residenti in Valle
d’Aosta e li ha assunti. A fronte di nuovi
investimenti, da parte sua e da parte della Regione, ha chiesto di
poter ottenere congrui finanziamenti. Precisamente, gli impegni
della Conner sono di incrementare di 25 unità il personale assunto,
passando in pratica da 160 dipendenti già assunti a 185. La società
si impegna inoltre ad investire ulteriori sei miliardi per
l’acquisto di beni strumentali, ammortizzabili,
legati alla realizzazione dei programmi di sviluppo aziendale.
Da parte della Regione - questo è contenuto
nell’aggiunta di convenzione che viene proposta al
Consiglio - si realizzano ulteriori impianti fissi, quindi di
proprietà regionale, al servizio dello stabilimento di
Pont-Saint-Martin, per una spesa massima di tre miliardi; viene
inoltre concesso un mutuo di 4,5 miliardi a parziale copertura dei
nuovi investimenti programmati, precisamente nella misura del 75
per cento, cioè 4,5 miliardi di mutuo sui sei di ulteriore
investimento; ed ancora un prestito obbligazionario di dieci
miliardi per l’acquisto di scorte in parti e
materiali.
Il finanziamento già concesso ai sensi del contratto stipulato,
con questo allargamento di convenzione, viene esteso
all’acquisizione di attrezzature ed arredi ed in
pratica può essere utilizzato anche per fare la mensa.
Una delle richieste fattemi in Commissione era relativa al punto
2.6.5., dove si dice: "...sono considerate ammissibili ad
investimento anche le spese sostenute nei tre mesi antecenti alla
stipu-lazione della presente convenzione". Ebbene, posso dire che
sono finanziabili le spese relative all’acquisto di
scorte, in parti e materiali. Il tasso di interesse è sul sette per
cento e corrisponde al tasso stabilito nella convenzione fra
Regione e Finaosta, che prevede che venga applicato il 50 per cento
del tasso di riferimento determinato dal Ministero del Tesoro, con
arrotondamento al mezzo punto inferiore; quindi siamo al sette per
cento. I finanziamenti vengono erogati proporzionalmente alle spese
di investimento fatte dall’azienda.
Presidente:
Ha chiesto la parola il Consigliere Stévenin;
ne ha facoltà.
Stévenin (UV):
Esiste una serie di difficoltà rispetto
all’assunzione di personale "in loco". Risale,
infatti, a due giorni fa la notizia che una consociata
dell’Olivetti verrebbe chiusa e che vi sarebbe un
conseguente trasferimento dei dipendenti a Pont-Saint-Martin. Pare,
visto che l’informazione mi è pervenuta solo ieri,
che due pullmann portino questi lavoratori dal Canavese a
Pont-Saint-Martin e pare anche che sia stata fatta
un’apposita convenzione.
Si sapeva che un certo numero di maestranze sarebbe venuto da
fuori Valle per la fase di avviamento e che si sarebbe trattato di
lavoratori addetti al coordinamento di particolari funzioni, ma in
questo caso sembra trattarsi addirittura di due pullmann, che non
so quanti dipendenti possano trasportare.
Sembra peraltro che questi lavoratori non intendano venire e che
stiano facendo ricorso, attraverso le organizzazioni sindacali,
contro tale decisione. Si tratterebbe di lavoratori
dell’Olivetti, che perderebbero il loro "status" per
divenire dipendenti della Conner, la quale, come tutti sappiamo, è
un’azienda del tutto autonoma
dall’Olivetti.
Queste informazioni mi sono pervenute ieri e quindi non sono in
grado di dire di più, ma credo che meritino una certa attenzione da
parte del governo regionale, per cui mi chiedo se non sia il caso
di verificare quanto ho detto e di riportare
all’attenzione del Consiglio la proposta di
convenzione nella prossima adunanza. Grazie.
Presidente:
Ha chiesto la parola il Consigliere
Riccarand; ne ha facoltà.
Riccarand (VA): Questa convenzione aggiuntiva della Conner,
che parla di un aumento di 25 posti di lavoro da 160 a 185, ci
lascia molto perplessi.
Intanto c’è da osservare che questi 25 posti in
più risulterebbero entro diciotto mesi, cioè entro un anno e mezzo
dall’inizio dell’attività produttiva,
e poi che comporterebbero un onere notevolissimo a carico
dell’amministrazione regionale, perché noi andiamo a
fare ulteriori spese di impianti nello stabilimento per 3 miliardi,
ai quali si aggiungerebbe un ulteriore mutuo di 4,5 miliardi ed il
prestito obbligazionario di 10 miliardi, per un totale di 17,5
miliardi...
(...Interruzione...)
... però l’investimento che dobbiamo fare, per
avere fra un anno e mezzo 25 posti in più, corrisponde a circa 680
milioni per posto di lavoro, una cifra veramente enorme.
Il tutto è poi inserito in una situazione di notevole
incertezza, che emerge anche da quanto è stato detto dal
Consigliere Stévenin (rapporti fra questa azienda e
l’indotto dell’Olivetti, assenza di
certezze produttive rispetto a questa azienda...), per cui noi
riteniamo che sarebbe preferibile rimanere, almeno per un anno di
attività o un paio d’anni di sperimentazione, alla
convenzione precedente, senza lanciarsi in questi nuovi prodotti,
che non si capisce bene in cosa consistano, ma che comportano
comunque ulteriori notevoli investimenti da parte
dell’amministrazione regionale.
Ci sembra che in questo caso, si vada sostanzialmente a
camuffare un ulteriore grosso intervento finanziario a favore della
Conner, con delle novità del tutto indeterminate e con un aumento
occupazionale molto limitato e notevolmente diluito nel tempo.
Presidente:
Ha chiesto la parola
l’Assessore all’Industria, Commercio,
Artigianato e Trasporti, Fosson; ne ha facoltà.
Fosson (DC):
Se non vado errato, l’azienda
Conner è per il 51 per cento, e sicuramente per la maggioranza
assoluta, proprietà della Conner californiana, che ha stabilimenti
anche in Scozia, a Singapore ed a Pont-Saint-Martin.
E’ un’azienda che produce memorie
magnetiche e che non dipende dal mercato Olivetti, nel senso che
serve anche l’azienda Olivetti, ma
quest’ultima non è certamente il suo cliente
principale; opera e vende i suoi prodotti in tutto il mondo e
potrei dire che per certi versi è slegata dalla possibile crisi
dell’Olivetti.
Il fatto che ritenga di fare ulteriori investimenti, assumendo
altre persone, fa anche parte del trend estremamente positivo della
Conner mondiale, il cui fatturato da un anno
all’altro è passato da 700 milioni di dollari a 1200
milioni di dollari, con prospettive e proiezioni in questo senso.
E’ ovvio che nulla è certo, specie nel settore
dell’informativa, ma questa azienda ha un trend
nettamente positivo ed in questo senso va
l’apprezzamento favorevole
dell’amministrazione regionale in merito alle
richieste dell’azienda.
Non so esattamente a cosa si riferisca
l’osservazione del Consigliere Stévenin, ma io posso
dare le notizie in mio possesso, che riguardano una richiesta
fattaci pervenire dalla Conner per gli operai non residenti in
Valle d’Aosta, che lavoravano alla Conner di San
Bernardo e che oggi devono venire a Pont-Saint-Martin. Potrei fare
avere il prospetto al Consigliere Stévenin, ma credo che si tratti
di poche unità, alle quali noi abbiamo fornito un servizio di
autobus.
Mi sembra giusto che chi abita a Strambino o nella zona del
Canavese a sud di Ivrea e che prima si trasferiva a San Bernardo,
oggi non debba avere ulteriori aggravi, oltre a quelli di tempo,
per venire a lavorare a Pont-Saint-Martin. Si tratta di dipendenti
della Conner non residenti in Valle d’Aosta; 160
dipendenti sono residenti in Valle d’Aosta,
lavoravano a San Bernardo ed oggi si trasferiscono a
Pont-Saint-Martin e su questi non ci sono problemi, salvo
potenziare le linee di autobus che gravitano su Pont-Saint-Martin.
Ci sono poi alcune unità di dipendenti non residenti in Valle
d’Aosta, che lavoravano alla Conner di San Bernardo
e che oggi vengono a lavorare alla Conner di Pont-Saint-Martin, per
i quali abbiamo istituito una linea di autobus. Potrò fare avere i
dati precisi, ma si tratta comunque di poche unità.
Non ho altre notizie, invece,...
(...Interruzione del Consigliere Stévenin...)
... ci vorrà un pullman per...
(...Interruzione del Consigliere Stévenin...)
... ti faccio avere i dati. Comunque, per quello che mi risulta,
si tratta di poche unità.
Presidente:
Ha chiesto la parola il Consigliere Bajocco;
ne ha facoltà.
Bajocco (PCI):
Inviterei l’Assessore a
fare maggiori accertamenti, perché, stando a quanto è stato detto
dal Consigliere Stévenin, sarebbe gravissimo che
l’amministrazione regionale spenda trenta miliardi
per far venire della manodopera dal Canavese...
(...Interruzione...)
... Ma il Consigliere Stévenin parla di due pullmann, mentre
l’Assessore Fosson prima accenna a due o tre unità e
poi ad uno o due pullmann...
(...Interruzione...)
... E’ vero, è vero. Comunque accertiamo questi
aspetti molto delicati, perché io penso che
l’amministrazione regionale debba mettere in piedi
delle aziende, spendendo dei soldi regionali, per offrire
opportunità di lavoro ai residenti in Valle d’Aosta.
Poiché non vorrei ripetere le grandi battaglie con la Coinca, che
prendeva gli operai fuori Valle con i soldi
dell’Amministrazione, mentre i residenti a Verrès o
in altre zone limitrofe rimanevano senza lavoro, gradirei un serio
accertamento dello stato dei fatti.
Presidente:
Ha chiesto la parola il Consigliere
Rollandin; ne ha facoltà.
Rollandin (UV):
Si je me souviens, il y avait déjà eu des
problèmes de la part des représentants syndicaux au moment de la
signature de la convention. Les forces syndicales
d’Ivrea avaient fait une série de prises de position
qui tenaient compte du fait qu’il fallait prévoir
une distribution différente par rapport à cette nouvelle entreprise
qui allait s’installer à Pont-St.-Martin.
En même temps, au moment où l’on avait signé
cette convention, on avait eu la possibilité de vérifier que, dans
un premier temps, on pouvait avoir une partie qui concernait une
vingtaine de personnes, celles-ci étaient la partie la plus
technique et ne pouvaient, par conséquent, être substituées dans le
délai que la convention prévoyait d’em-bauchage de
160 personnes.
Je croyais que, compte tenu de la difficulté que la Conner même
a eu pour essayer de trouver sur place les personnes qui étaient à
même de faire un certain travail, on avait tout de même dépassé
certains problèmes. Je crois qu’il est tout de même
intéressant de connaître, au préalable, s’il
s’agit de ce personnel qualifié ou bien, au
contraire, comme le Conseiller Stevenin vient de dire,
s’il s’agit de travailleurs de
l’Olivetti et non de la Conner, car il faut faire
attention. S’il s’agit de
travailleurs de la Conner...
(...Interruption...)
...Alors, s’il s’agit de la
ex-Conner, selon la répartition actionnaire qu’on
avait au début, c’est un discours qui devait être
transitoire et par conséquent ce personnel devait être substitué,
dans un bref délai, par les autres. Il faudrait le savoir! En même
temps, je crois que, en effet, avec cette nouvelle convention on a,
sans doute, donné des possibilités plutôt intéressantes, car on a
donné des milliards tandis qu’au début on avait dit
qu’on attendait pour voir comment se passerait la
première phase. Car ici je crois, et je me permets de dire,2 les
modifications...
C’est vrai qu’on a diminué, par
rapport à la convention originaire, de 6 milliards pour ce qui est
du point 1.7.1., où l’on dit 1.7.1.: "Ad attuare,
nel triennio 1991-1993, ulteriori investimenti in beni strumentali
finalizzati alla progettazione, produzione e vendita...", ce qui
n’était pas prévu; mais là dans
l’autre partie, surtout au point où
l’on dit: 2.6.1: "Di attrezzature e di arredi, ivi
compresi i beni necessari all’allestimento della
mensa aziendale", comme s’il
s’agissait d’un événement
extraordinaire, je crois que c’est un problème qui
avait déjà été réglé. Par conséquent je l’estime un
peu exagéré, surtout par rapport au prévisions qui avaient été
faites et compte tenu de l’augmentation, comme
quelqu’un a déjà dit, prévue dans les 18 mois, de 25
personnes. Je crois que là il y a un décalage surprenant par
rapport à la convention originelle, je veux le rappeler.
Par conséquent, le problème est de mieux comprendre quelle sera
la possibilité pour les travailleurs d’Ivrea ou de
l’ex-Conner et pour ce qui est des personnes qui
résident en Vallée d’Aoste. Je crois
qu’il s’agit
d’informations intéressantes à connaître avant de
voter. J’estime que le problème se pose et
d’autres l’ont soulevé. Il faudrait
savoir surtout ce qui se passera dans les prochains six mois. On
continuera de la même façon ou l’on aura
l’opportunité d’embaucher des
personnes, qu’on a la possibilité de trouver en
Vallée d’Aoste, ou bien des personnes
qu’on pouvait prévoir de faire participer à un cours
spécifique, compte tenu qu’il y a toute une série de
valdôtains qui ne peuvent plus travailler dans les usines
Olivetti?
N’oublions pas qu’il y a aussi ce
problème! A ce moment-là, on ne voyait pas encore la crise de
l’Olivetti, mais on pouvait déjà considérer le fait,
que avant tout il fallait prévoir de résoudre le problème de
l’occupation liée à la situation de notre
région.
Je voudrais soulever en plus, le problème de la Baltea-Disk, qui
a une situation plutôt délicate en ce moment, il serait donc
opportun de faire une considération un peu plus générale. Il serait
utile de connaître la situation générale avant
d’allouer à nouveau à peu près dix-sept milliards,
chiffre que j’estime tout de même un peu lourd, face
à cette intervention qui peut améliorer dans son ensemble la
convention. J’estime que la Conner est une usine
leader dans le monde, pour sa production de mémoires, mais
j’estime en même temps qu’il faudrait
prévoir un décalage dans les interventions, face à certaines
assurances que aujourd’hui nous
n’avons pas.
Alors ce serait bien d’avoir un petit résumé de
la situation, qui va s’insérer dans le discours
Olivetti en Vallée d’Aoste, même si,
c’est vrai ce que disait l’Assesseur,
il ne s’agit pas d’une usine
Olivetti, c’est une participation Olivetti, mais
tout de même il y a un engagement en première personne,
c’est 50 pour cent. Par conséquent, il serait
opportun de faire le point sur l’ensemble, avant de
voter une convention qui, comme je répète, comporte une
intervention plutôt lourde. Par exemple, pour ce qui est du point
2.6.4., ce qu’on va ajouter là, les dix milliards
qu’on a prévus "ammortizzabili in 5 anni -
c’est vrai - di cui 1 di preammortamento, per
l’acquisto di scorte in parti e materiali".
J’estime que ces 10 milliards, selon le système de
travail, sont un peu exagérés.
Tout de même, si les accords ont été prévus de cette façon, il
faudrait au moins avoir l’assurance que
l’on embauche des travailleurs valdôtains et
qu’il n’y ait pas de problèmes avec
les travailleurs Olivetti.
Alors, je crois que si on va renvoyer de 9 ou 10 dix jours, ça
ne change rien du tout, mais il faudrait avoir cette relation sur
l’ensemble.
Presidente:
Ha chiesto la parola il Consigliere Mafrica;
ne ha facoltà.
Mafrica (PCI):
Ricordo di aver presentato più di una
interpellanza alla precedente Giunta su questo problema, che si
poneva nei termini che seguono.
L’Olivetti produceva in proprio le memorie
magnetiche in una fabbrica che si chiamava Lexikon. La Conner, con
prodotti più validi sul mercato, aveva immediatamente messo in
difficoltà la Lexikon. L’Olivetti aveva allora
stipulato un accordo con la Conner, perché le conveniva di più
comprare le memorie magnetiche della Conner, piuttosto che produrle
direttamente nel proprio stabilimento di 450 dipendenti.
Inizialmente l’Olivetti aveva la maggioranza
azionaria, mentre credo che oggi la Conner ne possegga circa il 90
per cento e che l’Olivetti abbia ridotto di molto la
sua partecipazione.
Il Consigliere Rollandin, che ha buona memoria, dovrebbe
ricordarsi che fin dall’inizio esisteva il problema,
da noi posto, che i dipendenti valdostani erano 160, ma che nella
Conner erano confluiti tutti quelli della Lexikon, che non era
stato possibile trasferire altrove. Sempre fidandomi della mia
memoria, mi sembra che all’inizio fossero 300, di
cui 160 valdostani. Man mano devono essere diminuiti. Non so quanti
ne siano rimasti dello stabilimento Lexikon. Se quelli di cui parla
il Consigliere Stévenin sono quelli della ex Lexikon, si tratta di
determinare...
(...Interruzione del Consigliere Stévenin...)
... Sono Conner, cioè sono quelli dell’ex Lexikon
che sono confluiti nella Conner.
Decida pure l’Assessore se sia il caso o meno di
rinviare questa convenzione, del resto non credo che possano
sorgere questioni. Tuttavia dovendo valutare se questi investimenti
sono validi per un’attività di questo tipo, io credo
possano essere fatte le considerazioni che seguono.
Noi abbiamo messo sullo stesso piano, perché venivano con il
nome Olivetti, produzioni che in realtà erano tecnologicamente
differenti, vale a dire: quando l’Olivetti, per
servire le sue attività, ha deciso di farsi i floppy in proprio,
noi abbiamo ritenuto che tale iniziativa avesse un alto valore
tecnologico, ma l’Olivetti ha iniziato a crearsi una
propria produzione dopo che altri avevano già conquistato il
mercato ed ho dei dubbi che la sua produzione sia in grado di
uscire all’esterno del mercato Olivetti. Mi sembra
che questo sia un primo elemento di valutazione.
Il secondo elemento di valutazione dovrebbe andare al di là
degli investimenti che facciamo - questo è il punto su cui voglio
ragionare, visto e considerato che ne abbiamo già fatti di
equivalenti e di superiori per altre aziende (Coinca, Lavazza ed
anche a quello che ancora dobbiamo definire per le acque minerali),
fermo restando il principio che sia sempre possibile sbagliare. La
Conner dovrebbe essere uno dei primi produttori mondiali nel campo
strategico ed innovativo delle memorie magnetiche.
Poiché tutti i calcolatori devono continuamente aumentare la
loro potenza, tant’è che abbiamo cominciato a
lavorare con pochi mega, poi siamo passati a 20, a 100 e quindi a
400 mega di potenza, mi sembra che questo settore possa essere
definito interessante.
Tutto questo discorso vale per dire che
l’iniziativa va ragionata, perché mi sembra che tale
attività possa meritare la dovuta considerazione.
Non sto facendo polemiche con nessuno, ma solo un ragionamento
sulle cose.
Presidente:
Ha chiesto la parola
l’Assessore all’Industria, Commercio,
Artigianato e Trasporti, Fosson; ne ha facoltà.
Fosson (DC):
A me pare di aver esposto le considerazioni
sulla validità della Conner, che mi sembra siano state raccolte da
tutti.
Voglio comunque ripetere al Consigliere Stévenin che, per le
notizie che sono in mio possesso, si tratta di dipendenti Conner
non residenti in Valle che devono venire a lavorare a
Pont-Saint-Martin.
Se vogliamo fare un’ulteriore verifica, io non ho
alcuna difficoltà a chiedere il rinvio della proposta al prossimo
Consiglio regionale, anzi mi farò dare tutti i dati e li riporterò
all’attenzione dei Consiglieri. Se il Consiglio è
d’accordo, rinviamo quindi la proposta alla prossima
adunanza consiliare.
Presidente:
Come richiesto dall’Assessore
all’Industria, Commercio, Artigianato e Trasporti,
Fosson, l’argomento in oggetto è rinviato alla
prossima adunanza consiliare.
Il Consiglio prende atto, concordando sul rinvio alla
prossima adunanza consiliare.
---
Presidente: La seduta è tolta ed il Consiglio è convocato per
ore 9,30 di domani mattina.
---
