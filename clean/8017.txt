Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2437 del 26 novembre 1986 - Resoconto
OGGETTO N. 2437/VIII - "INCARICO ALLA COMMISSIONE AFFARI
GENERALI DI PREDISPORRE UN PROGETTO DI LEGGE RECANTE UNA NUOVA
DISCIPLINA DELLA COMUNITÀ MONTANA". (Reiezione di mozione).
PRESIDENTE:
Do lettura della mozione presentata dai
Consiglieri Tonino, Mafrica, Millet, Bajocco, Cout e Dolchi.
Mozione
Ricordato che il Consiglio regionale nel febbraio di questo anno
aveva approvato una mozione con cui si impegnava la Giunta a
presentare entro 60 giorni un disegno di legge concernente la
struttura, le competenze ed i finanziamenti delle Comunità Montane
della Valle d'Aosta;
Considerato che le Comunità Montane hanno presentato nel corso
di un convegno, tenutosi a Saint-Vincent il 18 ottobre 1986, una
pregevole proposta di legge, dalla quale possono essere tratti
utili indicazioni sul ruolo e sulle competenze di tali
organismi;
Ribadita la necessità di dare al più presto una risposta alle
richieste di chiarezza sul destino delle Comunità Montane,
provenienti da parte degli amministratori di tali enti;
Al fine di favorire un ampio e risolutivo confronto su tale
problema di una idonea sede istituzionale;
il Consiglio regionale della Valle d'Aosta
Delibera
di incaricare la Commissione Affari Generali di predisporre
entro tre mesi, acquisendo la documentazione necessaria e
procedendo alle consultazioni ritenute opportune, un progetto di
legge concernente ruolo, struttura, competenze e vita finanziaria
delle Comunità Montane della Valle d'Aosta.
PRESIDENTE:
Ha chiesto di illustrare la mozione il
Consigliere Mafrica, ne ha facoltà.
MAFRICA (P.C.I.):
Nel febbraio di questo anno, avevamo
presentato una mozione che il Consiglio regionale aveva votato
all'unanimità. La mozione prevedeva che entro 60 giorni la Giunta
predisponesse un disegno di legge per risolvere l'annoso problema
delle Comunità Montane; da febbraio siamo arrivati alla fine di
novembre, questo disegno di legge ancora non è stato
presentato.
Non solo, nel bilancio del 1986 la Giunta regionale aveva
tagliato per un anno i finanziamenti regionali alle Comunità
Montane, sia quelli per le spese di gestione, sia quelli per le
spese di investimento. Abbiamo adesso appena cominciato l'esame del
bilancio per il 1987, i capitoli relativi alle Comunità Montane non
hanno in competenza ancora le somme previste dalla legge del '73.
C'è uno stanziamento nei fondi globali, non si capisce però - se
c'è questo stanziamento anche più consistente - perchè per
l'intanto non si provveda a dare alle Comunità Montane quelle poche
lire previste dalla legge del '73.
Dobbiamo aggiungere che questo atteggiamento della Giunta non è
passato senza provocare delle reazioni: le Comunità Montane, che
per anni forse erano state in attesa di provvedimenti di questo
Consiglio, hanno cominciato a darsi da fare, ed hanno predisposto
un disegno di legge (interessante e pregevole dal nostro punto di
vista) che è stato fatto conoscere alle forze politiche nel corso
di un Convegno a Saint-Vincent nel mese di ottobre.
Riteniamo che questo problema sia uno dei nodi del modo di
governare la Regione. La scelta che si fa rispetto alle Comunità
Montane significa interpretare in un certo modo l'operato della
Pubblica Amministrazione, della Regione nelle sue diverse attività.
Riteniamo che una serie di competenze della Regione potrebbero
essere più funzionalmente trasferite alle Comunità Montane, con
vantaggio della stessa Regione e con una efficacia superiore. Però
non vogliamo entrare per oggi nel merito di queste cose, vogliamo
ribadire l'interesse del Consiglio regionale per una proposta di
legge che faccia chiarezza. Le Comunità Montane hanno chiesto che
si dia una risposta, la nostra proposta - che rivolgiamo a tutto il
Consiglio attraverso questa mozione - è di affidare alla
Commissione Affari Generali la responsabilità di predisporre in
tempi brevi questa proposta di legge, acquisendo tutta la
documentazione necessaria su ciò che si fa altrove, su quali sono
gli orientamenti a livello nazionale, procedendo alle consultazioni
necessarie e tornando poi al Consiglio regionale.
Crediamo che con questo affidamento, si possa ottenere il
duplice risultato di sgravare anche in parte la Giunta regionale di
questo impegno che pure si era assunta nel febbraio di questo anno,
e di coinvolgere direttamente il Consiglio in una discussione che
non può essere ulteriormente prolungata senza rischiare di far
ancora aumentare nelle Comunità Montane la sfiducia e la situazione
di estrema difficoltà. Lo scopo della mozione è quello di
richiamare impegni già presi e di assumere a livello di Consiglio
questa responsabilità per un nodo del Governo nella nostra
Regione.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
Je crois que l'argument a été l'objet
de différentes séances du Conseil régional. Comme l'a rappelé M.
Mafrica le gouvernement régional avait approuvé une motion, qui
avait été présentée de la part du parti communiste, en s'engageant
à présenter, dans le délai de deux mois, un projet de loi sur les
Communautés de Montagne. Malheureusement on n'a pu maintenir cet
engagement à cause du fait que de la part des différents mouvements
et partis, il y a eu l'exigence de prévoir toute une série de
consultations vis-à-vis des différents membres qui travaillent à
l'intérieur des Communautés mêmes pour éclaircir quelle était
l'attitude des Administrateurs, des Communautés de Montagne par
rapport à l'attitude des Administrateurs des Communes et par
rapport aux devoirs que l'Administration régionale a et à la
politique qui a été poursuivie pendant ces années.
Par conséquent il y a déjà eu de la part des forces de la
majorité toute une série de débats sur les indications à proposer
vis-à-vis des difficultés qui ont été soulevées et soulignées des
représentants des Communautés de Montagne, dont ils m'ont référé au
moment de la présentation de ce projet de loi à Châtillon, et en
même temps il y a eu la possibilité d'examiner avec eux le problème
qui leur concerne au moment où on a pris en considération la
question des personnes âgées, le problème des financements etc.....
Je crois qu'avec la proposition du budget on a prévu qu'il y ait là
des financements pour les Communautés de Montagne. Je dis ça pour
remarquer qu'on n'a absolument pas une attitude qui est contraire
en principe au discours de la Communauté de Montagne, mais on doit
retrouver l'esprit qui était à la base du choix de la Communauté de
Montagne, c'est-à-dire envisager des buts précis qui puissent être
poursuivis en accord entre les différentes Communes concernées.
Le même problème a été un peu à l'attention, pendant cette
période, aussi dans d'autres organisations. La Sicile a fait un
choix d'un certain type mais je ne veux pas ici reprendre les choix
qui ont étés faits ailleurs.
Il faut quand même arriver à une conclusion, c'est-à-dire
choisir quelle est l'attitude des forces politiques vis-à-vis des
Communautés de Montagne, ce n'est pas uniquement un problème de
découper d'une certaine façon plutôt que d'une autre. Sans doute
c'est aussi une question de trouver des arguments qui soient à
l'attention de toute la Communauté, car la tâche des Communautés de
Montagne c'était de développer un certain discours, et non pas
uniquement de redistribuer de l'argent.
Je crois que le rôle des Communautés de Montagne doit être joué
avec un autre esprit, c'est-à-dire avec l'intention de reprendre et
d'exploiter, ce qui s'était passé autrefois, une possibilité de
travailler ensemble, de développer certaines énergies qui peuvent
être utilisées d'une façon plus convenable en unissant les
différentes forces.
À présent il s'agit de prévoir des programmes qui peuvent être
approuvés au niveau de Communauté et que par conséquent peuvent
trouver un financement régional. Au moment où au niveau de
n'importe quelle Communauté il y a la possibilité de présenter un
programme qui peut être apprécié, qui soit à même d'être évalué de
n'importe qui, ce sera la loi qui va le fixer, à ce moment on peut
prévoir que ces compétences soient portées en avant par la
Communauté. Mais ce n'est plus le fait que par agrément il y a un
échange entre les différentes Communes pour chercher de trouver
quand même un accord. Je crois que la ligne à suivre c'est plutôt
dans cette direction et c'est dans cette direction qu'on est en
train de travailler pour prédisposer un projet de loi.
Je comprends ce que les Conseillers ont voulu signifier par
cette motion: vu que l'exécutif n'a présenté aucun projet, nous
chargeons une Commission. Mais je crois que là les Commissions
compétentes seront engagées au moment où on présentera ce projet de
loi, et c'est un engagement qu'on avait pris dans le programme.
Je crois qu'en principe le discours de la Communauté de Montagne
peut avoir un sens uniquement si on va réaffirmer une ligne de
conduite par zone homogène et par programme qui soit de compétence
de l'ensemble des Communes. Voilà la ligne de conduite qui sera à
la base du choix de cette proposition de loi que nous
présenterons.
Par conséquent, si les Conseillers vont maintenir la motion, on
s'abstiendra étant donné qu'on s'était déjà engagé dans ce sens sur
une précédente motion présentée par le Groupe communiste.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE (P.S.I.):
La nostra posizione è nota, ed è anche
una posizione estremamente chiara. Siamo contrari alle Comunità
Montane. Lo diciamo con chiarezza, perchè qui continuiamo a
discutere intorno ad un argomento con molta ipocrisia, e affermiamo
che l'esperienza della Comunità Montana, nonostante il "battage" di
certi convegni, è stata una esperienza del tutto fallimentare. Così
abbiamo sgombrato il campo dall'equivoco, non abbiamo più a questo
proposito da aggiungere molto, se non da condividere quanto ha
detto il Presidente della Giunta regionale, che mi sembra abbia
dato su questo argomento un taglio sostanziale diverso rispetto al
passato.
In una precedente occasione ebbi già modo di esplicitare il
pensiero del Partito Socialista; ebbi a dire che se una
aggregazione di Comuni ci doveva essere, era una aggregazione
finalizzata, non una aggregazione statica, ma dinamica, a seconda
dei programmi di sviluppo e a seconda degli obiettivi da
conseguire. Questa era la nostra posizione, perchè andare a
difendere aggregazioni che sono solo sulla carta e che nella realtà
non corrispondono a niente, vuol dire non fare sicuramente il bene
dei Comuni e delle collettività che questi Comuni amministrano.
D'altronde l'inserire dei Comuni che hanno storia, tradizioni,
vocazioni sostanzialmente diverse in un ambito territoriale, per il
gusto di dire che quelli sono una Comunità, è una finzione, e gli
scarsissimi risultati che finora si sono avuti sono il frutto di
questa situazione ibrida, di questa situazione che a mio avviso va
giudicata con estrema severità. Ci siamo riempiti la bocca e ci
dobbiamo anche rapportare al periodo storico in cui la legge, è
questo il discorso di fondo, ha dato vita alle Comunità Montane, un
periodo storico che rispecchiava indubbiamente alcune acquisizioni
socio-culturali di quel periodo che potevano anche essere da noi
condivise. Noi abbiamo votato la legge sulle Comunità Montane,
pertanto non siamo qui a dire: ma noi non siamo responsabili; noi
abbiamo condiviso, poi se una cosa all'atto pratico non funziona,
bisogna anche avere il coraggio di dirlo, e non innamorarsi di un
sogno.
Dico questo perchè ci sono alcune realtà che devono essere anche
ridefinite, e parlo del problema della città di Aosta: non è
pensabile che la città di Aosta, con 40 mila abitanti, sia ancora
fuori da un concetto comunitario. Questo sta a significare che è il
più grosso fallimento delle Comunità Montane, ed è storia, perchè
ha giocato antinomie, campanilismi, sciocche impostazioni per cui
si voleva andare ad individuare in Aosta il Comune che voleva tutto
fare e ritornare ad un periodo fascista. Così non è, però grossi
guasti e sconquassi si sono verificati in questo comprensorio che
comprende anche Aosta, soprattutto nel settore dell'Urbanistica,
nel settore del cosiddetto regime del territorio: qui ci sono state
delle scelte assurde, e ve ne cito una per tutte, che mi ha toccato
da vicino nella mia esperienza di Sindaco. Questo per dirvi quanto
campanilismo e quanta strada c'è ancora da fare. C'è una fetta del
Comune di Gressan che si trova dentro gli impianti sportivi del
Tesolin; Comunità Montana o no, il Comune di Aosta offre al Comune
di Gressan, nei bei tempi, la possibilità di fare una permuta di
terreni. Li paghiamo, li acquistiamo, ma evitiamo di fare una zona
industriale attigua ad una zona sportiva, perchè questa era la cosa
più grossa che si potesse fare. Il piano regolatore di Gressan
prevedeva una zona industriale, si è fatta una zona industriale, ed
è ancora lì. Ed è l'immagine della inefficienza e di una certa
possibilità di accordo fra i Comuni.
Non sto qui a trattare altri argomenti, perchè gli esempi
potrebbero essere clamorosi di altre realtà. Purtroppo questo
spirito campanilistico prevale, perchè il non cedere un pezzo di
una striscia di terra sulla sinistra orografica della Dora è stata
una scelta meschina e sciocca, ed inopportuna.
Concludo e dico: se finalizziamo gli interventi, se una
aggregazione di Comuni, che può e non può essere sempre la stessa,
ritiene di fare un piano comprensoriale (e semplifico) del proprio
territorio, allora ha un significato reale, non è imposto da
nessuno. Questo dovrebbe essere lo scopo principale della Comunità
Montana. Non c'è una Comunità Montana che abbia fatto questo
sforzo, ognuno si è chiuso nella grettezza dei propri confini,
allora queste cose dobbiamo dircele una volta per tutte. Ebbi
allora a criticare una affermazione che era dell'Union Valdôtaine,
che in fondo la Valle d'Aosta era una unica Comunità Montana; la
verità è forse anche questa: la dimensione, le condizioni
orografiche del nostro territorio consentono di considerare il 326
mila kmq della nostra Regione come una zona omogenea sufficiente
per essere amministrata anche in altro modo.
Ogni tanto qui arriva qualcuno che poi ha anche un atteggiamento
che non sopporto, da saccente oltretutto, viene qui e spiega
all'universo quale è la verità rivelata. Questo atteggiamento di
certi Amministratori di Comunità Montane non lo accetto come forza
politica, perchè vuol dire essere contro l'esperienza negativa
delle Comunità Montane.
Queste considerazioni le volevamo fare perchè non sorgano
equivoci, ed è bene che questo nostro atteggiamento venga
esplicitato all'esterno, perchè siamo pronti a sfidare su questo
terreno chiunque venga a dimostrarci il contrario, chiunque ci
venga a dire che un Comune si è messo insieme all'altro per delle
ragioni obiettive, finalizzate, per conseguire uno scopo. Si è
mantenuto in piedi, là dove si è mantenuto, un certo apparato
burocratico che non è servito assolutamente a niente. Ben venga una
proposta di legge su cui discutere, se questa proposta terrà contro
delle osservazioni che abbiamo fatto, terrà conto di questa
mobilità che è necessario introdurre nel concetto di Comunità
Montana, perchè (riprendo l'esempio di Aosta) se Aosta per alcuni
problemi può benissimo trovare un minimo comun denominatore con
altri Comuni della cintura su problemi specifici, con altri no,
credo sia giusto che riesca a considerare un ambito territoriale di
un certo tipo sul quale agire perchè deve costruire una scuola,
perchè deve costruire una infrastruttura sportiva.
Ma senza arrivare alla proliferazione imbecille degli impianti
sportivi per cui ogni Comune ha voluto il suo campo sportivo, e lì
è un altro fallimento delle Comunità Montane, in certi casi se ne
hanno due per Comune. Questa è la realtà, è inutile che si venga
qua a fare dei pomposi convegni; noi a questi pomposi convegni non
crediamo e diciamo no a questo tipo di Comunità Montana. Però
diciamo anche che siamo disponibili ad un confronto se le cose sono
destinate a mutare. Questa è la nostra posizione che abbiamo
esplicitato anche con un minimo di fervore in più perchè è inutile
continuare a rimestare aria fritta.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Oggi è una giornata particolare per cui
le discussioni vanno in modo molto discontinuo. Questo tema delle
Comunità Montane comunque ha attirato l'attenzione, e devo dire che
la requisitoria del Consigliere Torrione contro le Comunità Montane
mi ha un po' preoccupato perchè viene Craxi e dice che bisogna
abolire i piccoli Comuni, per cui bisognerà abolire le Comunità
Montane, poi verrà il Ministro delle Regioni a dirci che le Regioni
non servono a niente; quello che serve a Craxi e il suo Governo,
nemmeno il Parlamento, il rischio è quello. Quindi prima di
giudicare sulle Comunità Montane consiglierei un pochino di
cautela.
La questione delle Comunità Montane mi pare che meriti una
discussione approfondita. È posta proprio da questo campanilismo
che il Consigliere Torrione ricordava dei Comuni e dalla
insufficienza dei Comuni nel procedere anche a scelte ed a opere;
questi piccoli Comuni possono sopravvivere se in qualche modo si
aggregano. Dice il Consigliere Torrione, si aggregano problema per
problema; un insieme di questo tipo credo sia molto difficile da
realizzare, mentre una aggregazione attraverso le Comunità Montane
(qui si tratta di ristudiare la loro struttura, le loro competenze,
le loro possibilità finanziarie), può dare qualche risultato.
Ancora noi crediamo che Amministratori di Comuni vicini possano
mettersi intorno ad un tavolo, discutere, programmare dove fare la
scuola, come organizzare i servizi sociali, dove e come attuare i
programmi di forestazione o di ripresa dell'agricoltura.
Perchè questi organismi non hanno funzionato? È qui che cade il
ragionamento di chi osteggia le Comunità Montane. Per dire che
qualcuno ha fallito, bisogna avergli dato la possibilità di fare
qualcosa. Le Comunità Montane della Valle d'Aosta sono state in
animazione sospesa per tredici anni, perchè non è vero che hanno
delle strutture o che sono dei carrozzoni burocratici; hanno
pochissimo personale e non sono in grado di fare un piano. Diceva
il Presidente della Giunta che dovrebbero preparare dei programmi:
certo che se non diamo i soldi, neanche per la gestione, non
riescono neanche a pagare l'applicato del Presidente della Comunità
Montana. Altro che fare il programma e i piani. Non hanno strutture
nè finanziamenti, cosa volete che facciano? C'è ancora da
ringraziare che per tredici anni abbiano difeso la loro
sopravvivenza.
Se facciamo la scelta di dire che le Comunità Montane non
servono, è una scelta politica legittima, però ci priviamo di uno
strumento che non è stato ancora messo in grado di dimostrare le
proprie potenzialità.
Manteniamo la mozione come richiamo dell'interessamento del
nostro Gruppo a questo problema, confidiamo che la Giunta regionale
mantenga fede a quell'impegno di presentare al più presto il
disegno di legge sulle Comunità Montane.
PRESIDENTE:
Ha chiesto di parlare il Consigliere Torrione
per dichiarazione di voto, ne ha facoltà.
TORRIONE (P.S.I.):
Per ribadire al Consigliere Mafrica
che se ho fatto una requisitoria contro le Comunità Montane, lui ha
fatto una difesa d'ufficio molto scarna, che era più frutto di un
dovere che non di un qualcosa di sentito, perchè venirci a dire che
le Comunità Montane non hanno funzionato perchè non aveva
l'applicato, se qui cascava l'asino Torrione, qui casca un altro
asino, perchè questa era la cosa peggiore che si potesse dire in
questa sede, nonostante il Consigliere Maquignaz abbia applaudito a
questa requisitoria contro Craxi e contro i socialisti che vogliono
abolire tutti, vogliono fare chissà cosa ancora.
Riportiamo il discorso nei suoi termini esatti: qui qualcuno si
è innamorato delle Comunità Montane, e va bene. Sappiamo che ogni
tanto qualche forza politica ha questa forma di innamoramento e che
la porta avanti nel tempo, anche quando l'oggetto dell'amore è
diventato un po' vecchio e decrepito e non risponde più a quella
qualità del primo amore. Nel discorso che fa il Consigliere Mafrica
una certa rigidità la riscontro, a me sembra un discorso
antistorico, che contrasta con l'esperienza ormai di vari anni
delle Comunità Montane, perchè - mi permetto di contestare - non è
sempre vero quello che ha detto il Consigliere Mafrica, che le
Comunità Montane sono sempre state prive di mezzi di sostentamento.
Se vogliamo fare dei calcoli esatti, nei primi anni di vita delle
Comunità Montane, anche per una certa politica che poteva essere
valida, si è cercato di dare loro la possibilità di vivere in
maniera decente.
I motivi di disfunzione di questi organismi sono altri, le
ragioni avevo cercato di esplicitarle nel mio precedente
intervento, e qui non ho da aggiungere altro se non dichiarare che
il Gruppo socialista su questa mozione si asterrà.
PRESIDENTE:
Pongo in votazione la mozione in oggetto:
ESITO DELLA VOTAZIONE
Presenti 25
Votanti 6
Favorevoli 6
Astenuti 19 (Aloisi, Beneforti, Bondaz, Borbey, De Grandis,
Faval, Fosson, Lanièce, Lanivi, Maquignaz, Martin, Pascale, Perrin,
Ricco, Rollandin, Stévenin, Tamone, Torrione e Voyat)
Il Consiglio non approva
