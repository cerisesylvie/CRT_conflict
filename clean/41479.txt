Classificazione
ENERGIA



Oggetto del Consiglio n. 601 del 17 aprile 2019 - Resoconto
OGGETTO N. 601/XV - Interrogazione: "Misure adottate per la
messa in sicurezza di un pilone di sostegno di una linea elettrica
lungo la SR 44 in Comune di Gaby".
Rini (Presidente) -
Punto n. 13 all'ordine del giorno. La
parola all'Assessore Borrello per la risposta.
Borrello (SA) -
Risponderò in unica soluzione ai due
quesiti che lei mi ha posto.
Il pilone citato è un palo in legno di proprietà della società
TIM S.p.A. che sostiene una linea con cavo telefonico e non una
linea elettrica. Alla luce delle sue osservazioni, noi abbiamo
posto in essere due attività. La prima è con una piccola premessa:
la stabilità e la corretta conservazione del palo è di esclusiva
competenza della società TIM S.p.A. in quanto proprietaria della
linea e ha l'onere della sua gestione e manutenzione.
Cosa abbiamo fatto noi come Amministrazione regionale? Abbiamo
mandato il nostro personale regionale addetto alla sorveglianza e
alla manutenzione della strada regionale n. 44 della Valle del Lys
a fare una verifica nel luogo indicato e non sono state rilevate
indicazioni di possibili imminenti pericoli per la sottostante
strada regionale e per i suoi utenti. Questo per quanto riguarda
l'attività svolta dall'Amministrazione regionale.
Per quanto riguarda invece l'aspetto legato alla responsabilità
e alle azioni che devono fare i titolari proprietari e coloro che
hanno la gestione, si è provveduto a contattare i responsabili
della società TIM S.p.A. per il Piemonte e la Valle d'Aosta, che
hanno riferito - leggo testualmente la comunicazione che ci hanno
formulato - "
Il cartello in oggetto che vieta la salita
applicato a un palo in legno è il risultato delle verifiche
cicliche delle nostre palificazioni. La presenza di tale
indicazione non pregiudica il ruolo di sostegno delle linee
telefoniche del palo, ma ha l'intento di sottolineare, non solo
agli addetti ai lavori ma anche a terzi, che il palo non è idoneo a
sostenere la salita di un operatore, sia con l'uso di scale, sia
con l'uso di ramponi
". La TIM scrive ancora: "
Sottolineo che
tali pali vengono inseriti nel programma di sostituzione ciclica
che prevede la sostituzione secondo le normative tecniche
aziendali
". Sempre la società TIM dice: "
Ritengo infine
opportuno evidenziare che, qualora i sostegni in legno vengano
rifiniti in seguito alla verifica a rischio caduta, l'intervento di
sostituzione da parte di TIM diventa immediato al fine di eliminare
eventuali pericolosità
".
Sulla base di quanto riferito dalla società TIM, che riporto
all'interno dell'Aula consiliare a seguito della sua iniziativa,
ripeto: noi, autonomamente con il nostro personale, proprio perché
avviene su una strada regionale, abbiamo fatto le opportune
verifiche. Credo di aver dato risposta alle sue richieste.
Presidente -
La parola al collega Manfrin per la
replica.
Manfrin (LEGA VDA) -
Ringrazio l'Assessore ovviamente per
le informative tecniche fornite. È chiaro che noi abbiamo risposto
alla segnalazione da parte dei residenti della zona, i quali hanno
appunto intravisto in questo un pericolo, un'indicazione di questo
tipo è sicuramente un pericolo. Era sicuramente necessaria una
verifica da parte dell'Amministrazione regionale per escludere la
possibilità di problemi per la circolazione e per eventuali
pericoli di crollo o di caduta sulla strada sottostante. Ben venga,
quindi, la verifica esperita. Sicuramente avremo anche modo di
fornire delle risposte a coloro che ci hanno interpellato sulla
sicurezza e sulla transitabilità della strada. Ci auguriamo che
detta sostituzione, siccome è ciclica - come già anticipato
dall'Assessore -, avvenga il più presto possibile.
