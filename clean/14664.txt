Classificazione
NOMINE E INCARICHI DI CONSULENZA E SPECIALI
Nomine
TURISMO E INDUSTRIA ALBERGHIERA


Resoconto integrale del dibattito dell'aula
Oggetto del Consiglio n. 1082 del 21 dicembre 1994 - Resoconto
SEDUTA ANTIMERIDIANA DEL 21 DICEMBRE 1994
OGGETTO N. 1082/X Nomina di rappresentanti della Regione in seno
al Consiglio di amministrazione della società Covaltour S.p.A.
Presidente Ha chiesto la parola il Consigliere Perron.
Perron (UV) Au nom de la majorité je propose MM. Martinet Jean
et Truchet Ferruccio.
Presidente Si procede alla distribuzione delle schede.
- Consiglieri presenti e votanti: 28
- Schede valide: 28
- Schede bianche: 5
Hanno riportato voti:
- Martinet Jean: 20
- Truchet Ferruccio: 19
- Frassy Luciana: 3
- Ricci Emilio: 1
Presidente In base all'esito della votazione risultano eletti
quali rappresenti della Regione in seno al Consiglio di
amministrazione della società COVALTOUR S.p.A., per il triennio
1994/1997 che scadrà il 31 ottobre 1997, i Signori: Martinet Jean,
residente in Gressan, frazione Pilet n. 25, Truchet Ferruccio,
residente in Courmayeur, Via Marconi n. 30.
Deliberazione Il Consiglio
Premesso che
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 3 agosto 1971, n. 10 è stata autorizzata
la sottoscrizione di capitale azionario da parte della Regione a
favore di Società di funivie e seggiovie locali e di altre Società
aventi per fine iniziative di interesse turistico locale;
- l'articolo 22 dello Statuto della Società COVALTOUR S.p.A.
stabilisce che spetta alla Regione, ai sensi dell'articolo 2458 del
Codice Civile, la nomina di due membri del Consiglio di
amministrazione;
- la legge regionale 24 agosto 1992, n. 50 stabilisce che i
rappresentanti designati dalla Regione nei Consigli di
amministrazione nelle società di cui la Regione sottoscrive quote
di capitale azionario, devono avere almeno uno dei seguenti
requisiti:
*titolo di studio di scuola secondaria di secondo grado;
* almeno tre anni di esperienza di amministrazione di un ente
locale o di una società di trasporto a fune;
- il succitato Consiglio di amministrazione è scaduto il 31
ottobre 1994 per compiuto triennio di carica;
Considerato che la Commissione per le nomine, a seguito della
pubblicazione nel Bollettino ufficiale della Regione n. 33 del 2
agosto 1994 dell'elenco delle nomine in scadenza nel secondo
semestre dell'anno 1994, nella riunione del 25 novembre 1994, a
norma dell'articolo 6 della legge regionale 27 marzo 1991, n. 12 ha
ritenuto formalmente ammissibili le proposte di candidatura di cui
all'allegato prospetto;
Ritenuto necessario provvedere alla nomina di due rappresentanti
della Regione in seno al Consiglio di amministrazione della
summenzionata società per il triennio 1994/1997 che scadrà il 31
ottobre 1997;
Visto il parere favorevole rilasciato dal Dirigente del Servizio
Affari Generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamate le leggi regionali 3 agosto 1971, n. 10, 27 marzo
1991, n. 12 e 24 agosto 1992, n. 50;
Delibera
1) di nominare, ai sensi dell'articolo 2458 del Codice Civile,
quali rappresenti della Regione in seno al Consiglio di
amministrazione della società COVALTOUR S.p.A., per il triennio
1994/1997 che scadrà il 31 ottobre 1997, i Signori: Martinet Jean,
residente in Gressan, frazione Pilet n. 25, Truchet Ferruccio,
residente in Courmayeur, Via Marconi n. 30;
2) di dare atto che la presente deliberazione non è soggetta al
controllo della Commissione di Coordinamento per la VaIle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
