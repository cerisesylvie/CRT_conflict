Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 59 del 27 febbraio 1970 - Resoconto
OGGETTO N. 59/70 - Istituzione nel capoluogo della Regione di
un Comitato regionale contro l'inquinamento atmosferico.
(Interpellanza)
Mappelli
(D.C.)
- Con decreto del Ministero della
Sanità del 17 marzo del 1969 è stato istituito in Valle d'Aosta il
Comitato regionale contro l'inquinamento atmosferico ai sensi
dell'articolo 5 della legge 13 luglio 1966 n. 615. Non so se a
qualcuno possano interessare i nominativi di questo comitato, nelle
persone del Dr. Barbero, Dr. De Marchi, Dr. Di Lorenzo, Avv. Otalo
- che è il Provveditore - l'Ing. Ruzzolo, il Dr. Artaz, la Dott.ssa
Magrassi, Ermini Virgilio, capo del centro meteorologico di Milano
Linate, Inzerillo Ing. Giovanni, Ispettore generale della prima
zona dei Vigili del Fuoco qui di Aosta...
(voce in
lontananza)
...poi c'è il dott. Derrico, capo servizio medico,
Ispettore del lavoro di Torino, Piccinato, direttore della sezione
Piemonte Settentrionale Associazione nazionale del controllo della
combustione, Dott. Rosso, l'Assessore Albaney, il Dr. Marcoz e
Tasselli Anna Maria, consigliere di terza classe della carriera
direttiva amministrativa del Ministero della Sanità.
Ora, questo comitato è stato convocato e pertanto vedremo di
affrontare questi problemi. A proposito della legge di
applicazione, dei disposti della precitata legge 615, questo
assessorato provvide a suo tempo, con nota prot. in data 6 ottobre
1967, a segnalare al Ministero della Sanità - Direzione Generale
dei Servizi di Igiene Pubblica, decima divisione - che in Valle
d'Aosta due Comuni, e cioè Aosta e Pont Saint Martin, per
particolari caratteristiche industriali, geografiche e
meteorologiche, dovevano essere inclusi nella zona A di cui
all'articolo 2 della legge stessa.
Per maggiore chiarimento dirò che nella zona A sono inclusi nel
territorio nazionale tutti quei Comuni che si trovano in
particolari condizioni sfavorevoli nei riguardi dell'inquinamento
atmosferico. Alla precitata richiesta dell'ottobre 1967 di questo
assessorato, il Ministero della Sanità ha fatto seguito il 9
gennaio 1969, dunque 14 mesi dopo, con due note distinte, una
riguardante Aosta e l'altra Pont Saint Martin, con le quali si
richiedevano dettagliate delucidazioni tecniche sui motivi della
precedente proposta di includere i due comuni nella zona A. A tali
note l'assessorato regionale rispondeva addì 13 febbraio 1969, con
due distinte relazioni, rispettivamente contrassegnate
dall'assessorato stesso, e ha sostenuto la necessità di includere
la città di Aosta fra i comuni a situazione particolarmente
sfavorevole in fatto di inquinamento atmosferico e provvedeva a
trasmettere da Roma una copia dello studio dell'inquinamento
atmosferico della Città di Aosta, effettuato negli anni 1960/1961.
Il Consiglio sa e alcuni dei componenti di questo Consiglio
sapranno che nell'anno 1960 o 1961 dunque, ben quattro o cinque
anni prima che uscisse questa legge, che fu una Commissione tecnica
di esperti qui, della Regione, collaboratori della Regione,
tecnici, mi pare che vi era il Dr. Barbero, il Dr. Artaz, e alcuni
altri, avevano fatto uno studio dettagliato sui fumi di Aosta,
pertanto anche questo studio fu trasmesso. Per Pont Saint Martin,
sempre l'Assessorato provvedeva ugualmente a soddisfare la
richiesta del Ministero trasmettendo una relazione tecnica sulle
cause dell'inquinamento atmosferico nell'ambito comunale, in
dipendenza soprattutto della presenza di due industrie, cioè
l'Ilssa Viola e la SACE, quella fabbrica di carburo che si vede
proprio sul filo dell'autostrada. Per quanto riguarda questa
seconda industria veramente devo informare il Consiglio che
qualcosa si è fatto; dirò che è stato fatto a metà perché a titolo,
così, di esperimento, su due delle quattro ciminiere hanno fatto
alcuni accorgimenti e a quanto pare i risultati sarebbero stati
abbastanza buoni. Occorre pertanto quest'anno, dico, quasi, imporre
a questa società di definire e di continuare questi accorgimenti al
fine di eliminare quel fumo che è veramente dannoso in quel di Pont
Saint Martin.
A tutt'oggi però il Ministero della Sanità e per esso la
Commissione centrale contro l'inquinamento atmosferico, che è
prevista nell'articolo 3 della legge, non si è ancora pronunciato
circa l'inclusione dei due comuni, cioè, Aosta e Pont Saint Martin,
nella zona A; è bene che si anticipi subito che se alla legge del
13 luglio 1966, cioè la 615, ha fatto seguito un regolamento di
esecuzione - decreto del Presidente della Repubblica del 24 ottobre
1967 - tale regolamento reca provvedimenti contro l'inquinamento
atmosferico, limitatamente al settore degli impianti termici,
questo decreto del Presidente della Giunta; ciò significa che si è
ormai regolamentata la materia attinente ai fumi del camini
domestici, cioè, fumi prodotti dagli impianti di riscaldamento ma
non è ancora regolamentata la materia attinente ai fumi
industriali.
Per noi amministratori, sono proprio questi fumi industriali
quelli che maggiormente preoccupano, ma in carenza di un
regolamento, c'è da chiedersi su quali basi e con quali criteri può
essere affrontato nella nostra Regione, sul piano pratico, il
problema dell'abbattimento dei fumi industriali.
Sono al corrente che una commissione di esperti è sul punto di
presentare al Ministero della Sanità anche il regolamento per
l'abbattimento dei fumi industriali; trattasi di una Commissione di
ingegneri che è venuta anche ad Aosta, nel febbraio scorso, e ha
visitato gli impianti siderurgici della Nazionale Cogne.
Comunque io assicuro la buona intenzione di adoperarmi in alcune
maniere per venirne fuori al più presto da questa situazione con i
dati di fatto. Devo sottolineare al Consiglio che il problema non è
sfuggito anche alla Commissione consiliare sui problemi della
Cogne. Anche in quella sede alcuni Consiglieri ebbero a
sottolineare questo problema. Comunque io penso che per venirne
fuori occorre, se sarà necessario, perfezionare, rivedere, quello
studio che era stato fatto negli anni 1960/1961 e al più presto
addivenire, così, sul piano pratico, a dare delle indicazioni,
quelli che possono essere gli interventi al fine di incominciare
anche in questa direzione a fare qualcosa, perché tutto quello che
è stato fatto fino a questo momento è stato fatto dove in
determinati reparti la nazionale Cogne ha ammodernato e in quel
senso qualcosa è stato fatto, ma logicamente rimane ancora molto da
fare in quei reparti dove non è stato ancora fatto il rifacimento
degli impianti stessi, pertanto è un problema di attualità. La
buona volontà non manca e speriamo quanto prima di venirne fuori in
qualche modo.
Lustrissy
(D.C.)
- Io prendo atto di quanto
riferito dall'assessore che il Comitato regionale è stato formato,
però il Comitato regionale sinora non ha preso nessun provvedimento
e nessuna deliberazione, tanto più che noi oggi ci troviamo in una
situazione tutta particolare, che le cause dell'inquinamento
purtroppo sono in continuo aumento. Con l'entrata in funzione della
nuova acciaieria l'aria di Aosta diventerà irrespirabile e pertanto
le preoccupazioni ci sono e sono fondate e bisognerà che questo
comitato, perché, nei compiti istitutivi di questo comitato, oltre
ad esaminare le questioni inerenti all'inquinamento atmosferico
dell'ambito regionale, esprima parere sui provvedimenti da
adottarsi dalle amministrazioni comunali a norma della presente
legge, promuova, studi, ricerche ed iniziative concernenti la lotta
contro l'inquinamento atmosferico.
Ora, tutto questo, mi pare, non è stato fatto ed è ancora da
fare; intanto il Comitato, quanto prima, dovrà prendere in
considerazione questa situazione e continuare questi studi che sono
stati interrotti nel 1961, oggi siamo nel 1970. Bisognerebbe
provvedere quanto prima che tutto questo si faccia e non si
continui a dilazionare il problema, perché poi, tanto più,
all'articolo 7 è precisato che le amministrazioni debbono
istituire, entro un anno dall'entrata in vigore della presente
legge, un servizio di rilevamento dell'inquinamento atmosferico,
avvalendosi dell'opera dei laboratori provinciali di igiene e
profilassi.
Questo neanche non è stato fatto, mi pare e si potrebbe già fare
fin da questo momento, perché potrebbe essere in grado questo
servizio, poi, di riferire al Comitato i risultati dell'indagine
che dovrà fare; e in base all'articolo 20 le industrie sono già
sottoposte ad una particolare disciplina per quanto riguarda
l'inquinamento atmosferico, tanto c'è un decreto del 1934 che è
tutt'ora in vigore e che non è mai osservato dalle industrie, dagli
stabilimenti industriali, e il primo compito, in base all'articolo
20 della legge riguardante le industrie, è quello che il comitato
regionale, primo lavoro che deve fare è quello di accertare, prima
di tutto, evidenziare le industrie che provocano l'inquinamento
atmosferico, e poi è quello, ove lo ritenga necessario, di fare
appositi sopralluoghi negli stabilimenti, in modo da stabilire,
primo, se le norme contenute nell'articolo del R.D. del 1934 sono
rispettate e secondo, se in base al nuovo regolamento predisposto
le industrie hanno provveduto a fare quelle installazioni fisse, in
modo da eliminare questi inconvenienti e qua si ritiene
addirittura, ad un certo punto, qualora le industrie non rispettino
questi disposti di legge, l'intervento immediato dei vigili del
fuoco affinché vengano messi in opera quegli accorgimenti dettati
dalla tecnica, in modo da evitare certi inconvenienti.
Poi c'è un'altra parte della legge che dovrebbe essere tenuta
anche nella debita considerazione; questo non so se è stato fatto e
sarà bene che l'assessore se ne accerti: è in base all'articolo 26
della legge del 1966, le amministrazioni comunali dovranno
integrare, entro sei mesi dell'entrata in vigore del regolamento di
esecuzione della presente legge, i regolamenti locali di igiene
contro le norme dell'inquinamento atmosferico, sentito il Comitato
regionale contro l'inquinamento. Pertanto la Commissione, le
commissioni delle amministrazioni comunali, dei comuni interessati
all'inquinamento, io pregherei anche qua di prendere in
considerazione il caso di Morgex, che dal sottoscritto è già stato
richiamato all'attenzione di questo Consiglio a più riprese,
l'inquinamento c'è e non so perché non sia stato compreso in
quell'elenco trasmesso al Ministero, e pertanto lavoro da fare ce
n'è, mi pare che questo Comitato abbia da fare e da fare a
sufficienza, e parallelamente all'attività del Comitato si
costituisca al più presto questo servizio del controllo
dell'inquinamento atmosferico affidando ad un organismo ristretto
tecnico questo compito, come era stato fatto nel passato.
Vorrei aggiungere questo e mi pare, questo lo sottopongo
all'attenzione della Giunta regionale, che nel Trentino Alto Adige
la Regione, con legge regionale del 30.8.1968 ha istituito una
particolare provvidenza a favore delle aziende industriali per le
installazioni idonee alla eliminazione dei fumi nocivi. Cioè,
dovremmo anche prendere in considerazione questo fatto se, per
esempio, gli stabilimenti industriali ci dicono che non possono far
fronte a questi problemi, noi ci dobbiamo preoccupare di questi
problemi, non è che la noncuranza delle industrie noi possiamo
assoggettarsi tranquillamente e rimanere tranquilli; dobbiamo anche
vedere se è il caso di approvare anche noi una analoga norma di
legge, che prevede la partecipazione, in conto interesse, per mutui
che le aziende dovranno accendere per fare fronte a questi disposti
di legge, perché la legge lo prevede espressamente. Queste sono
alcune aziende che sono fuori legge e stranamente, fra queste, c'è
una azienda di Stato, questo il grave.
