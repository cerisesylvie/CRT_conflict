Classificazione
CASA DA GIOCO


Resoconto integrale del dibattito dell'aula
Oggetto del Consiglio n. 2994 del 11 marzo 1998 - Resoconto
SEDUTA ANTIMERIDIANA DELL'11 MARZO 1998
OGGETTO N. 2994/X Dati sulla gestione straordinaria del Casinò.
(Interrogazione con risposta scritta)
Interrogazione r. s. Vista la legge regionale n. 88 del 1993 e
successive modifiche ed integrazioni;
Appreso che la Gestione Straordinaria avrebbe introdotto delle
nuove metodologie contabili per allargare il numero dei clienti
della Casa da Gioco di Saint-Vincent.
Considerati i rapporti di lavoro tra la Gestione Straordinaria
ed i suoi dipendenti;
il sottoscritto Consigliere regionale
Interroga
la Giunta regionale per conoscere:
1) quali sono i risultati contabili della gestione dei
cosiddetti "vouchers", come veniva organizzata tale attività, a chi
sono stati consegnati e per quale importo;
2) quali sono i nominativi dei consulenti esterni di cui si
avvale la Gestione Straordinaria della Casa da Gioco di
Saint-Vincent, per quali problematiche e quanto è stato liquidato
loro dalla data di commissariamento ad oggi;
3) qual è lo stipendio riconosciuto dalla Gestione Straordinaria
al Direttore Generale della Casa da Gioco alla data odierna e come
è stato concluso il rapporto di lavoro con il dipendente Governale
Vincenzo (indicando, se possibile, l'importo di eventuali
liquidazioni o qualsiasi altra forma di indennizzo);
4) quali sono gli importi iscritti nel bilancio della STV per
quanto concerne la gestione del Bar, della Mensa e della Brasserie
e quanto è stato pagato dalla Gestione Straordinaria per il
noleggio e l'acquisto della struttura del "Disco-Slot" con la
relativa resa economica che tale investimento ha generato.
F.to: Linty
Presidente È stata data risposta scritta con lettera n. 1800 del
10 marzo 1998.
