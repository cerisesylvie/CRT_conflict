Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 625 del 7 giugno 1984 - Resoconto
OGGETTO N. 625/VIII - COMUNICAZIONI DEL PRESIDENTE DEL
CONSIGLIO.
PRESIDENTE:
Do comunicazione dell'attività svolta dalla
Presidenza del Consiglio e dagli organi consiliari dopo l'ultima
adunanza:
Disegni di legge presentati
:--
Disegni di legge vistati
:
Disegno di legge n. 50
, concernente: "Disciplina
dell'esercizio delle funzioni amministrative in materia di
vigilanza e tutela sulle società cooperative e loro consorzi".
Disegno di legge n. 48
, concernente: "Interventi
assistenziali a favore dei minori".
Disegno di legge n. 51
, concernente: "Ulteriore
finanziamento, limitatamente all'anno 1984, della spesa per
l'applicazione della L.R. 11.8.1981, n. 54, recante interventi per
favorire l'inserimento lavorativo dei cittadini portatori di
handicaps".
Disegno di legge n. 47
, concernente: "Modificazioni e
rifinanziamento della legge regionale 16.6.1978, n. 22,
concernente: "Adesione della Regione al consorzio garanzia fidi fra
gli albergatori della Valle d'Aosta".
Disegno di legge n. 53
, concernente: "Finanziamento, per
l'esercizio 1984, della L.R. 10.1.1961, n. 2, concernente:
"Provvidenze per l'incremento del patrimonio alpinistico".
Disegni di legge non vistati
: --
Deliberazioni vistate
: 8
Deliberazioni non vistate
: --
Con lettere in data 5 giugno 1984, il Presidente della
Commissione di Coordinamento ha richiesto chiarimenti in merito
alle sottoindicate deliberazioni:
N. 563/VIII del 14 maggio 1984
, concernente:
"Approvazione del testo della convenzione con la Finanziaria
regionale Valle d'Aosta - FINAOSTA S.p.A. - per la gestione dei
fondi di cui all'art. 5 della L.R. 28.6.1983, n. 16".
N. 607/VIII del 30 maggio 1984
, concernente: "Acquisto di
un'area di terreno in località Variney del Comune di Gignod, di
proprietà dei Signori Coquillard Vanda e Riccardo - Approvazione,
impegno di spesa - Delega alla Giunta".
N. 610/VIII del 30 maggio 1984
, concernente: "Acquisto di
immobili in Comune di Pont-Saint-Martin da destinare ad uffici vari
dell'Amministrazione regionale - Approvazione, impegno di spesa -
Delega alla Giunta".
Con lettera in data 5 giugno 1984, il Presidente della
Commissione di Coordinamento ha deciso di soprassedere, in attesa
di chiarimenti richiesti alla Giunta regionale, all'esame della
deliberazione n. 598/VIII del 30.5.1984, concernente: "Ratifica con
modificazioni della deliberazione n. 1878, in data 30 marzo 1984,
adottata dalla Giunta regionale in via d'urgenza".
Riunioni di Commissioni:
3^ Commissione: 1
Devo altresì comunicare al Consiglio che con lettera prot. n.
2195/Gab., in data 6.6.1984, il Presidente della Giunta regionale
ha richiesto l'iscrizione, in via d'urgenza, all'ordine del giorno
dell'adunanza odierna, del seguente oggetto:
"Proroga affidamento dell'incarico di Commissario regionale
presso la gestione appaltata della Casa da Gioco di
Saint-Vincent".
Tale richiesta è pervenuta quando non era più possibile, ai
termini del Regolamento, darne comunicazione in tempo utile ai
Consiglieri: peraltro alla lettera non era allegato, come di
consueto, lo schema di proposta da sottoporre all'approvazione del
Consiglio.
Pertanto, non appena la Giunta mi farà pervenire la proposta,
provvederò a farla distribuire e a richiederne l'iscrizione
all'ordine del giorno dell'adunanza odierna, ai sensi del 2° comma
dell'articolo 50 del Regolamento con deliberazione assunta a
maggioranza dei due terzi dei componenti del Consiglio.
La richiesta di iscrizione sarà posta in votazione nel prosieguo
della seduta, in modo che i Consiglieri possano avere il tempo di
esaminare la proposta.
Ha chiesto di intervenire sulle Comunicazioni del Presidente del
Consiglio il Consigliere Mafrica, ne ha facoltà.
MAFRICA - (P.C.I.):
Volevo chiedere innanzitutto a cosa
si riferisce la deliberazione n. 598, che fa riferimento alla
delibera di Giunta n. 1878, e poi volevo esprimere una
preoccupazione, perchè mi sembra che l'ordine del giorno del
Consiglio sia piuttosto scarso.
C'e un solo disegno di legge presentato dalla Giunta e poche
deliberazioni portate alla ratifica del Consiglio.
Qui le ipotesi sono due: o la Giunta regionale, riprendendo
vecchi vizi, fa molto lavoro al di fuori del Consiglio sottraendosi
all'esame di questo ultimo, oppure fa proprio poco.
