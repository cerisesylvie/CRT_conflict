Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 616 del 26 novembre 1981 - Resoconto
OGGETTO N. 616/81 - CONCESSIONE DI UN CONTRIBUTO DI L.
12.000.000 AL CRAL-COGNE - SEZIONE CORALE - PER L'ORGANIZZAZIONE
DELLA 6a RASSEGNA POLIFONICA.
Presidente
- Do lettura del testo della delibera:
IL CONSIGLIO REGIONALE
delibera
1) di approvare la concessione al Circolo ricreativo
aziendale lavoratori Cogne di Aosta - Sezione Corale - di un
contributo di Lire 12.000.000= (dodicimilioni) nella spesa e per il
motivo in premessa indicato;
2) di approvare ad impegnare la spesa di Lire 12.000.000=
(dodicimilioni) sul capitolo 37200 del bilancio preventivo della
Regione per l'anno 1981 ("Contributi e sussidi ad Aziende di
Soggiorno, pro loco, enti ed altri organismi pubblici e privati per
attività nel settore del turismo e del tempo libero") che presenta
la necessaria disponibilità;
3) di stabilire che alla liquidazione del contributo di cui
si tratta si provveda, ai sensi dell'art. 57 della L.R. 7 dicembre
1979, n. 68, a cura dell'Assessorato al Turismo, anche ratealmente,
in relazione alle esigenze organizzative, e su presentazione di
idonea documentazione di spesa.
Presidente
- Ha chiesto di parlare l'Assessore al
Turismo, Urbanistica e Beni culturali, Pollicini, ne ha
facoltà.
Pollicini (DP)
- Si tratta dell'annuale rassegna che
ormai da sei anni viene effettuata nel periodo estivo in Valle
d'Aosta, precisamente nella Chiesa di S. Orso, dove sono invitati
ad esibirsi le più rinomate e prestigiose corali italiane ed
estere.
Questo intervento serve solo a pagare parzialmente sia le spese
di permanenza che le spese di viaggio, ed in base all'elenco del
corso della manifestazione, diamo un contributo di 12 milioni. È da
considerare che si tratta di una manifestazione di grande
interesse, che richiama per sei sabati consecutivi parecchia gente
nella Chiesa di S. Orso.
Presidente
- Metto in approvazione l'oggetto n. 26.
Esito della votazione:
Presenti, votanti e favorevoli: 23
Il Consiglio approva all'unanimità.
