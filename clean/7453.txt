Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1956 del 16 aprile 1986 - Resoconto
OGGETTO N. 1956/VIII - NUOVO PROGETTO DI IMPIANTO DI
RISALITA, PRESENTATO DALLA VAL VENY S.P.A., NEL COMPRENSORIO
SCIISTICO DI COURMAYEUR. (Interpellanza).
PRESIDENTE
: Do lettura dell'interpellanza presentata dai
Consiglieri Viberti e Breuvé:
INTERPELLANZA
RICORDATO che con la deliberazione n. 6128 del 13 settembre
1985 la Giunta regionale ordinava alla "Soc. Val Veny" di iniziare
i lavori di demolizione dell'invaso artificiale sito in zona
"Lavechon" e per il ripristino dei luoghi fino al corretto governo
delle acque e al completo rinerbimento";
RICORDATO ALTRESÌ che con altri punti della deliberazione si
ordinavano alla citata società l'immediato inizio di altri lavori
di sistemazione "in armonia con le indicazioni e le prescrizioni
tecniche dei Servizi tecnici regionali" nonchè "l'urgente
presentazione di studi e progetti operativi per il recupero
ambientale ed il freno dei dissesti generalizzati";
VISTO che il Consiglio comunale di Courmayeur ha, in data
26.3.1986, preso in esame un nuovo progetto di impianto di risalita
presentato dalla Val Veny S.p.A. approvandolo;
PREOCCUPATI per l'evidente contrasto fra la progettazione di un
nuovo impianto con quanto previsto al punto quarto della richiamata
delibera n. 6128 recitante di "diffidare la Società Val Veny ad
intraprendere qualsiasi ulteriore progetto di espansione, di
potenziamento di impianti e di creazioni di sciovie e di piste
prima di aver provveduto alla esecuzione dei lavori
soprarichiamati";
APPRESA l'esistenza di un non meglio conosciuto "ORIZZONTE
1990" si
INTERPELLA
l'Assessore regionale all'Agricoltura, Foreste ed Ambiente
Naturale per conoscere:
1) quale sia la valutazione sua e della Giunta in merito
all'evidente contrasto tra quanto previsto dal punto 4° della
delibera 6128/85 e la scelta operata dalla Val Veny con questo
nuovo impianto di risalita;
2) quale sia la valutazione sua e della Giunta in merito
all'evidente contrasto tra la delibera approvata dal Consiglio
comunale di Courmayeur ed il punto 4° della delibera 6128/85 e, se
del caso, fare presenti tali valutazioni alla CO.RE.CO.;
3) quali "studi e progetti operativi" ha presentato la Val Veny
in ottemperanza al punto 3° della delibera 6128/85 e quali
valutazioni nel merito sono state fatte dai competenti uffici
regionali e dalla Giunta;
4) in che cosa consisterebbe questo "fantomatico ORIZZONTE
1990", che valutazione ne fa la Giunta regionale ed in che termini
è compatibile con la deliberazione 6128/85.
PRESIDENTE
: Ha chiesto di illustrare l'interpellanza il
Consigliere Viberti, ne ha facoltà.
VIBERTI - (N.S.):
La collega Breuvé ed io abbiamo avuto
notizia che la società Val Veny ha richiesto ed ottenuto una
autorizzazione da parte del Comune di Courmayeur alla costruzione
dell'esercizio di una seggiovia, denominata Dzergne, che dovrebbe
andare ad aumentare il patrimonio degli impianti di risalita della
società medesima.
Inoltre, da articoli apparsi sui giornali, in particolare su "La
Stampa" del 29.3.1986, sono venuto a conoscenza di un piano
quinquennale per rilanciare il turismo aostano sul mercato
mondiale. Il titolo di tale articolo era: "Courmayeur il '90 è
all'Orizzonte".
Tenuto conto che c'è tutta una gran massa cartacea prodotta
dalla Val Veny nei confronti del Comune e penso anche nei confronti
della Regione (che è spesso in contraddizione al suo stesso interno
perchè, mentre ad un certo momento si pretendeva di risolvere tutti
i problemi con una funicolare, due o tre anni dopo la risoluzione
dei problemi passa attraverso tutt'altro), siamo un po' preoccupati
e vorremmo sapere cosa sia questo "Orizzonte 1990" che sembra il
titolo di un film di fantascienza, ma che in realtà pare sia un
fantomatico progetto, frutto della vulcanicamente del top manager
della Val Veny, Piero Savoretti.
Questo signore, che vanta più di trenta anni al servizio della
Fiat in Unione Sovietica, ama talmente la montagna, lo sci, la
Valle d'Aosta ed in particolare Courmayeur che, dopo aver deciso,
pare nel '67, di stabilire in quel Comune la sua residenza, sta da
anni lavorando per annientarne uno degli angoli più belli: il Col
Checrouit. Ecco a cosa porta l'amore cieco. Naturalmente le sue
molteplici attività non si sono limitate soltanto al settore
sciistico ed a quella località; suo è pure il discutibilissimo
intervento che è stato definito ristrutturazione sull'Hôtel
Universo a Pré-Saint-Didier, di cui abbiamo tra l'altro parlato
ampiamente sul nostro giornale "Nuova Sinistra informazione".
Con questa interpellanza, che ho presentato insieme al
Consigliere Segretario Breuvé, si chiedono alla Giunta dei
chiarimenti in merito a questo favoloso progetto; avrei sentito
delle notizie piuttosto strane: si parla di un tunnel per un
trenino di tipo metropolitano che, attraverso circa 4 km di
galleria, dal comprensorio sciistico della Val Veny permetterebbe
di raggiungere quello di La Thuile. Non so in base a quali studi e
progetti si possa pensare di fare un intervento di questo genere,
bucando la montagna: mi auguro che l'Assessore sappia dirmi
qualcosa di più preciso.
Un'altra perla di cui si parla in questo progetto 1990 (che è
stato presentato agli imprenditori e che io non conosco
compiutamente, ma di cui ho la relazione di presentazione) sarebbe
una pista di rientro che, per superare una località, detta delle
Rocce Nere, sarebbe costruita in artificiale per parecchi metri,
con uno sbalzo di 8-11 metri, ancorato nella roccia e i cui
sostegni non si sa dove dovrebbero poggiare; a detta di tecnici, se
si prevedono dei piloni che dovrebbero essere altissimi, non ci
sono dal punto di vista statico e geologico quelle garanzie minime
di sicurezza necessarie offerte dai terreni.
Comunque questo è il futuro; nel presente questo amico della
montagna è riuscito a farsi approvare, il 26 marzo scorso, dal
Consiglio comunale di Courmayeur, presieduto dal pluricitato
Sindaco Truchet, un nuovo progetto di risalita denominato appunto,
come dicevo all'inizio del mio intervento, seggiovia Dzergne, che
dovrebbe, dalla Dzerotta, arrivare alla Maison Vieille, che per gli
affezionati del Col Checrouit è invece il Col Checrouit
medesimo.
Oltre ad essere un impianto sulla cui necessità, proprio
rispetto ai flussi di sciatori, abbiamo dei seri dubbi, voglio
sperare che il Presidente della Giunta e l'Assessore Perrin ci
dicano che allo sciogliersi delle nevi saranno loro ad impedire
nuovi scempi, imponendo il ripristino della situazione precedente,
sempre che ci si possa riuscire, perchè fra l'altro possono anche
esserci dei dubbi sul fatto che si riesca a farlo.
Termino l'illustrazione dell'interpellanza ribadendo le domande
presentate con l'interpellanza medesima, perchè siamo curiosi di
sapere quale sia la valutazione della Giunta, in particolare
dell'Assessore competente, in merito all'evidente contrasto che c'è
tra quanto previsto dal punto 4 della delibera che ho testè letto,
e la scelta operata dalla Val Veny che si mette al di fuori delle
regole che la Giunta regionale le ha imposto con quella
deliberazione, nella quale in modo preciso ordinava di fare tutta
una serie di azioni.
Chiedo, anche se non so se da un punto di vista burocratico
questo abbia senso, se non sia il caso che le valutazioni relative
alla negatività dell'intervento rispetto alle decisioni assunte
dalla Giunta regionale e condivise da tutto il Consiglio, vadano
segnalate alla CO.RE.CO., perchè sospenda l'esecutività della
deliberazione del Consiglio comunale di Courmayeur;
nell'interpellanza chiediamo inoltre di sapere cosa ha presentato,
a livello di studi e di progetti, la Val Veny, in ottemperanza a
quanto la Regione le aveva ordinato di fare.
PRESIDENTE
: Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN - (U.V.):
Pour ce qui est de ce projet "Orizzonte
1990", je dois dire que le projet même n'a pas été présenté, au
moins à notre Assessorat, et donc je n'ai pas plus de nouvelles de
ce qu'en a M. Viberti; ce que j'ai appris, je l'ai appris mois
aussi par les journaux.
Donc, officiellement, ce projet n'a pas été présenté et je n'ai
pas d'autres nouvelles pour approfondir cet argument.
La délibération que la Junte avait présentée au mois de
septembre et qui avait été votée à l'unanimité par le Conseil,
justement prévoyait que la société Val Veny ne puisse entreprendre
aucun nouveau projet de développement des installations et de
création de remonte-pentes ou de pistes skiables, avant qu'elle ait
remis en état le terrain et fait les travaux que la délibération
même indiquait. Il
y
avait là surtout trois types de
travaux: la démolition du lac artificiel de Lavechon,
l'ensemencement et la remise en état de la zone haute de l'Areu, la
remise en état de tous les territoires et de tous les domaines
skiables au point de vue hydrogéologique, suite à une étude que la
société devait présenter et qui aurait dû être approuvée par nos
services.
De tout cela la société a fait une partie, c'est-à-dire la
démolition du lac, l'automne dernier, juste avant la tombée des
premières neiges, et fera l'ensemencement du territoire à la fonte
des neiges.
Puis elle a commencé, sous forme, si nous voulons,
expérimentale, puisque cela avait été indiqué aussi par notre
géologue, l'aménagement de la partie haute de l'Aretou, pour voir
quel type de traitement et d'ensemencement était mieux faire.
La société n'a pas présenté par contre le projet global de
remise en état du territoire. Je sais que ce projet a été
commissionné à une société locale, la Tecnoforest; j'ai eu des
contacts avec ces techniciens, qui m'ont dit que le projet est
désormais à bon point, mais ils ont dû arrêter les enquêtes sur le
terrain au moment de la tombée de la neige et ils les reprendront
maintenant dès que la neige sera fondue; le projet est cependant à
bon point, de façon qu'ils pourront le présenter immédiatement.
Nos services évalueront la réalisation de cette oeuvre, mais, en
connaissant le sérieux avec lequel la société Tecnoforest travaille
(ils ont d'ailleurs de contacts de travail aussi avec notre
Assessorat), je suis convaincu que le projet qui sera présenté ce
sera un bon projet. On m'a déjà parlé de prix extrêmement élevés
pour ce qui est de la remise en état, mais c'est juste que ce soit
ainsi.
Pour ce qui concerne le problème spécifique de cette
autorisation que la Commune a donnée, je crois qu'il faudrait
distinguer celles qui sont les autorisations communales d'avec les
autorisations régionales. La Val Veny pouvait très bien demander à
la Commune cette autorisation, la Commune pouvait très bien, à son
gré, donner cette autorisation, mais l'être autorisé, dans ce cas,
ne signifie pas avoir possibilité de construire, parce qu'en
s'agissant d'un moyen à cordes, il faudra qu'il y ait préalablement
des autres types d'autorisation de la part de l'Assessorat de
l'Industrie, Commerce, Artisanat et Transports et du Service de la
Défense de l'Environnement de notre Assessorat pour ce qui concerne
"il vincolo idrogeologico".
Or, je peux dire que les deux Assessorats évidemment sont
respectueux de la délibération qui a été prise par le Conseil
régional, et jusqu'à ce que la Val Veny n'aura pas fait tous les
travaux ordonnés par cette délibération même, il n'y aura pas,
évidemment, de notre part d'ultérieures autorisations à faire de
nouveaux travaux.
PRESIDENTE:
Ha chiesto di parlare il Consigliere Viberti,
ne ha facoltà.
VIBERTI - (N.S.):
Sono un po' sbalestrato dalla risposta
dell'Assessore perchè voglio "partager" quello che dice e perchè
sono convinto che nelle sue intenzioni e in quelle della Giunta ci
sia la volontà di tutelare la realtà territoriale del Col Checrouit
dalla Val Veny.
Ritengo che la deliberazione adottata a suo tempo sia un
elemento valido, sia un punto di forza, però mi pare che ci sia una
sottovalutazione di quello che sta facendo la Val Veny.
Come Amministrazione regionale abbiamo detto alla Val Veny di
non intraprendere qualsiasi ulteriore progetto di espansione, di
potenziamento di impianti e di creazione di sciovie e piste, prima
di aver provveduto all'esecuzione dei lavori soprarichiamati.
Posso accettare l'interpretazione che si dà, è una
interpretazione della deliberazione fatta da uno di coloro che
questa deliberazione hanno proposto e votato, quindi ci si
riferisce ai lavori materiali. Personalmente ritenevo che la Val
Veny fosse diffidata dall'intraprendere non a livello di progetto
all'interno della società, ma di progetto all'esterno, cioè fosse
diffidata da intraprendere qualsiasi ulteriore progetto di
espansione nel momento in cui esce dalla società e si rivolge
all'esterno, anche al Comune di Courmayeur, sul quale tutto sommato
credo che ci sia un'attività tutoria da parte dell'Amministrazione
regionale nel momento in cui questi escono, cominciano nei fatti a
fare qualcosa, di più e di diverso, e vanno contro questa
deliberazione.
Questa è la mia interpretazione che mi sembra un po' diversa da
quella dell'Assessore che è un po' più accomodante nei confronti
della Val Veny. Probabilmente è l'atteggiamento più giusto, perchè
l'Assessore dice che è inutile litigare adesso a livello di un
progetto che resta sulla carta, se poi non faranno i lavori, ci
dice di stare tranquilli, perchè esistono tutti i mezzi per tenerli
a freno. Forse sono più impulsivo, meno riflessivo, però ritengo
che la società Val Veny, abituata da anni a fare il bello e il
cattivo tempo, anche nei confronti dell'Amministrazione regionale,
ed avendo solidi alleati all'interno dello stesso Consiglio
regionale, si ritenga autorizzata, allo scioglimento delle nevi,
non a procedere all'inseminazione, ma a riprendere lavori di vario
genere.
Ripeto che mi pare di avere inteso, a parte questa difforme
interpretazione del punto 4° della deliberazione n. 6128, una
volontà da parte dell'Amministrazione di impedire che si facciano
dei lavori considerevoli, lasciando pure stare l'interpretazione
sui progetti; mi auguro che si perseveri in questo senso, però
secondo me è pericoloso lasciare che la società Val Veny pensi di
poter avere campo libero come in altri momenti, per cui pregherei
vivamente di mantenersi il più possibile attento a questo
problema.
Mi sembra strano che non si sia ancora riusciti a presentare
degli studi che sono stati commissionati prima della caduta della
neve, comunque so che ci sono a disposizione, grazie al lavoro
precedentemente svolto dall'Amministrazione regionale in questo
senso, fior di carte e di fotografie e so che oggi esistono degli
strumenti che permettono una lettura del territorio tale da poter
dare a grandi linee, delle indicazioni. Però la Val Veny non ci ha
ancora sottoposto niente; sono stupito che si faccia una grande
pubblicità di questo progetto denominato Orizzonte 1990, quando
l'Amministrazione regionale non ne è stata neanche formalmente
messa al corrente.
Ho letto una presentazione di questo progetto 1990, in cui,
oltre alla galleria che è un'opera da fantascienza, ci sono altri
elementi interessanti, quale l'uso delle seconde case coordinato ed
organizzato, per cui non voglio dire che tutto quello che propone
la Val Veny siano sciocchezze, però se il Governo ed il Consiglio
regionali non hanno la possibilità di prendere in esame queste
opere, vedono solo gli effetti negativi di quello che la Val Veny
fa.
Ringrazio l'Assessore rinnovando l'invito a mantenere le antenne
dritte, perchè siamo sempre piuttosto preoccupati per quel che
riguarda questa situazione.
