Classificazione
AMBIENTE
Stoccaggio e smaltimento rifiuti



Oggetto del Consiglio n. 1826 del 24 febbraio 2016 - Resoconto
OGGETTO N. 1826/XIV - Interpellanza: "Adozione di misure
idonee per il rispetto puntuale delle disposizioni previste dal
nuovo piano regionale di gestione dei rifiuti".
Rosset (Presidente) -
Punto 31 dell'ordine del giorno.
Per l'illustrazione, chiede la parola il Consigliere Cognetta, ne
ha la facoltà.
Cognetta (M5S) -
Grazie Presidente.
Assessore Bianchi buona sera. Siamo sempre qui a parlare di un
argomento ormai piuttosto ripetitivo: l'immondizia, cerchiamo di
vedere se riusciamo ad arrivare finalmente un punto. Credo due
Consigli fa le avevo chiesto qualcosa in merito alla questione
moloch
dell'
Unité
Evançon, dei Comuni di Challand,
Brusson e così via e lei mi aveva detto: "beh, non c'è problema,
tanto dovranno dare un piano territoriale di sub-Ato con il quale
ci spiegheranno come gestire i rifiuti". Nel frattempo però le cose
sono andate avanti, sul territorio ci sono stati degli incontri
come lei sa, i Comuni in particolare di Challand-Saint-Anselme e
Brusson si sono espressi rispetto al fatto che utilizzeranno la
tecnologia dei moloch, almeno così hanno detto. Questo mi sembra
che vada leggermente in controtendenza rispetto a quanto descritto
nel piano e a quanto ci eravamo detti in quest'aula, oltre che in
commissione, cioè che, fatti salvi gli investimenti fatti, si
poteva fare il porta a porta e quindi la tariffa puntuale, perché
sappiamo che i moloch, oltre a costare un sacco di soldi quando
vengono messi, non sempre riescono a gestire la tariffazione
puntuale.
Io quindi con quest'interpellanza vorrei che mi desse qualche
rassicurazione, che magari mi spiegasse nel dettaglio com'è
possibile che accada questo. Tra l'altro, c'è una questione tecnica
che le sottopongo nell'interpellanza, cioè se hanno presentato
questi Comuni all'interno del sub-Ato un piano territoriale, perché
prima di fare l'appalto penso che dovrebbero anche loro spiegare
come vogliono fare. Siccome la danno come una cosa già assodata,
almeno alla popolazione, e siccome sono preoccupato, sempre in
riferimento alla tariffa, che certi investimenti poi ricadano
direttamente sulle spalle di tutti gli abitanti delle
Unités
e non soltanto dei Comuni che fanno certe scelte, ma di tutti
quelli del sub-Ato per essere precisi, c'è da chiarirci perché se
poi qualcuno più virtuoso - mi passi il termine anche se poi
richiama cose che magari non le piacciono - risparmia e qualcun
altro invece tende a spendere e a far pagare tutti, ciò non è
bello. Aspetto quindi i suoi chiarimenti, poi ho dei dati da
definire così vediamo dove stiamo andando con i rifiuti.
Grazie.
Presidente -
Per la risposta chiede la parola l'Assessore
Bianchi, ne ha facoltà.
Bianchi (UV) -
Grazie Presidente.
Continuiamo questa discussione che abbiamo avuto nell'ultimo
Consiglio. Al di là della battaglia che si fa nei confronti dei
seminterrati, perché mi sembra una battaglia, ormai è evidente, io
entrerei puntualmente sui punti dell'interpellanza.
Al punto n. 1 si chiede: "quali azioni stia mettendo in campo il
Governo regionale per giungere ad un'uniformazione del servizio di
raccolta previsto dal piano di gestione dei rifiuti". Il piano
regionale di gestione dei rifiuti approvato, come abbiamo già detto
a dicembre, non entra nel merito, come ha riconosciuto anche lei
durante lo scorso Consiglio, degli aspetti tecnico-operativi
relativi alle modalità di raccolta dei rifiuti all'interno dei
sub-Ato essendo questa comunque una competenza attribuita dalla
normativa alle autorità di sub-Ato. Tuttavia nel piano rifiuti
regionale non si esclude affatto la possibilità di arrivare ad una
progressiva omogeneizzazione dei sistemi di raccolta in relazione
alle caratteristiche territoriali e insediative, oltre alla
necessità di prevedere servizi flessibili che possano adattarsi
facilmente alle esigenze turistiche del luogo. Tale possibilità
potrà essere valutata entro i termini di validità del piano e
programmata in modo da non arrecare pregiudizi, anche di carattere
economico ai sub-Ato che hanno ancora in corso l'ammortamento degli
oneri, come ricordava lei, conseguenti alla riorganizzazione dei
servizi a livello comprensoriale.
Relativamente al punto n. 2: "se il sub-Ato che comprende i
Comuni di Challand-Saint-Anselme e Brusson ha presentato un piano
territoriale di sub-Ato e se nello stesso sia valutata sia da un
punto di vista economico che da un punto di vista tecnico la
convenienza economica della scelta di raccolta con il metodo dei
semi-interrati e la possibilità di identificare sempre e con
certezza il cittadino che conferisce il rifiuto", dalle
informazioni fornite dal sub-Ato Evançon - lo avevamo già chiesto
per l'altra interpellanza, lo abbiamo richiesto proprio per capire
se nel corso dei 20 giorni che sono trascorsi qualcosa si era
evoluto -, la riorganizzazione dei servizi di raccolta e di
trasporto dei rifiuti urbani all'interno del nuovo sub-Ato, che
comprenderà anche quello dell'attuale Monte Cervino, è in fase di
elaborazione da parte delle strutture tecniche. Vale a dire che,
come lei sa, nel nuovo piano rifiuti è previsto un unico ambito,
che dovrà ricomprendere le
Unité
Evançon e la Monte
Cervino.
Sarà nella fase di elaborazione del nuovo piano di sub-Ato
congiunto che verrà presa in considerazione la possibilità o meno
di dotare i due Comuni di Challand-Saint-Anselme e Brusson
eventualmente anche dei contenitori seminterrati per la raccolta.
Ogni aspetto legato alla valutazione degli oneri di investimento e
di gestione, non solo dei sistemi interrati ma all'interno del
servizio che sarà integrato fra le due
Unités des Communes
interessate, sarà approntato in sede di predisposizione del citato
nuovo piano di sub-Ato. Nel territorio potremmo avere il porta a
porta  perl'80 percento degli abitanti di quella zona, oppure
il porta a porta  per le utenze selezionate e via dicendo, si
valuterà insieme, come già avvenuto, per esempio, nella Mont Rose:
nella Mont Rose c'è il porta a porta sull'80-75 percento del
territorio; per il rimanente non è stato fatto perché
economicamente non era vantaggioso.
Punto n. 3: "se il Governo regionale ritiene tale piano di
sub-Ato in linea e conforme con quanto approvato nel piano
regionale approvato nel dicembre 2015 relativamente alla scelta dei
semi-interrati per i comuni di Challand-Saint-Anselme e Brusson".
Come precisato, al momento non esiste alcun documento di piano di
sub-Ato relativo alla riorganizzazione dei servizi delle due Unités
des Communes Evançon e Monte Cervino. Una volta terminata
l'elaborazione del piano di sub-Ato, quest'ultimo sarà sottoposto
all'esame della Regione, come avevo già avuto modo di spiegarle
l'altra volta, in funzione dell'articolo 8 della legge n. 31/2007 e
lì si valuteranno le cose che ci siamo detti.
Infine per quanto riguarda il punto n. 4: "quali strumenti
intende adottare la Regione per far rispettare i termini del piano
approvato dal Consiglio regionale...", qualora il nuovo piano di
sub-Ato che comprende le due Unités des Communes Evançon e Monte
Cervino non dovesse essere coerente con gli obiettivi e le finalità
stabilite dalla normativa vigente, fra cui anche il piano regionale
di gestione dei rifiuti, verranno attivate le procedure di modifica
stabilite appunto dall'articolo 8 della legge n. 31/2007, fino
all'applicazione del potere sostitutivo qualora ne emergessero le
condizioni. Grazie.
Presidente -
Per la replica, chiede la parola il
Consigliere Cognetta, ne ha la facoltà.
Cognetta (M5S) -
Grazie Presidente.
Siccome sul territorio invece la scelta viene già data per
definitiva, io immaginavo che loro avessero già fatto il piano, già
fosse stato presentato, discusso e già approvato, di conseguenza
già in fase di esecuzione. Ripeto: lo hanno fatto i Comuni e quindi
io mi sono premunito di dire: com'è possibile che questi Signori
vadano in giro a dare la soluzione definitiva senza aver fatto
tutto l'iter che lei giustamente cita. L'ha scritto lei, io l'ho
solo letto, quindi mi sembrava il minimo. Siccome però è successo,
mi ha lasciato abbastanza perplesso la questione, anche perché in
altri Comuni dove si è fatta una scelta simile...non so se ha visto
i dati che conosce meglio di me rispetto alla raccolta
differenziata dell'anno scorso: a parte Aosta, dove c'è stato
sicuramente un sensibile miglioramento, e la Grand-Combin, tutti
gli altri sono abbondantemente sotto. Io ho i dati che sono stati
resi pubblici, poi se lei ne ha di migliori, me li darà, io li
leggerò volentieri, però questi sono i dati pubblici adesso capisco
che non si sono sbagliati...ma sono questi, io poi altro non ho;
quando lei me li darà, sicuramente li leggerò con attenzione.
Dicevo: laddove hanno avuto la possibilità di mettere i
moloch
non hanno avuto dei risultati altrettanto validi, di
conseguenza io continuo ad insistere su questo punto, se poi è
possibile - lo farò chiaramente attraverso una richiesta di accesso
agli atti o comunque possiamo trovare un accordo di altra natura -
avere poi accesso, quando ci sarà, a questo piano di sub-Ato, in
maniera tale da poterlo valutare anch'io, indipendentemente dalle
scelte che verranno fatte dagli uffici. Io ritengo che sicuramente
ci sono altri Comuni con una morfologia tipo quella, mi viene in
mente il primo che è Challand-Saint-Anselme, dove c'è il porta a
porta e, guarda caso, vanno avanti lo stesso, non c'è problema,
quindi non è che territorialmente cambia molto tra uno e l'altro,
quindi si sceglie una cosa anziché l'altra. Resteremo qui quindi in
attesa a cercare una soluzione equa e giusta per tutti gli abitanti
e possibilmente rispettosa del piano che avete approvato e che noi
ci siamo rifiutati di approvare. Grazie.
