Classificazione
EDILIZIA
Centri storici



Oggetto del Consiglio n. 2320 del 19 aprile 2023 - Resoconto
OGGETTO N. 2320/XVI - Interrogazione: "Notizie in merito al
progetto denominato "Condominio dell'Arco d'Augusto"".
Bertin (Presidente) -
Punto n. 11. Risponde l'assessore
Jean-Pierre Guichardaz, ne ha facoltà.
Guichardaz J. (FP-PD) -
Rispetto al quesito posto, posso
dire che vi è un'analogia tra i progetti di edifici a
Valtournenche, a Breuil-Cervinia con destinazione ad abitazione e
ad Aosta, "Condominio dell'Arco d'Augusto, con destinazioni miste,
abitazione commerciale e direzionale, la si può ravvisare in
particolare nel grande risalto mediatico che hanno suscitato. Come
è noto, i proponenti non sono gli stessi, così come i progettisti,
locali per il progetto dell'Arco e di fuori Valle per il progetto
del Breuil. I progetti naturalmente sono diversi: proposta di
demolizione e ricostruzione di ex albergo non più utilizzato,
proposta di demolizione e ricostruzione di edificio con funzioni
miste abbandonato in stato di degrado da anni e si riferiscono a
contesti edilizi e urbanistici differenti, area di relativamente
recente consistente sviluppo l'uno, centro storico l'altro, e
tipologie di vincolo distinte: per uno vincoli paesaggistici e per
l'altro vincoli archeologico e storico. Anche le tempistiche di
presentazione e valutazione dei progetti sono lontane tra loro: 13
febbraio 2020 e 24 agosto 2022 l'Arco, 2 novembre 2022 e 16
dicembre 2022 quello del Breuil.
Sicuramente un altro elemento che accomuna i progetti è che
entrambi prevedono ampliamenti del 35 percento in seguito alla
demolizione e ricostruzione del preesistente, ai sensi della Legge
Casa, la legge regionale n. 24/2009.
Al secondo quesito rispondo: al momento, per quanto a conoscenza
degli uffici dell'Assessorato, il progetto dell'edificio dell'Arco
di Augusto è in fase di valutazione da parte del Comune di Aosta al
quale è opportuno rivolgersi per maggiori dettagli relativi al
procedimento in corso. L'autorizzazione rilasciata dalla
Soprintendenza per i beni e le attività culturali costituisce atto
endoprocedimentale finalizzato all'eventuale rilascio di titolo
abilitativo da parte del Comune.
Presidente -
Ha chiesto la parola la consigliera Erika
Guichardaz, ne ha facoltà.
Guichardaz E. (PCP) -
Grazie per la sua risposta.
Evidentemente il fiuto del Consigliere che ci aveva indicato di
portare all'attenzione del Consiglio regionale questa tematica
aveva una sua attinenza. Ho guardato con attenzione i due pareri,
perché un parere, come lei diceva, è un progetto del 2020, quindi
un primo parere della Soprintendenza diceva: "valutato l'ambito
edificato di pertinenza, non si sollevano obiezioni nella
realizzazione di opere in oggetto in quanto sufficientemente
compatibili per tipologia e finiture"
e poneva diverse
condizioni rispetto ai parapetti, ai cornicioni e alla questione
dello scavo archeologico.
Successivamente, anche a seguito di queste prescrizioni,
nell'agosto del 2022 arrivava una nuova proposta progettuale,
quindi un nuovo parere della Soprintendenza, che questa volta
diceva: "considerata l'attuale situazione di degrado dei corpi di
fabbrica, l'intervento risulterà sufficientemente compatibile
rispetto alle esigenze di tutela del contesto di
pertinenza"
,
ma questa volta le prescrizioni aumentano
rispetto a quelle del parere del 2020 e, come diceva lei, si fa
sempre riferimento alla legge urbanistica perché, come ha
giustamente sottolineato, ci troviamo in contesti diversi tra
quello di Cervinia e questo, perché qui siamo in pieno centro
storico.
Da una parte quindi un progetto è stato definito in due passaggi
sufficientemente compatibile; credo che questo ci faccia un po'
capire anche l'idea della Sovrintendenza rispetto a questo progetto
e guardando il
rendering
del 2020, perché quello è quello
che ho trovato su "La Vallée", capiamo che un condominio vista
mare, si potrebbe dire, perché quando uno lo vede sembra un po' il
classico condominio che c'è nelle località marittime, forse in un
contesto come quello dell'Arco d'Augusto e del centro storico non
so se è sufficientemente compatibile ma qualche perplessità ce la
fa avere. Come questo condominio possa armonizzarsi con il centro
storico è per noi assai difficile da comprendere. Comprendiamo
anche le osservazioni della Commissione edilizia, che su questo
hanno sollevato delle criticità, come abbiamo potuto leggere dai
giornali. In più ci sembra di aver capito dal parere della
Soprintendenza che quegli ampi terrazzi che già si contestavano in
qualche modo nel primo parere vengono mantenuti. Anche sotto questo
punto di vista quindi vediamo che si fanno magari storie per
l'apertura di una piccola finestra in un centro storico, mentre
invece possiamo benissimo fare un palazzo vista mare proprio
davanti all'Arco d'Augusto. Esiste poi, e lo sappiamo bene, la
questione del decumano, quindi il mantenimento di quel pezzo, che
anche qui, leggendo dalle notizie di giornali, possiamo apprendere
che anche in questo senso la Commissione edilizia aveva fatto delle
proposte che molto probabilmente non sono state prese in
considerazione dai progettisti. È normale che a questo punto, vista
la sollecitazione, chiederemo anche pareri rispetto ad altri
progetti per capire se la stessa sufficienza che viene data a
questo progetto viene anche considerata per altri.
Quello che posso dire è che, analizzando o chiedendo alle
persone che comunque ci sostengono e hanno competenza a livello
tecnico, rispetto all'applicazione della legge Casa, proprio per
quello che lei ha detto, cioè sia per la zona in cui ci troviamo,
sia per l'applicazione della legge Casa, abbiamo delle riserve,
quindi torneremo nel prossimo Consiglio per chiedere altre
delucidazioni.
