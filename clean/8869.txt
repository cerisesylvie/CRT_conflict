Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3370 del 22 dicembre 1987 - Resoconto
OGGETTO N. 3370/VIII - DISEGNO DI LEGGE CONCERNENTE:
"RIFINANZIAMENTO PER L'ANNO 1987 DELLA L.R. 28.12.1984, N. 76,
CONCERNENTE LA COSTITUZIONE DI FONDI DI ROTAZIONE PER LA RIPRESA
DELL'INDUSTRIA EDILIZIA".
PRESIDENTE
: Ha chiesto di parlare l'Assessore ai Lavori
Pubblici Fosson, ne ha facoltà.
FOSSON (D.C.):
Si tratta di una legge di rifinanziamento
per il 1987 della legge concernente i fondi di rotazione per la
ripresa della industria edilizia.
È previsto, come i Consiglieri avranno già visto in Commissione,
un rifinanziamento per 7 miliardi che dovrebbe coprire tutte le
domande pervenute al 30.6.1987.
PRESIDENTE
: Ha chiesto di parlare il Consigliere Tonino,
ne ha facoltà.
TONINO (P.C.I.):
Voteremo a favore di questo
provvedimento. L'occasione è utile anche per fare un bilancio
positivo dell'applicazione di questa legge, con un solo neo che
voglio riproporre in quest'aula e per il quale mi auguro la Giunta
riesca a trovare qualche soluzione: si tratta dell'applicazione di
questa legge nei centri storici.
Continuo a riscontrare, per i rapporti che ho nella mia zona e
non solo in quella, che si registra un grosso limite che rasenta in
alcuni casi situazioni di vera e propria discriminazione, che sono
incomprensibili agli occhi alla maggior parte dei cittadini.
Abbiamo una legge che interviene nei centri storici che è
gestita dall'Assessorato al Turismo e che va bene per alcuni
interventi che riguardano il complesso degli edifici. Si tratta di
una legge utile, di una legge che potrebbe funzionare meglio se i
tempi di applicazione fossero simili a quest'altra legge, però
abbiamo il problema grosso degli interventi che non comprendono
tutto l'edificio, che sono interventi accettabili, perchè sono
previsti dai piani regolatori dei Comuni, e che in genere non vanno
a compromettere il recupero complessivo dell'edificio, ma che non
sono finanziati. Mi pare una questione che già altre volte abbiamo
riproposto, che è una strozzatura che appare agli occhi della gente
come una ingiustizia incomprensibile.
PRESIDENTE
: Ha chiesto di parlare l'Assessore ai Lavori
Pubblici Fosson, ne ha facoltà.
FOSSON (D.C.):
Il tema sollevato dal Consigliere Tonino è
estremamente scottante e attuale. Posso dire in proposito che è già
stata predisposta una bozza di variazione al regolamento
attualmente in vigore, dove è prevista la variazione del regime dei
mutui per quanto riguarda la ristrutturazione nei centri storici,
facendo un ragionamento nell'ottica che sosteneva il Consigliere
Tonino, cioè distinguendo all'interno dei centri storici quelli che
sono i fabbricati di particolare interesse storico e artistico e i
fabbricati più recenti in zone che sono state dichiarate solo
successivamente zone A con l'adozione del piano regolatore, e
distinguendo ancora l'intervento sul singolo alloggio o sulla
porzione di fabbricato.
In questo senso stiamo lavorando insieme agli uffici
dell'Assessorato al Turismo e penso arriveremo abbastanza presto in
questo Consiglio a discutere positivamente l'applicazione di queste
variazioni.
PRESIDENTE
: Si passa all'esame dell'articolato. Do
lettura dell'art. 1:
ART. 1
(Rifinanziamento fondi di rotazione)
1. La legge regionale 28 dicembre 1984, n. 76 concernente la
costituzione di fondi di rotazione per la ripresa della industria
edilizia è rifinanziata per l'esercizio 1987 con uno stanziamento
di lire 7.000 milioni.
PRESIDENTE
: Pongo in votazione l'art. 1 testè letto:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE
: Do lettura dell'art. 2:
ART. 2
(Norme finanziarie)
1.
L'onere di lire 7.000 milioni derivante
dall'applicazione della presente legge graverà sul capitolo 25355
della parte Spese del Bilancio di previsione della Regione per
l'esercizio finanziario 1987;
2.
Alla copertura dell'onere di cui al comma
precedente si provvede mediante l'accertamento della maggiore
entrata di lire 7.000 milioni sul capitolo 00300 del Bilancio di
Previsione per l'anno 1987 per tassa di concessione della Casa da
Gioco di Saint-Vincent.
PRESIDENTE
: Pongo in votazione l'art. 2 testè letto:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE
: Do lettura dell'art. 3:
ART. 3
(Variazioni di bilancio)
1. Al Bilancio di previsione della Regione per l'anno 1987
sono apportate le seguenti variazioni in aumento:
Parte Entrata
Capitolo 00300 (tassa di concessione della Casa da Gioco di
Saint-Vincent)
lire 7.000 milioni.
Parte Spesa
Capitolo 25355 (spese per la costituzione di fondi regionali
di rotazione per la ripresa dell'industria edilizia)
lire 7.000 milioni.
PRESIDENTE
: Pongo in votazione l'art. 3 testè letto:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE
: Do lettura dell'art. 4:
ART. 4
(Dichiarazione d'urgenza)
1. La presente legge è dichiarata urgente ai sensi del 3°
comma dell'art. 31 dello Statuto Speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
PRESIDENTE
: Pongo in votazione l'art. 4 testè letto:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE
: Pongo in votazione la legge nel suo complesso
per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti 29
Votanti 29
Favorevoli 28
Contrari 1
Il Consiglio approva
