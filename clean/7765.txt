Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2145 del 9 luglio 1986 - Resoconto
OGGETTO N. 2145/VIII - DETERMINAZIONE DEGLI ASSEGNI
ASSISTENZIALI A FAVORE DI MINORI ORFANI IN AFFIDAMENTO.
(Interpellanza).
PRESIDENTE
: Do lettura dell'interpellanza in oggetto
presentata dal Consigliere Viberti:
INTERPELLANZA
VISTA la deliberazione n. 1492/86 relativa alla concessione
di benefici assistenziali a favore di minori orfani in affidamento
con cui la Giunta regionale ha deciso, tra l'altro, di determinare
l'importo dell'assegno regionale in misura pari alla differenza tra
l'importo massimo di lire 400.000 mensili e l'importo del
trattamento pensionistico percepito;
CONSIDERATO che i minori di cui trattasi sono undici e quindi il
"risparmio" che l'Amministrazione riesce ad effettuare è assai
modesto, mentre si creano malcontento ed incomprensioni che possono
anche arrivare a pregiudicare il buon andamento della gestione
familiare nelle famiglie affidatarie;
APPRESO CHE in nessun'altra Regione la pubblica amministrazione
avrebbe assunto determinazioni analoghe a quella presa dalla Valle
d'Aosta;
SI INTERPELLA
l'Assessore alla Sanità ed Assistenza Sociale per conoscere i
motivi che hanno indotto la Giunta ad assumere la deliberazione n.
1492 (si noti la strana analogia con la data della "scoperta
dell'America") e se intenda rivedere tale decisione.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
L'interpellanza è relativa ad una
questione numericamente poco rilevante, ma che evidenzia
un'attitudine al risparmio da parte dell'Amministrazione che
consideriamo poco congeniale alla quando si tratta di casi
medesima, specie come questi.
Penso che l'Assessore sarà senz'altro in grado di darmi delle
spiegazioni e delle giustificazioni formali e legali. Su questo non
ho il minimo dubbio, perché non credo che l'Amministrazione
regionale, su un tema così delicato, si sarebbe permessa di
prendere una decisione che lede o che comunque elargisce un aiuto
inferiore, rispetto a quello dato fino a poco tempo fa, alla
"categoria" degli orfani in minore età.
Mi sono permesso di definire "scoperta dell'America" questo tipo
di intervento dell'Amministrazione regionale perché, per
combinazione, il numero della deliberazione è proprio il 1492 e non
ho saputo trattenermi dal fare l'accostamento tra la decisione di
decurtare i fondi destinati a questi minori in varie forme e la
data della scoperta del continente americano da parte di Cristoforo
Colombo. Ho cercato di scoprire se in qualche altra Regione
d'Italia avviene una cosa analoga, ma per il momento non ho avuto
notizie di altre Regioni che si siano comportate come noi.
Per il momento non ho altro da aggiungere e dirò che cosa penso
dopo aver sentito le spiegazioni che l'Assessore mi vorrà dare su
questa scelta che è stata operata con la deliberazione n. 1492.
PRESIDENTE
: Ha chiesto la parola l'Assessore alla Sanità
ed Assistenza Socia le Voyat; ne ha facoltà.
VOYAT (U.V.):
La façon d'agir de l'Administration
régionale ne dépend pas d'un souci d'épargne dans ce secteur, mais
d'un souci de traitement égalitaire entre tous les enfants qui se
trouvent dans cette condition. Ce n'est pas un système inventé par
l'Administration régionale du Val d'Aoste et je peux dire que
depuis la suppression de l'ENAULI, elle a continué à appliquer le
système de l'ENAULI et celui des pensions en matière d'invalidité.
J'ai ici les copies des lois et en ce qui concerne l'ENAULI, il
s'agit vraiment du même système: l'Administration régionale doit
assurer une rente aux jeunes qui se trouvent dans les conditions
dont vient de parler le Conseiller Viberti; si par hasard ils
touchent déjà un revenu, celui-ci doit être déduit. Je pourrais
comprendre que le Conseiller Viberti dise: "Les 400.000 lires ne
suffisent pas, il faudrait augmenter", mais en tout cas ce ne
serait pas juste de donner un traitement différent aux enfants.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
L'Assessore evidentemente ha ritenuto
meno difficoltoso fornire questa risposta che non quella precedente
che è stata svolta in italiano, mentre quest'ultima, trattando un
argomento meno impegnativo, sempre ovviamente a parere
dell'Assessore, è stata svolta in francese; dopo averla sentita, io
mi dichiaro stupefatto.
Si parla di equità, ma fino a quando è stata approvata questa
deliberazione i soldi non venivano assegnati nel modo in cui
vengono assegnati ora e le pensioni di reversibilità di questi
ragazzi non erano cumulate e quindi non esistevano questi
tetti.
Io ho capito il discorso che ha fatto l'Assessore e sono
d'accordo nell'evitare che possano esserci delle "scelte" rispetto
a questo o a quel bambino, perché una famiglia potrebbe avere "un
certo interesse". Questo, del resto, faceva capire tra le righe
l'Assessore ed è giusto, perché non si deve assolutamente
permettere che vi sia uno sfruttamento di un minore. Intanto però
non mi pare che le persone che decidono di prendere in affidamento
familiare un minore lo facciano a scopo di lucro, ma credo che lo
facciano a titolo di merito. Ascrivere quindi a
loro l'intenzione di lucrare su un povero ragazzo, che purtroppo
si trova in condizioni tali da dover abbandonare il proprio nucleo
familiare che a volte, addirittura, non esiste più, per essere
inserito in una nuova famiglia, sembra essere un'ipotesi piuttosto
difficile da sostenere. Ciò non toglie che l'Amministrazione debba
comunque essere sempre attenta, affinché qualche malintenzionato
non scopra in questo settore, anziché in quello industriale, la
possibilità di frodare la pubblica amministrazione. Nella realtà,
però, si è realizzato e si realizza un diverso trattamento rispetto
alla situazione precedente.
Io voglio portare l'esempio di una famiglia che ha versato
sempre regolarmente l'assegno di reversibilità della pensione di
uno dei genitori morti del ragazzo in affidamento familiare, su un
conto corrente bancario o su un libretto vincolato intestato al
ragazzo e che potrà essere da lui utilizzato soltanto il giorno in
cui diventerà maggiorenne. Credo che questa sia stata e sia
l'attitudine di quasi tutte le famiglie che hanno dei minori in
affidamento.
Con questa deliberazione n. 1492, forse, ci si è adeguati a
delle norme alle quali forse prima non ci si era adeguati. Del
resto le cose prima non stavano così, Assessore, altrimenti io non
avrei ricevuto delle segnalazioni su questo problema: qualcuno
infatti è venuto a dirmi che prima di quella deliberazione i soldi
arrivavano, sia quelli della pensione di reversibilità e sia quelli
che vengono inviati alla famiglia.
Tra l'altro, poi, io non capisco come si possano mescolare due
cose diverse: un conto è l'assegno che viene dato alla famiglia
affinché, giustamente, riceva un aiuto nel dare un'assistenza anche
materiale ed un conto è, invece, la pensione di reversibilità che
una persona riceve in quanto, a suo tempo, sono stati versati dei
contributi ed in quanto, proprio per la ragione della
reversibilità, ha diritto a ricevere questo emolumento.
Inoltre, qui siamo di fronte a famiglie che si assumono un onere
che non è solo economico - santo cielo!- ma è soprattutto di ben
altro tipo. Quando si prende un minore e lo si inserisce in un
nucleo familiare per cercare di dargli un'educazione e di farne un
uomo, si opera un intervento sul quale non si può indagare con una
mentalità quasi poliziesca, quasi supponendo che vi siano dei
tentativi per appropriarsi di denaro pubblico o di profittare di
una situazione che, oltretutto, è piuttosto incresciosa. Invece,
sembra che vi sia, da parte dell'Amministrazione,
un'incomprensibile mentalità poliziesca.
Io sarei ben felice di conoscere quelle leggi alle quali faceva
riferimento l'Assessore per cercare di capire come si possa
ripristinare la situazione precedente. Se poi l'intenzione non è
quella di risparmiare, ma è quella di andare a fare i poliziotti,
l'andare a fare dei risparmi in un settore nel quale, come si
desume dalla deliberazione, ci sono soltanto 11 casi, mentre
vediamo che centinaia di milioni scorrono con facilità a destra e a
manca, mi sembra estremamente ridicolo.
Credo proprio che questo non contribuisca affatto a migliorare
le condizioni in cui viene praticato l'affidamento familiare nella
nostra Regione. Anziché contribuire a migliorare questo settore ed
a far sì che quei poveri ragazzi, che per i casi della vita si sono
venuti a trovare in quelle condizioni, possano essere aiutati, noi,
creando altre pastoie e frapponendo altre difficoltà, non
incoraggiamo certamente nuove famiglie ad assumersi questi oneri di
carattere umanitario.
