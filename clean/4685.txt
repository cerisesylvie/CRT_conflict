Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 383 del 30 giugno 1982 - Resoconto
OGGETTO N. 383/VII - RINVIO ESAME DELLA MOZIONE CONCERNENTE:
"INIZIATIVA PER GARANTIRE IL DIRITTO AD UNA PROCREAZIONE LIBERA E
RESPONSABILE."
PRESIDENTE:
La parola all'Assessore alla Sanità ed
Assistenza Sociale Rollandin; ne ha facoltà.
ROLLANDIN - (UV):
Vorrei chiedere al Consigliere
proponente, tenuto conto della delicatezza dell'argomento, e tenuto
conto della necessità di approfondirlo, se è disponibile a
lasciarci un po' di tempo per studiare la questione per arrivare
magari all'acquisizione di documenti che possano confortare
determinate tesi. Come Giunta regionale siamo sensibili al
problema, però al momento la mozione ci trova abbastanza
disarmati.
Chiedo che si riprenda l'argomento in un'altra occasione.
PRESIDENTE:
La parola al Consigliere Minuzzo; ne ha
facoltà.
MINUZZO - (PSDI):
Sono d'accordo sul rinvio e propongo,
per evitare di sovraccaricare troppo il prossimo Consiglio, di
iscriverlo al primo Consiglio dopo la ripresa dei lavori,
rimandandolo cioè a settembre. E' un problema delicato, giustamente
come ha detto l'Assessore Rollandin. Mi sembra opportuno e giusto
approfondire tutta la questione.
PRESIDENTE:
Su proposta dell'Assessore Rollandin e con
l'accordo del proponente, l'argomento sarà iscritto nella prima
adunanza dopo le vacanze estive.
