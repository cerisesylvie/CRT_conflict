Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 2753 del 24 settembre 1997 - Resoconto
SEDUTA POMERIDIANA DEL 24 SETTEMBRE 1997
OGGETTO N. 2753/X Approvazione della cessione a titolo gratuito
di una porzione di terreno di proprietà regionale sito in Comune di
Aosta, via Trèves, alla stessa Amministrazione comunale nell'ambito
di un piano urbanistico di recupero. Delega alla Giunta.
Deliberazione Il Consiglio
Premesso che il Consiglio comunale di Aosta con deliberazione n.
279 del 19 dicembre 1995, controllata senza rilievi dalla
Commissione regionale di Controllo, ha approvato la Convenzione per
il recupero edilizio-urbanistico dell'area urbana compresa nella
zona posta a levante del tratto terminale nord di Via Martinet;
Constatato che la Regione Autonoma Valle d'Aosta è proprietaria
di un fabbricato rurale con annesso terreno della superficie
catastale complessiva di 83 mq. (di cui 15 mq. di terreno),
distinto presso il N.C.T. di Aosta al Foglio 42 n. 19 di particella
ed è comproprietaria di un terzo della corte censita al n. 18 del
Foglio 42;
Rilevato che l'Amministrazione comunale ha richiesto la cessione
del terreno predetto onde realizzare il piano di recupero
summenzionato e che in caso di mancato trasferimento volontario del
bene da parte della Regione il Comune potrebbe procedere
all'espropriazione dello stesso ex articolo 28 legge 457/78, comma
4, e articolo 16, comma 8, della legge 1150/1992;
Sottolineato che l'Amministrazione comunale ha provveduto a
proprie spese alla redazione del Tipo di Frazionamento
catastale;
Chiarito che la cessione del terreno richiesto comporterà
automatico rilascio della concessione edilizia da parte del Comune
con conseguente aumento di valore dell'immobile regionale;
Preso atto del fatto che tutte le spese notarili saranno a
totale carico dell'acquirente;
Atteso che la presente deliberazione rientra nell'obiettivo
062201 ("Gestione delle procedure per l'acquisizione e la
dismissione di beni immobili...") attribuito al Servizio attività
contrattuale e patrimoniale;
Richiamate le deliberazioni della Giunta regionale n. 6162 in
data 30 dicembre 1996, n. 317 in data 3 febbraio 1997 e n. 2436 del
7 luglio 1997 concernenti il bilancio di gestione della Regione per
l'anno 1997 e per il triennio 1997/1999, nonché la circolare
applicativa n. 7 del 6 febbraio 1997 (prot. n. 320/SGT);
Visto che, ai sensi dell'articolo 22, comma 5, della legge 19
gennaio 1996, n. 1, l'Assessore al Bilancio e alle Finanze ha
espresso parere favorevole all'alienazione con nota in data 1°
luglio 1997 prot. n. 13098/FIN;
Visto il parere favorevole rilasciato dal Capo del Servizio
attività contrattuale e patrimoniale della Presidenza della Giunta,
ai sensi dell'articolo 72 della legge regionale n. 3/1956 e
successive modificazioni e del combinato disposto degli articoli
13, comma 1 lettera e), e 59, comma 2, della legge regionale n.
45/1995, sulla presente proposta di deliberazione;
Delibera
1) di approvare la cessione al Comune di Aosta di una porzione
di terreno sito in Aosta Via A. Trèves, distinta presso il Nuovo
Catasto Terreni al Foglio 42 n. 413 (ex 19/b) giusta il Tipo di
Frazionamento approvato dall'U.T.E. di Aosta col n. 2350/1996, a
titolo gratuito in esecuzione del Piano Urbanistico di Recupero
relativo all'Area del centro storico di Aosta a Levante del tratto
terminale di Via Martinet, approvato dal Consiglio comunale della
Città di Aosta con deliberazione n. 279 del 19 dicembre 1995;
2) di onerare il futuro acquirente delle spese relative all'atto
notarile di trasferimento, oltre che delle imposte e delle tasse ad
esso inerenti;
3) di conferire al Presidente della Giunta regionale od,
eventualmente, in caso di delega, all'Assessore regionale che
interverrà alla stipulazione dell'atto notarile conseguente al
presente provvedimento, la facoltà di autorizzare l'inserzione
nello stesso delle precisazioni, rettifiche ed aggiunte che il
notaio riterrà necessarie per il perfezionamento dell'atto;
4) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d) del decreto legislativo 22
aprile 1994, n. 320.
Presidente Pongo in votazione la delibera in oggetto:
Presenti, votanti e favorevoli: 23
Il Consiglio approva all'unanimità
