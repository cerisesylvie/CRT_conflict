Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 289 del 24 novembre 1993 - Resoconto
OGGETTO N. 289/X - Selezione per incarichi e supplenze
nell'ambito della Soprintendenza per i Beni Culturali e Ambientali.
(Interrogazione)
Interrogazione - Visto la grave situazione occupazionale.
Visto la delibera di Giunta n. 8605 del 15 ottobre 1993 inerente
l'espletamento di una selezione per il conferimento di incarichi e
supplenze nell'ambito della Soprintendenza per i beni culturali ed
ambientali dell'Assessorato del Turismo, Sport e Beni
Cultu­rali.
Considerato che i candidati idonei saranno utilizzati per
inca­richi e supplenze, aventi durata temporanea, per posti di
assi­stente alle manifestazioni nell'ambito della Soprintendenza
per i beni culturali ed ambientali dell'Assessorato del Turismo,
Sport e Beni Culturali.
Considerato che molte persone che da anni esercitano tale
pro­fessione non potranno nemmeno presentare la domanda per
partecipare al concorso in questione.
Considerato che questa impostazione assunta dalla Giunta
re­gionale non risolverà niente da un punto di vista occupazionale
ma bensì creerà sicuramente una minor professionalità, almeno per
il prossimo anno, dell'intero servizio in questione.
I sottoscritti consiglieri regionali
Interrogano
la Giunta regionale per conoscere
1) quali sono i motivi di tale scelta;
2) se l'intendimento della Giunta non cambia, come saranno
valutati i titoli soprattutto quelli di servizio.
F.to: Viérin Marco-Collé-Marguerettaz
Presidente -
Ha chiesto la parola l'Assessore al
turismo, sport e beni cultu­rali, Voyat.
Voyat (UV) -
Senza andare a leggere quali sono le
premesse di questa inter­rogazione e per venire subito alle
richieste formulate dai Con­siglieri, passo al primo punto dove si
chiede quali sono i motivi di tale scelta.
Nel mese di dicembre 1992 è stato fatto un concorso per avere a
ruolo 24 adibite alle mostre che si organizzano nell'ambito della
So-vrintendenza. In questa graduatoria ci sono ancora circa 40
per-sone, di cui purtroppo non tutte sono disponibili per le
sostituzioni.
Per meglio dire, soprattutto in estate quando c'è il maggior
numero di manifestazioni disseminate sul territorio, si è reso
necessario fare questa selezione, in quanto le nostre ri­chieste di
maggior personale, al di fuori di quello che era l'elenco del
concorso del dicembre 1992, venivano indirizzate sulla base della
richiesta numerica, così come prevede la legge, all'Ufficio di
collocamento, dal quale ci veniva inviato del per­sonale e del
quale dovevamo, in seguito, accertare la conoscen­za della lingua
francese.
Allo stesso tempo abbiamo constatato che sempre in questo stesso
personale c'erano delle persone che erano da poco in Valle d'Aosta,
che non conoscevano la realtà dei vari castelli dove andavano e non
conoscevano la realtà degli scavi archeologici che ci sono ad
Aosta, perché alcune di queste persone non vengono solo utilizzate
per le mostre, ma vanno anche a sostituire i custodi dei castelli e
i custodi delle aree archeologiche ad Aosta.
Pertanto, proprio per avere - con­trariamente a quanto dice la
pre-messa dell'interrogazione - del personale più preparato in
quanto dovrà sostenere una selezio­ne, si pensa in questo modo di
risolve-re nel migliore dei modi la carenza di personale in tale
settore. Per quanto riguarda i titoli di servizio, sarà previsto un
pun­teggio non inferiore al 50 percento dei punti a disposizione
per ciascun com-missario, così come prevede l'articolo 90 della
legge regionale 3/56.
Presidente -
Ha chiesto la parola il
Vicepresidente del Consiglio, Viérin Marco.
Viérin M. (DC)
- Non mi soddisfa per niente la
risposta dell'Assessore, anzi mi stupisce, perché l'interrogazione
era molto precisa e poneva l'accento sul fatto della
professionalità.
L'Assessore mi ha risposto che facendo il concorso o meglio
questa selezione, si ha una professionalità maggiore. Secondo me
questo non avverrà, per due ragioni. In primo luogo, avre­mo 15-16
persone che hanno fatto per 8-10 anni questo lavoro, le quali non
potranno neanche partecipare alla selezione; quindi avremo 15-16
persone che staranno comunque a casa, dopo aver lavorato in quel
settore per 8-10 anni. Quindi l'As­sessore non mi può venire a dire
che queste 15-16 persone non hanno professionalità, che vengono da
fuori Valle...
(...interruzione dell'Assessore Voyat...)
...la risposta è stata questa: perché molte persone che si
utiliz­zavano adesso tramite la chiamata diretta al Collocamento
non conoscevano la realtà dei castelli e delle aree archeologiche.
Va bene, queste persone potevano essere 5, 7, 10, o non so quante.
Ma a questo punto comunque 15-16 persone rimangono a casa dopo aver
lavorato per 8-10 anni in quel settore.
Potrei anche accettare questa risposta, se un domani con detta
selezione si risolvesse anche solo in minima parte il problema
dell'occupazione, dando cinque posti di lavoro in più; ma questo
non succede, il numero delle addette sarà lo stesso.
Quindi che questa selezione garantisca una maggiore
professionalità è una argomentazione che non regge, perché almeno
sul discorso dell'età si verificherà che tutte quelle ragazze che
da una vita sono lì, non saranno più lì di sicuro. Inoltre anche
altre ragazze che sono state lì per altri anni, non tutte
passe­ranno alla selezione. Quindi avremo circa un 50 percento di
persone nuove che andranno a fare quel lavoro; ma è un lavoro a
tempo determinato, e non un lavoro a tempo indeterminato, perché se
fosse un lavoro a tempo indeterminato, sarei perfet­tamente
d'accordo sul concorso e sulla selezione.
Quindi questa è chiaramente una scelta della Giunta. Per
cari­tà, ognuno fa le sue scelte; ritengo però che se si vuole
portare l'azienda pubblica sempre più verso un'azienda che
assomigli a quella privata, dobbiamo guardare alla
professionalità.
Chia­ramente non accetto le risposte date dall'Assessore per i
mo-tivi che ho detto poc'anzi: che persone che sono lì da molto
tempo non potranno neanche fare il concorso; che sicuramente molte
delle persone che hanno già lavorato lì per 6 mesi all'anno non
su-pereranno la prova di selezione, e nel prossimo anno nelle
mostre avvertiremo alcuni disagi, oltre ai problemi che prima
dicevo.
Inoltre, questo problema il sottoscritto, facendo parte della
Commissione generale per l'impiego, lo ha sollevato in quella sede,
dove era presente anche l'Assessore Mafrica, il quale si è preso
l'impegno in quella sede di parlarne in Giunta. Mi stupi­sce che
l'Assessore Voyat non abbia neanche menzionato il fatto di averne
discusso almeno in Giunta di questo problema, perché la Commissione
generale per l'impiego ha dato ragione al sottoscritto,
all'unanimità.
Se questa è una volontà politica, si abbia almeno il coraggio di
dirlo, anche perché solo alcuni giorni fa l'Amministrazione
re­gionale per procedere all'assunzione a tempo determinato di 21
persone adibite ai corsi di taglio e cucito per 6-7 mesi non ha
proceduto a selezione, ma ha fatto regolare domanda all'Ufficio di
collocamento a chiamata diretta, tramite le graduatorie.
Quindi abbiamo due casi identici nei quali sono state utilizzate
due strade diverse. Però se utilizzo due strade diverse, devo
an­che giustificare il perché. Anche per il corso di taglio e
cucito il Collocamento può mandarmi due persone che sanno il
francese o due persone che vengono da fuori Valle e non conoscono
la realtà o certe caratteristiche valdostane.
Quindi, Assessore, il discorso è sempre lo stesso: o si sceglie
una via di selezione per tutto, o su un certo discorso si sceglie
la richiesta al Collocamento che ha le liste fatte "ad hoc", e per
il francese si può fare la prova di francese appena il Collocamento
invia le relative liste, per cui non ci sono problemi di sorta.
Visto che si parla del discorso occupazionale, volevo dire
all'As­sessore Vicquéry - per lanciargli un messaggio - che si
hanno notizie che l'USL assumerà a tempo indeterminato su chiamata
diretta al Collocamento sia persone per l'assistenza
socio-sani­taria sia per lavoro di coadiutore. Chiaramente l'USL ha
un suo discorso a parte, però ritengo che sia importante verificare
che, trattandosi qui di un posto a tempo indeterminato, non si
deb­bano seguire altre strade.
Richiamando tutto quello che ho detto e soprattutto le
incon­gruenze che nascono su scelte di tipo diverso per un'affinità
comune, ritengo che questa scelta sia sbagliata. Pertanto
l'As­sessore non mi ha risposto su quali saranno gli intendimenti
della Giunta, perché la linea pare sia comunque quella.
Sul secondo punto dell'interrogazione, concernente il punteggio
per i titoli, è chiaro che il 50 percento dei punti, quindi 2 punti
e mezzo, sono a disposizione della relativa commissione, perché la
legge lo prevede. Chiedevo se c'era qualche intenzione diver­sa da
parte della Giunta, ma se si delega la commissione, va bene.
(...interruzione dell'Assessore Voyat...)
... di competenza della commissione, però si utilizza il minimo
di legge; va bene.
