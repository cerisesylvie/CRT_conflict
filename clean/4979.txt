Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 700 del 16 dicembre 1982 - Resoconto
OGGETTO N. 700/VII - AMPLIAMENTO DELL'ATTIVITA' COMMERCIALE
DI UNA DITTA ESERCENTE IN AOSTA - (Interrogazione con risposta
scritta).
PRESIDENTE
: Do lettura dell'interrogazione con risposta
scritta presentata dal Consigliere Minuzzo:
INTERROGAZIONE CON RISPOSTA SCRITTA
LETTA
la risposta all'interrogazione con risposta
scritta fornita dall'Assessore all'Industria, Commercio,
Artigianato e Trasporti;
CONSIDERATO
che tale risposta non risulta al
richiedente molto chiara e che il problema è tornato di attualità
sugli organi di informazione;
AL FINE
di avere una visione più chiara della
questione;
INTERROGA
il Presidente della Giunta regionale per conoscere:
1°) se a tutt'oggi la Giunta o la Sua Signoria hanno
rilasciato il "nulla osta" o qualsiasi autorizzazione al fine di
permettere l'ampliamento dell'attività commerciale della Ditta
F.lli Gatti di Aosta;
2°) se è sua intenzione rilasciare "il nulla osta" o
qualsivoglia autorizzazione per quanto previsto al punto
1°);
3°) se risponde a verità, quanto scritto dagli organi di
informazione locale, che la ditta F.lli Gatti di Aosta ha chiesto
l'ottava tabella merceologica per poter vendere l'azienda ad una
società per la grande distribuzione;
4°) se i pareri della Commissione prevista dall'art. 17 della
legge 11 giugno 1971, n. 426 devono essere espressi a maggioranza
dei presenti o a maggioranza, dei componenti rappresentati, o
qualificata;
5°) se il parere espresso dalla Commissione, come risposto al
punto 3°) della risposta prot. n. 974, è stato preso a maggioranza
dei presenti o del plenum della stessa.
PRESIDENTE
:E'stata data risposta scritta.
