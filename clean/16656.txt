Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 3073 del 2 aprile 1998 - Resoconto
SEDUTA ANTIMERIDIANA DEL 2 APRILE 1998
OGGETTO N. 3073/X Ratifica della deliberazione n. 712 in data 9
marzo 1998, adottata dalla Giunta regionale in via d'urgenza.
Oggetto n. 712 in data 9 marzo 1998: Approvazione di
integrazioni al programma operativo Konver II 1994/1999, di
variazione di bilancio per l'iscrizione dei relativi contributi
provenienti dall'Unione Europea e dallo Stato italiano nonché
dell'attuazione dell'intervento di recupero dell'ex Caserma
"Giordana" in Comune di Valgrisenche.
Presidente La parole au Conseiller Viérin Marco.
Viérin M. (Aut) Per chiedere al Consiglio di concedere una breve
sospensione per una riunione di minoranza.
Presidente Cinque minuti di concessione sono sempre stati
concessi. Il Consiglio è sospeso per cinque minuti.
Si dà atto che la seduta è sospesa dalle ore 12,12 alle ore
12,36.
Presidente Ha chiesto la parola il Consigliere Squarzino
Secondina.
Squarzino (PVA-cU) Ho chiesto la parola sul punto 15 all'ordine
del giorno per congratularmi sul fatto che finalmente i lavori
vanno avanti per questa ex caserma, che era lì un po' come una
cattedrale iniziata che poi non va avanti, quindi direi che è una
cosa positiva questa.
Chiederei anche al Presidente del Consiglio di accogliere la
richiesta che è stata fatta di un incontro di una rappresentanza
della Consulta nella Conferenza dei Capigruppo, che ci sarà questa
mattina alle 12,45, perché credo che sia giusto che le donne, come
hanno voluto esprimere con uno striscione che è stato sequestrato e
non si è consentito neanche alla minoranza che era all'interno
della riunione di vederlo, credo che sia giusto che le donne
possano esprimere le loro opinioni...
Presidente ... Consigliere Squarzino, stiamo parlando del punto
15 all'ordine del giorno, il suo intelligente tentativo di...
Squarzino (PVA-cU) ... credo che sia giusto che ci sia
quest'audizione.
Ringrazio e finisco di distribuire ai colleghi un volantino che
critica la non approvazione della legge della Consulta...
Presidente Lei sa che deve chiedere alla Presidenza prima di
distribuire delle cose. Quanti voti le porta questo,
Consigliere?
Pongo in votazione il punto in oggetto:
Presenti, votanti e favorevoli: 29
Il Consiglio approva all'unanimità
Presidente Il Consiglio è sospeso, sono convocati i Capigruppo
per una riunione specifica; poi i Capigruppo decideranno cosa fare
per incontrare coloro che hanno chiesto di incontrarli, ancorché
come è consuetudine la richiesta avrebbe dovuto essere fatta al
Presidente del Consiglio, che non ha avuto nessuna richiesta
ufficiale di incontro, se non attraverso il Consigliere Squarzino.
Quindi ancora una volta dico che questo è un metodo scorretto.
La seduta è tolta.
