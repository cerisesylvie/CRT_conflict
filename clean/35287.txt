Classificazione
TRASPORTI E VIABILITÀ
Viabilità



Oggetto del Consiglio n. 2800 del 6 febbraio 2013 - Resoconto
OGGETTO N. 2800/XIII - Interrogazione: "Tempistica per
l'avvio dei lavori di riqualificazione pedonale nel Quartiere Dora
del comune di Aosta".
Président -
La parole à l'Assesseur Viérin.
Viérin M. (SA)
- Merci Président.
In riferimento all'interrogazione di cui parliamo oggi, voglio
evidenziare preliminarmente ai colleghi che le tre questioni
sollevate riguardano sostanzialmente interventi rientranti nella
sfera di competenza del Comune di Aosta; ad ogni buon conto sono
state comunque fatte dai nostri dirigenti alcune, diciamo,
richieste agli stessi tecnici e sono state quindi assunte
informazioni fornite dal Dirigente dell'area lavori pubblici e
viabilità del Comune di Aosta, perché sono tre domande che
riguardano il Comune. Per correttezza comunque le comunico quello
che i dirigenti del Comune ci hanno fatto sapere: il Comune di
Aosta, in riferimento al punto 1, ha predisposto il progetto
esecutivo dell'intervento di riqualificazione del manufatto e lo ha
inviato alla Rete Ferroviaria Italiana a Roma circa 10 mesi fa e
precisamente, ci hanno detto, il 2 aprile 2012 per il parere di
competenza. L'intervento riguarda il ripristino della copertura in
sostituzione di quella in eternit già rimossa lo scorso anno,
nonché il consolidamento dei pilastri di sostegno e la sistemazione
con messa a norma e verniciatura dei parapetti e, infine, il
rifacimento della pavimentazione. Nel mese di agosto 2012 è stato
effettuato un sopralluogo congiunto dei tecnici comunali di Aosta e
di quelli della Rete Ferroviaria Italiana nel corso del quale sono
emersi alcuni problemi legati alla non idoneità sotto il profilo
antisismico dei pilastri della struttura. Il progetto aggiornato è
stato trasmesso dal Comune di Aosta alla Rete Ferroviaria Italiana
nella prima metà del mese di dicembre 2012, circa un mese e mezzo
fa e ad oggi non è ancora pervenuto il parere dalla Rete
Ferroviaria Italiana, che il Comune stesso ha provveduto a
sollecitare attraverso
e-mail
il 1° febbraio 2013.
In merito al punto 2, relativamente a questo intervento, non
risulta che il Comune di Aosta abbia assunto iniziative. Io
aggiungo una considerazione su questo: che, secondo noi, nel
redigere lo studio di fattibilità relativo al tratto di tangenziale
vigili del fuoco-rotonda per Roisan-rotonda per l'ospedale ci sarà
la possibilità di valutare varie ipotesi quali la passerella, il
nuovo sottopasso, l'ampliamento del sottopasso esistente, quindi
potremmo effettivamente in quella fase entrare nel merito, noi come
Regione, per vedere se c'è una possibilità durante le procedure
dello studio ad elencare quanto gli uffici stanno già
vagliando.
Punto 3: è in corso da parte dei professionisti incaricati del
Comune di Aosta la procedura di verifica, ai sensi dell'articolo
112 del decreto legislativo n. 163 del 2006, della progettazione
esecutiva, che dovrebbe concludersi entro fine febbraio. Sono
inoltre in corso di redazione da parte dei tecnici incaricati dello
sviluppo della progettazione del nuovo tratto stradale i
frazionamenti delle aree interessate dai lavori. Si presume che,
sempre entro il mese prossimo, gli stessi vengano approvati da
parte dell'Agenzia del territorio e consegnati all'Ufficio espropri
dell'Amministrazione comunale di Aosta ai fini del prosieguo
dell'iter di acquisizione delle aree. Io credo di aver dato tutti i
dati possibili, poi posso lasciare anche copia, perché sono dati
che ci ha fornito il Comune di Aosta.
Président
- La parole à la collègue Fontana.
Fontana (PD)
- Ringrazio l'Assessore per essersi
interessato, anche se è una competenza del Comune. Sono a
conoscenza che queste problematiche sono del Comune di Aosta, però
penso che, come Regione, tra l'Assessorato del Comune e
l'Assessorato anche della Regione si poteva anche avere una
sinergia per poter risolvere le problematiche. Siamo a fine
legislatura e i cittadini del Quartiere Dora continuano a dire
queste problematiche: la questione della passerella, che non c'è
una tettoia e d'inverno nevica, piove e ci sono persone anziane che
rischiano veramente di farsi male, che sono cadute e nessuno prende
dei provvedimenti...oppure qual era l'altra? La
riqualificazione...la bretella per decongestionare il traffico
veicolare all'interno del Quartiere Dora...cioè i cittadini sono
veramente arrabbiati, perché ogni volta che arrivano le elezioni ci
sono delle promesse, però alla fine nell'arco della legislatura
vengono lasciati a sé stessi. Adesso lei mi ha detto che nel 2012
ci sono stati degli incontri, chissà come...mi sembra...
(
interruzione dell'Assessore Pastoret, fuori
microfono
)
...sì, ma non sto dicendo a lei, Assessore! Quello che però le
chiedo veramente è di mettersi magari in contatto, nel senso di
poter lavorare insieme e vedere se si possono risolvere queste
problematiche. I cittadini, quando vedono che non vengono risolti i
problemi, si rivolgono anche agli Assessori regionali, penso che la
politica deve dare risposte, ma è possibile che solo da noi i tempi
siano così lunghi? Penso al trenino di Cogne: 30 anni, il Cinema
Splendor: 18, penso a tutte le altre...cioè non è possibile...una
passerella, sono cose piccolissime, un passaggio pedonale...con
questo non sto rimproverando lei, perché lo so che la competenza
non è sua, comunque la ringrazio per essersi preso carico di questo
problema e mi auguro che continuiamo a prenderci l'impegno di poter
vedere se riusciamo a risolvere questi problemi, che sono veramente
piccoli, ma molto importanti per le persone che abitano al
Quartiere Dora, perché è troppo comodo nel momento delle votazioni
andare lì e promettere mari e monti e poi alla fine dimenticarsi di
questa gente. Grazie.
Président
- Point 7 à l'ordre du jour.
