Classificazione
CONSIGLIO REGIONALE
Attività consiliare d'aula



Oggetto del Consiglio n. 238 del 20 dicembre 2018 - Resoconto
OGGETTO N. 238/XV - Comunicazione del Presidente del
Consiglio.
Rini (Presidente)
- Alla presenza di 28 consiglieri
possiamo cominciare questa seduta del Consiglio regionale.
Prima di passare all'ordine del giorno permettetemi di ricordare
che la Presidenza del Consiglio dei Ministri ha disposto nella
giornata di oggi l'esposizione a mezz'asta delle bandiere nazionale
ed europea sugli edifici pubblici dell'intero territorio nazionale
in segno di lutto nel giorno delle esequie solenni di Antonio
Megalizzi, il giovane morto a seguito dell'attentato terroristico a
Strasburgo.
Antonio Megalizzi era un giovane universitario il cui sogno era
quello di raccontare l'Unione europea da giornalista, un sogno
spezzato dalla follia del terrorismo proprio a poca distanza dalla
sede del Parlamento europeo. Questa tragedia ci ricorda quanto sia
doveroso tenere sempre alto il livello di attenzione per
contrastare nel modo più efficace possibile ogni forma di
terrorismo, ma anche quanto sia necessario coltivare e diffondere
una cultura di pace, una cultura di solidarietà, di ascolto e di
dialogo, rifiutando nettamente ogni forma di violenza. Chiedo
quindi a quest'Aula un minuto di silenzio in ricordo di Antonio
Megalizzi.
L'Assemblea in piedi osserva un minuto di
raccoglimento
.
