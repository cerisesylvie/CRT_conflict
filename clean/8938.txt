Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3439 del 28 gennaio 1988 - Resoconto
OGGETTO N. 3439/VIII - REIEZIONE DELLA PROPOSTA DI LEGGE
CONCERNENTE: "NORME SULLA VALUTAZIONE DELL'IMPATTO AMBIENTALE DI
DETERMINATE OPERE PUBBLICHE E PRIVATE".
PRESIDENTE:
Ha chiesto di illustrare la proposta il
Consigliere Torrione, ne ha facoltà.
TORRIONE - (P.S.I.):
1984-1988: quattro anni. Questo
disegno di legge approda in aula dopo un travagliatissimo iter
procedurale, nel senso che quando noi ravvisammo nell'ormai lontano
1984 l'esigenza di dotare la nostra Regione di una normativa
sull'impatto ambientale, ci si disse che questo provvedimento non
poteva passare all'esame del Consiglio se mancava un quadro di
riferimento legislativo più ampio.
L'Assessore Perrin ci pregò di procrastinare l'esame di questo
provvedimento di legge al momento in cui sarebbe stata approvata la
legge quadro sull'ambiente.
Dichiarai in una seduta, perchè già una volta (anzi più volte)
arrivò in aula questo provvedimento, che ero disposto anche a
rinunciare alla paternità del disegno di legge se la Giunta avesse
fatto suo un provvedimento del genere. A noi quello che interessava
ed interessa tuttora, in maniera marcata, è che la Regione si doti
di uno strumento legislativo sull'impatto ambientale.
Dal 1984 ad oggi si sono succeduti una serie di avvenimenti che
fra l'altro avrebbero avuto un altro sviluppo, avrebbero avuto
forse un altro impatto sul nostro ambiente se fossimo stati in
possesso di norme specifiche.
A cosa si applica (o meglio ancora: a cosa si sarebbe dovuta
applicare) la procedura di impatto ambientale?
L'applicazione si estende a tutta una serie di realizzazioni, in
primo luogo impianti per i quali siano previste attività estrattive
con movimenti di terra e per attività di escavazioni fluviali; di
questo il nostro Consiglio si è già occupato al momento
dell'approvazione del cosiddetto piano sulle cave. Ci sono poi le
opere di arginatura di fiumi o torrenti; impianti per l'estrazione
ed il trattamento dei minerali; impianti industriali di qualsiasi
tipo compresi quelli per la produzione di energia elettrica;
impianti per lo stoccaggio ed il trattamento dei rifiuti solidi;
insediamenti zootecnici con caratteristiche industriali; invasi per
la produzione di energia elettrica; infrastrutture ferroviarie;
strade interpoderali, comunali, regionali, statali ed autostrade;
elettrodotti; piste di sci; piste forestali; impianti funi-viari e
di risalita; paravalanghe.
Ho voluto leggere quelle che all'art. 3 sono elencate come
realizzazioni che avrebbero dovuto essere sottoposte alla procedura
di impatto ambientale, perché dal 1984 in poi in questi settori si
sono verificati dei danni all'ambiente di notevole portata per
effetto di alcune realizzazioni. Citerò due esempi, uno si
riferisce all'elettrodotto del Superphoenix, che ha fornito alla
nostra Regione un tragico e triste primato sul piano della
devastazione ambientale; l'altro discorso che mi sta
particolarmente a cuore è quello delle strade interpoderali,
comunali e regionali. Secondo un recente censimento che ho fatto
tramite riscontri dello stesso Assessorato all'Ambiente, abbiamo in
Valle d'Aosta oltre 1420 km. di strade, realizzate dalla Regione
con criteri costruttivi a dir poco discutibili - questo vale
soprattutto per il passato che hanno portato notevoli danni al
nostro ambiente.
Vorrei che i Consiglieri si soffermassero un attimo su questo
discorso dei 1420 km. perché è impensabile che una Regione come la
nostra, che ha uno sviluppo territoriale complessivo di 3462 kmq,
sopporti una rete viaria di questo sviluppo. Non è più pensabile
che la Regione rimanga inerte di fronte ad un problema di questo
tipo, come non è più pensabile che rimanga inerte di fronte ad un
altro problema che ha dei riflessi rilevantissimi per quanto
riguarda il nostro turismo, e sono i cosiddetti impianti di
risalita, altro settore in cui si è verificata la devastazione di
un intero territorio, come quello dello Chécrouit.
Mi chiedo come possa una Regione a vocazione turistica, una
Regione che è stata nel passato così gelosa delle sue
caratteristiche paesaggistiche ed ambientali, rimanere inerte di
fronte ad un problema di questa gravità; l'autonomia la si difende
non soltanto da un punto di vista finanziario: è vero che non si
può essere autonomi senza una autonomia finanziaria, ma non esiste
autonomia se noi non difendiamo il nostro territorio che è
l'elemento essenziale per il quale noi valdostani sussistiamo.
Avevo apprezzato la decisione della Giunta di dare vita ad un
Assessorato all'Ambiente; qui voglio aprire una parentesi per dire
che questa mia legge sull'impatto ambientale, che è stato forse il
primo provvedimento che è arrivato in Consiglio regionale di una
certa portata in questo settore, aveva un significato ben preciso
se gestita da un Assessorato che non fosse - lo ripeto per la
centesima volta e ne chiedo scusa ai colleghi - una appendice
caudataria di un altro Assessorato. Quest'ultimo ha senz'altro una
valenza di una certa portata in Valle d'Aosta, tale, anzi, che
schiaccia una competenza che è diventata invece di primaria
importanza, ed è la competenza ambientale.
Non nego che l'agricoltura e le foreste abbiano una importanza
fondamentale; non sono d'accordo nella equazione: contadino uguale
tutela dell'ambiente. È una delle componenti, forse una delle più
importanti, ma non è la sola per una tutela ambientale di una certa
rilevanza, anche perchè, per una serie di ragioni che hanno portato
ad un impoverimento complessivo del settore agricolo, sia come
numero di addetti, sia come elemento di rilevanza economica,
l'agricoltura ha una importanza relativa nella nostra Regione.
Per questo motivo, il considerare il primo ecologo l'agricoltore
diventa quasi una affermazione di principio, che non corrisponde
però ad una realtà: basta fare un giro in elicottero sopra la
nostra Regione, per renderci conto dello stato di abbandono in cui
si trovano alcune zone della nostra Valle prima adibite a pascolo,
oppure alla fienagione, cosa che non si fa più per una serie di
ragioni che sarebbe troppo lungo elencare.
Questa competenza ambientale, ed è una considerazione che
facciamo da tempo, deve ribaltarsi, deve diventare una competenza
che è trasversale a vari altri Assessorati, perché non riguarda
solo l'Assessorato all'Agricoltura e Foreste, ma riguarda
l'Assessorato ai Lavori Pubblici in maniera determinante, e qui
faccio un accenno al discorso dell'impatto terribile che ha avuto
la costruzione di opere di arginatura in maniera del tutto
dissennata.
Non so se i nostri figli saranno contenti di questo intervento
che si è fatto per l'arginatura dei fiumi. Dico questo perchè se
avessimo avuto a disposizione una procedura di impatto ambientale,
ebbene, l'approccio nella regimazione delle acque sarebbe stato
sostanzialmente diverso: invece di avere una colata di cemento e di
pietre che cerca per qualche verso di arginare i fiumi, avremmo
avuto forse altri tipi di intervento. Questo è un fenomeno che si
vede soprattutto viaggiando sopra la nostra Regione, e si vede
quale impatto visivo hanno avuto queste opere di arginatura, per
non parlare poi dell'impatto sull'ambiente: collegata anche al
fenomeno dell'autostrada, l'arginatura da Aymavilles ad Aosta ha
cambiato l'assetto territoriale di una parte della nostra
Regione.
La procedura di impatto ambientale serve per coniugare due
elementi che sono fondamentali: il progresso con la conservazione
dell'ambiente. Noi non siamo degli ecologi disperati per cui
diciamo che questo non si deve fare; diciamo che le realizzazioni e
gli interventi di una certa rilevanza degli enti pubblici, dei
privati, devono essere fatti in determinati modi, con determinate
cautele, che portino ad affrontare la tematica ambientale in
termini diversi sul piano dell'acquisizione culturale, che portino
ad affrontare un impatto sull'ambiente diverso da quello che è
stato finora. È strano che l'Amministrazione regionale abbia potuto
in tutti questi anni essere la prima responsabile di un certo
degrado ambientale della nostra Regione, e ritorno al discorso
delle piste forestali, degli interventi sull'arginatura dei fiumi,
ritorno all'elettrodotto del Superphoenix, che denunciammo per
primi in quest'aula con una mozione del marzo del 1984, per
sottolineare l'impatto che poteva avere sulla nostra Regione il
fatto che un elettrodotto così ciclopico ci passasse sulla
testa.
E adesso lo vediamo: non c'è più un angolo della nostra Regione
che si possa fotografare, senza che appaia un pilone in primo
piano. Ricordo che l'Assessore Perrin, dopo due mesi che avevamo
denunciato il discorso del Superphoenix, arrivò in Consiglio e con
molta onestà disse che in effetti la costruzione di quel pilone
accanto ad un'altra opera (di tipo ferroviario stavolta) precludeva
la possibilità addirittura di guardare il Monte Bianco. Ecco perchè
avevamo aggiunto anche il discorso della ferrovia, perché non è
vero che l'attraversamento della Valle d'Aosta con una nuova linea
ferroviaria possa essere indolore; non è assolutamente vero e lo
vediamo proprio in quell'ambito territoriale che abbiamo citato,
quello dell'Equiliva, dove la costruzione di una galleria
ferroviaria ha rappresentato una brutalizzazione del nostro
territorio, sia sul piano visivo, sia sul piano dell'intervento
vero e proprio.
Non credo sia più ipotizzabile un discorso sull'ambiente per
approssimazioni, come abbiamo fatto in tutti questi anni. Mi si
potrà dire che l'aver agganciato la competenza dell'ambiente ad un
Assessorato preesistente ha fatto sì che l'ultimo nato fosse
accolto dalle due altre competenze con un certo rifiuto, e posso
anche capirlo; però mi rendo conto che questo discorso va ormai
fatto in termini ultimativi, perchè la Valle d'Aosta non può più
sopportare degli ulteriori affronti ambientali. Sappiamo di non
poter ipotizzare il ritorno ad una Valle d'Aosta arcadica e
bucolica, lungi da noi una visione di questo tipo; noi ipotizziamo
una visione della Valle d'Aosta che sappia coniugare il discorso
del suo sviluppo con il discorso di una tutela più accurata del suo
territorio.
Erich Fromm disse che noi tutti avevamo perso questa impossibile
scommessa, quella di garantirci un progresso illimitato.
In effetti, questa scommessa noi l'abbiamo persa; capisco che un
tema come questo dell'ambiente possa interessare ben pochi
Consiglieri, d'altronde le risultanze le abbiamo viste in
quest'aula constatando una disattenzione generale. Poi dopo
piangiamo sul latte versato, diciamo che non si può fare gli
ecologi con la cravatta passeggiando per via De Tillier: per fare
gli ecologi bisogna per forza essere nati oltre i mille metri,
altrimenti qui non si è neanche abilitati a parlare. Questa forma
di disattenzione peserà a lungo su questo Consiglio, anche perchè
la nostra regione potrà rimproverarsi e lanciare un "j'accuse" nei
confronti di chi non ha saputo amministrare pensando in primo luogo
a questo problema.
Questo lo diciamo e lo ribadiamo con forza, perchè nel lontano
1960 un nostro compagno in questo stesso Consiglio si fece
promotore di una legge che è stata all'avanguardia per i tempi, una
legge che purtroppo è stata cassata dalla Corte Costituzionale nel
suo articolo più importante. In quel momento la stessa
disattenzione, mi diceva questo compagno con molta amarezza, aveva
pervaso il Consiglio nel momento in cui si dicevano alcune cose;
quando poi la Corte Costituzionale ha bocciato quell'articolo che
faceva della nostra Regione una sorta di parco e che l'avrebbe
salvaguardata da tutti gli attentati sul piano dell'ambiente che le
sono stati portati in questi ultimi 25 anni; anche allora questo
Consiglio avrebbe dimostrato una sua disattenzione. Adesso noi
siamo qui a dire che allora avevamo ragione.
Ci vorrà anche molto tempo perchè questo discorso dell'ambiente
penetri nella coscienza degli individui, ma l'aver svolto la
funzione di traino non ci dispiace assolutamente, soprattutto per
quanto riguarda un argomento delicato come questo.
Quando presentammo il disegno di legge, la direttiva CEE non era
ancora operante; ora la direttiva CEE sull'impatto ambientale
esiste, e trovo strano che si sia dovuto aspettare questa direttiva
per poi neanche applicarla, quando un paese che dista pochi
chilometri da noi, la Francia, già nel 1976, dimostrando una
preveggenza che in Italia non abbiamo avuto, applicò una procedura
di impatto ambientale, i cui risvolti sul territorio si sono
visti.
C'è un'altra attenzione nei confronti dell'ambiente dall'altra
parte delle Alpi, il che significa che lo strumento legislativo è
servito in maniera determinante, anche se riconosco che la
legislazione francese in fatto di ambiente dimostra la corda ed ha
dimostrato anche lì dei tentennamenti e delle incertezze; tuttavia
da un punto di vista generale il giudizio su questo tipo di
legislazione che riguarda l'impatto ambientale è sostanzialmente
positivo.
Voglio solo aggiungere due cose e poi concludo. La prima è che
la procedura di impatto ambientale non viene fatta con una
imposizione brutale da parte della Regione, quindi con un
atteggiamento di prevaricazione nei confronti degli enti locali
minori, perchè si è capito che una cosa imposta prima di tutto
sarebbe stato un atto di prevaricazione nei confronti delle
autonomie locali, soprattutto dei Comuni. La seconda considerazione
è che la procedura di impatto ambientale deve coinvolgere le
comunità che sono soggette ad essere prese in considerazione, per
il fatto che sul loro territorio si colloca una di quelle
realizzazioni che ho citato prima e che sono elencate all'art. 3
del nostro provvedimento. Quindi nel nostro progetto di legge, cosa
che poteva poi essere modificata in termini anche sostanziali a
seconda di quelle che potevano essere le proposte, prevedevamo la
costituzione di una apposita Commissione che coinvolgesse ai
massimi livelli i Sindaci e i responsabili dei Comuni, proprio per
evitare che la Regione avesse un atteggiamento, come sovente ha
avuto, di una certa arroganza nei confronti delle comunità
minori.
Purtroppo su questo argomento devo denunciare un certo tipo di
ambiguità - mi dispiace per l'Assessore Perrin, del quale ho molta
stima - dovuta ad una serie di motivi che l'avranno portato a dire
in passato alcune cose e adesso altre. Avevamo ritirato, lo
sottolineavo all'inizio, il nostro provvedimento in attesa di una
legge-quadro sull'ambiente, legge che è approdata anche all'esame
delle Commissioni e che poi è finita in quel cassetto sbagliato
della scrivania dell'Assessore Perrin e non è più riemersa.
Ci rendevamo conto che non era essenziale una legge quadro
sull'ambiente per passare poi alla procedura di impatto ambientale.
La riprova di questa nostra affermazione l'abbiamo avuta ieri,
quando ho voluto far sottolineare all'Assessore, e lo ha
sottolineato poi anche lui, il fatto che per la strada che riguarda
i vigneti di Donnas la Giunta si era fatta promotrice di dare
incarico ad una società specializzata di fare uno studio di impatto
ambientale, e l'Assessore ieri, con molta franchezza, mi ha detto:
"Si può procedere senza avere a disposizione nessuna legge".
Concludo questo mio primo intervento con una considerazione:
l'Amministrazione regionale in questo senso ha dimostrato, da una
parte, un atteggiamento di apertura, dall'altra, un atteggiamento
di chiusura, perchè ha sottoposto a procedura di impatto
ambientale, senza avere nessuna legge-quadro di riferimento e senza
avere neanche una legge sull'impatto ambientale, la maggiore opera
che si realizzerà nei prossimi anni in Valle d'Aosta, vale a dire
l'autostrada. Ha sancito con quella decisione, che era poi la
decisione che è filtrata attraverso il Consiglio di
Amministrazione, la necessità di avere una regolamentazione
sull'impatto ambientale, e questo atteggiamento lo ha avuto anche
in seguito; l'ultimo esempio è quello di ieri.
Allora credevo che l'Assessore alludesse al fatto che si possa
sottoporre un'opera a procedura di impatto ambientale anche in
assenza di una legge quadro, ora capisco che invece si può
procedere anche senza una legge di impatto ambientale. Ma perché,
chiedo all'Assessore, nel settore dell'ambiente dobbiamo essere
sempre la Cenerentola delle Regioni? Starò molto attento quando si
farà questo convegno sull'ambiente, perchè noi abbiamo dei tristi
primati in questa Regione, senza voler fare del masochismo, e sarà
bene che di questi primati negativi ci rendiamo conto.
L'atteggiamento dell'Amministrazione regionale è contraddittorio,
non ha una sua linea, non ha un suo obiettivo, e il fatto che
l'Assessorato abbia proceduto così a tentoni e per tentativi lo
dimostra: una volta dà un incarico per l'impatto ambientale
un'altra volta non lo dà. Questo è un discorso che non può più
essere fatto; bisogna sapere quale sviluppo avrà la nostra Regione,
bisogna contestualmente anche sapere che tipo di impatto avranno i
futuri interventi sul nostro territorio. Inoltre, per evitare che
siano degli impatti estremamente negativi come si è verificato nel
passato, è indispensabile una normativa sull'impatto ambientale,
che è ormai un dato di fatto scontato a livello europeo, ma credo
anche a livello italiano, perchè altre Regioni hanno iniziato a
predisporre e ad approvare leggi in materia.
Non ho altro da aggiungere; la tutela dell'ambiente può essere
anche un elemento di secondaria importanza, ed io per essere
credibile devo anche dire che non sempre le forze di sinistra nel
loro complesso hanno fatto della tematica ambientale uno dei
capisaldi delle loro rivendicazioni politiche. Quella sull'ambiente
è una acquisizione tarda anche qui, però dico che quando questo
discorso dell'acquisizione è stato fatto, poi le forze di sinistra
hanno dimostrato - e qui non rivendico dei primati nel modo più
assoluto - una capacità di essere più incisive di altre forze.
Mi rivolgo all'Assessore Perrin, del quale ho stima - e lo
voglio ribadire in questa occasione - e del quale riconosco la
sensibilità soprattutto come uomo di cultura, e gli chiedo (ed è un
interrogativo che mi pongo da tempo): è pensabile che il movimento
dell'Union Valdôtaine non abbia sentito la necessità di capovolgere
una situazione proprio nell'affrontare questo argomento? I più
gelosi assertori della necessità di conservare l'integrità del
nostro territorio, almeno a parole, sono loro; adesso lo devono
dimostrare anche nei fatti.
PRESIDENTE:
È aperta la discussione generale sul disegno
di legge n. 64.
Ha chiesto di parlare il Consigliere Tonino, ne ha facoltà.
TONINO - (P.C.I.):
La discussione avviata sulla proposta
di legge presentata dal Partito Socialista consente di fare qualche
considerazione sulla importanza che noi affidiamo o che dovremmo
affidare alla questione ambientale.
Faccio delle brevi considerazioni, perché la materia è stata
affrontata in altre occasioni, ma credo sia necessario capire bene
quale è la valenza che ha questa problematica, prima di entrare nel
merito della proposta di legge avanzata dal Gruppo Socialista.
Ieri, nel discutere dell'intervento sulla zona dei vigneti di
Donnas, si sono fatte qui alcune affermazioni che sono
significative. In quella zona, l'intervento dell'uomo sull'ambiente
ha modellato nel vero senso della parola la natura dei luoghi, e un
ambiente originale, espressione di un modo di vivere, nella cultura
del posto, è il risultato del lavoro dell'uomo sull'ambiente
naturale.
Da sempre è così: una visione dell'ambiente statica, ferma ad
una posizione unicamente conservativa, è in un certo senso
antistorica, perchè da sempre l'ambiente è il risultato del lavoro
dell'uomo.
Fatta questa premessa, va fatta una altra considerazione: tutto
questo è stato valido fino a quando il lavoro dell'uomo ha davvero
rispettato i ritmi, le regole principali della natura. Il lavoro
dell'uomo sull'ambiente è stato ed ha prodotto anche valori nei
periodi in cui effettivamente sono state rispettate le condizioni
primarie poste dall'ambiente. Questo meccanismo rischia di rompersi
quando, per la quantità delle risorse investite sull'ambiente, per
le logiche che muovono alcuni investimenti sull'ambiente, queste
regole fondamentali non vengono rispettate ed allora con lo
stravolgimento delle regole si hanno i danni, si ha il degrado e si
corrono quei rischi che stanno di fronte a noi in questa precisa
fase storica in Valle d'Aosta e fuori dalla Valle d'Aosta.
Faccio qui un riferimento politico.
Il Consigliere Torrione parlava prima di come si approccia la
Sinistra alla tematica ambientale; io credo che questo sia l'angolo
di visuale più corretto della questione ambientale, cioè non farne
una questione di moda, ma che investe i meccanismi dello sviluppo,
e in questo senso credo che la Sinistra abbia un ruolo. La stessa
logica delle cosiddette politiche neoliberiste, oltre ad aver
segnato il passo anche da un punto di vista economico e sociale, ha
trovato un grosso scoglio nel rapporto con l'ambiente, perchè lì la
regola del "più mercato e meno Stato" non vale. Quella regola può
creare, come dicevo prima, danni notevoli. Quindi, la funzione
dello Stato, la funzione della Pubblica Amministrazione, in questo
caso è decisiva.
A me piace stare con i piedi per terra e non sognare
semplicemente un nuovo modello di sviluppo che vive in modo
armonioso con l'ambiente; la ricetta per questo nuovo modello di
sviluppo noi non l'abbiamo, non so se qualcun altro ce l'ha. Sta di
fatto che si apre in ogni caso una riflessione - e questa è la
riflessione teorica più rilevante di questa fase - su come ci
comportiamo in questa fase di transizione, su come ci rapportiamo
all'ambiente in questa fase che dovrà inevitabilmente investire i
meccanismi dello sviluppo. Non voglio allargarmi troppo nel
ragionamento, ma al limite dovrà investire anche il rapporto fra
Nord e Sud, fra paesi sviluppati e paesi sottosviluppati; insomma,
come sapete tutti, il discorso è molto ampio.
È importante il modo in cui ci comportiamo in questa fase di
transizione. Una prima affermazione da fare è che, quando nel
decidere un intervento sul territorio ci troviamo di fronte al
dilemma fra degrado o conservazione, dobbiamo essere dalla parte
della conservazione. Come lo misuriamo però l'intervento, come
riusciamo a capire se l'intervento è di degrado oppure no? Qui
entra in campo la problematica che discutiamo oggi, vale a dire gli
strumenti. La valutazione di impatto ambientale è uno degli
strumenti, altri strumenti sono a mio avviso di grande rilievo.
Oggi c'è un problema che non è più rinviabile ed è quello di saper
leggere il territorio prima di capire come intervenire.
Il territorio, soprattutto della nostra Regione, ha delle aree
che devono essere salvaguardate da un punto di vista naturalistico
così come sono; ha altre aree in cui il lavoro dell'uomo ha
prodotto valori di carattere paesistico-ambientale che devono
essere salvaguardati, ha alcune aree in cui è possibile uno
sviluppo controllato, ed ha infine delle altre aree in cui
l'intervento è stato talmente sbagliato che esse reclamano oggi un
intervento di risarcimento e di ripristino. Questa è la lettura che
dobbiamo fare del territorio, che ancora non esiste. E qui i
ritardi di questa Regione sono clamorosi, perchè su questo terreno
dovremmo essere, per le qualità della Valle d'Aosta, una Regione
all'avanguardia, ma così non è.
Questa lettura del territorio è fondamentale, perchè nelle prime
tre categorie, quelle che ho prima individuato, una valutazione
seria dell'impatto ambientale delle opere è un fatto
irrinunciabile. Già ci siamo arrivati a pezzi e bocconi, ma nelle
prime tre categorie di ambienti che prima ho elencato a nostro
avviso una valutazione di impatto ambientale è un fatto utile ed
indispensabile.
Questa impostazione che io definisco non di carattere
ideologico, ma che poggia su alcuni ragionamenti anche di carattere
culturale e scientifico, così come vengono affrontati oggi, è
l'impostazione giusta. Qui non si tratta di demonizzare le strade,
di demonizzare lo sviluppo o di demonizzare gli impianti di
risalita, si tratta di avere strumenti moderni, all'altezza dei
tempi, per valutare la qualità di quegli investimenti, l'impatto
sull'ambiente, non solo sull'ambiente fisico, ma sull'ambiente nel
suo complesso. Questa è la scommessa che il mondo civile oggi ha di
fronte, anche con la sollecitazione che è venuta a livello europeo
sulla valutazione di impatto ambientale. Da questo punto di vista
noi manifestiamo qui un apprezzamento per lo sforzo che ha fatto il
partito socialista presentando questa legge. Per quanto ci
riguarda, anche in Commissione, presentando degli emendamenti,
abbiamo cercato di entrare nell'ottica, di migliorare il
provvedimento; quindi, nell'ottica di dare alla Regione questo
strumento, ci siamo fermati di fronte alla insensibilità o alla
vera e propria ostilità delle altre forze politiche. Su quel testo
non si è voluto discutere, si è promesso di discuterlo con le altre
cose che sono da venire; noi riteniamo questo un atteggiamento
sbagliato e non lo condividiamo, e per queste ragioni ovviamente
voteremo il provvedimento.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Sarò breve perchè non starò a
ripetere l'illustrazione fatta in modo chiaro dal Consigliere
Torrione e dal Consigliere Tonino, però devo evidenziare due fatti
che ritengo importanti.
Il primo riguarda la poca credibilità di questa maggioranza.
Questa legge è stata presentata nel 1984, siamo al 1988, la Giunta
si era impegnata a presentare una legge quadro sull'ambiente, non
lo ha fatto, non lo farà, però farà un convegno domani o dopodomani
sull'ambiente, convegno che forse è stato affidato ad una società
precostituita apposta per poter incassare due-trecento milioni
della Regione (saranno questi i costi del convegno che si svolgerà
domani).
Questa maggioranza, lo ripeto, si è dimostrata poco affidabile,
perchè ha sottovalutato un problema importante quale quello
dell'ambiente. Aveva promesso di presentare in Consiglio quattro
anni fa una legge-quadro ma non lo ha fatto; aveva assunto un
incarico nei confronti della minoranza su questo problema e non lo
ha fatto; non lo ha fatto nemmeno nei confronti degli elettori, nei
confronti della popolazione valdostana.
Mi permetta il Gruppo socialista di muovergli un piccolo
rimprovero: non poteva sperare che questa maggioranza, con la sua
arroganza di governare, potesse mantenere certi impegni assunti con
la minoranza. Ed ha fatto male il Gruppo socialista ad aspettare
quattro anni prima di sottoporre il disegno di legge alla votazione
del Consiglio. Di questa votazione già conosciamo l'esito negativo,
perchè la maggioranza è insensibile su questi problemi, anche se
poi ieri abbiamo assistito (lo evidenziava il Consigliere Torrione)
all'affidamento di un incarico per uno studio di impatto ambientale
finalizzato all'esecuzione di certi lavori: forse questa è la
strada che la Giunta intende seguire, perchè conviene, perchè
mancando una legge-quadro si fa quel clientelismo di cui la Giunta
va sempre alla ricerca.
La nostra Regione doveva essere all'avanguardia in questo
settore, invece siamo a livello di Terzo Mondo, e questo esecutivo
non fa niente per raggiungere certi obiettivi importanti per
l'ambiente. Non sono un esperto su questo problema, però sono
sensibile a questa situazione dell'ambiente; non si può
assolutamente oggi bocciare un disegno di legge solo perchè
presentato dalla minoranza, portando a motivazione che si sta
preparando, da parte dell'Assessorato, uno studio di impatto
ambientale: non crediamo a queste cose perchè non siete credibili e
non lo sareste neanche nella eventualità che vi impegnaste sin
d'ora a promuovere una iniziativa del genere. Forse questo impegno
lo troveremo nei vostri programmi di partito al momento delle
elezioni, però in cinque anni non avete avuto la forza di
affrontare il problema dell'ambiente, che è di vitale
importanza.
Dicevo che non volevo entrare nel merito della legge presentata
dal Consigliere Torrione, il quale l'ha illustrata in maniera
perfetta. Mi auguro che non ci vengano raccontate ancora delle
bugie, che si assuma un atteggiamento serio su questa legge; noi la
voteremo perchè riteniamo che presentare questa legge sia stato un
grosso sforzo del Partito Socialista. La maggioranza non è in grado
di proporre alternative; noi invitiamo i Consiglieri, anche quelli
della maggioranza, a non fare sempre il gioco dei numeri ed a
votare un provvedimento che va incontro alle esigenze della
popolazione.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI - (N.S.):
Penso che la giornata di oggi del
Consiglio regionale possa essere considerata a buon diritto la
giornata di gloria di questo anno dell'ambiente, e questo grazie
alla Sinistra che presenta oggi vari provvedimenti di legge che
interessano la tutela dell'ambiente. La presenza di progetti di
legge della Sinistra sulla tutela dell'ambiente spicca anche per
l'assenza di qualsiasi tipo di iniziativa da parte della Giunta
regionale.
Di tutti i progetti di legge, quello che abbiamo in discussione
in questo momento, cioè le norme sulla valutazione dell'impatto
ambientale di opere pubbliche e private, presentato dal Gruppo
Socialista, è certamente il più importante dal punto di vista
concreto e dal punto di vista della gestione del territorio.
Trovo veramente grave politicamente la responsabilità che questa
maggioranza si è assunta, di non essere stata capace di elaborare
un provvedimento similare, da confrontare con quello del Partito
Socialista. Non voglio ripercorrere questi cinque anni dal punto di
vista legislativo-ambientale, perchè sarebbero cinque anni di
dolori, di sofferenze, di danni fatti all'ambiente in maniera
pervicace, cosciente, potrei quasi dire intenzionale: dalla storia
del Super-phoenix, brillante provvedimento più o meno passato sotto
il naso dei nostri Dirigenti, che si è rivelato fallimentare,
grazie all'incidente di Chernobyl e grazie anche all'incidente
della centrale che doveva alimentare questo elettrodotto, sino al
dibattito sull'autostrada, in cui sono stati evidenziati almeno tre
o quattro punti gravi dal punto di vista dell'impatto ambientale,
là dove si è scelto questo tipo di valutazioni che però non hanno
avuto nessun effetto dal punto di vista progettuale.
Parto proprio dall'esempio dell'autostrada per cercare di capire
a fondo come mai la Giunta regionale rifiuti costantemente di
emanare norme su questo argomento. Non che l'esecutivo non faccia
delle valutazioni di impatto ambientale - le ha fatte ad esempio
nel caso dell'autostrada, anche se tirata per i capelli - ma non
vuole arrivare ad una normativa. Il Presidente della Giunta nella
sua replica ci risponderà sicuramente: "Noi la valutazione di
impatto ambientale la facciamo già tutti i giorni, quindi non c'è
bisogno della legge, abbiamo tutto il tempo per farla, per
meditarci, anche magari nella prossima legislatura, quando qualcuno
più verde di noi sarà presente in Consiglio".
Questa scelta invece è dettata da altre motivazioni: la
maggioranza non vuole nessun tipo di normativa perchè così
garantisce il proprio potere, la propria filosofia, il proprio modo
di comportarsi, la possibilità di un libero arbitrio in questo
settore. Troppe volte l'ambiente è diventato un impiccio nel
momento in cui la Giunta voleva fare determinate sue operazioni che
per metà erano ovviamente delle operazioni edili, anche se poi
divise per Assessorato, Agricoltura, Sanità e Lavori Pubblici;
quindi ci si ritrova a scontrarsi con dei problemi ambientali.
Allora è meglio lasciar perdere la normativa e poi se si può fare
si fa, altrimenti si dà assicurazione alla Sinistra che ci
comporteremo bene e le cose vadano come vadano.
È stato interessante l'intervento del Consigliere Tonino, perchè
ha portato questa grossa caratterizzazione politica nel dibattito:
la valutazione di impatto ambientale non è una legge di tutela
ambientale"tout court", ma è una legge che incide profondamente
sulle scelte politiche di questa Regione e di questa
Amministrazione. Il tipo di sviluppo che ha scelto la Giunta
presieduta da Rollandin è quello di creare rapidamente le
infrastrutture che riteneva opportune per lo sviluppo - che noi
chiamiamo pesante - della Valle d'Aosta.
Non che questa problematica sia errata, perchè l'essersi resi
conto che mancavano le infrastrutture fondamentali ad un
determinato progetto di sviluppo è stato sicuramente un merito
della Giunta. Il problema era sul tipo di infrastrutture, su cui
non c'è stata nessuna possibilità di dibattito, perché ci sono
state imposte costantemente infrastrutture di un certo tipo,
estremamente pesanti sul territorio, senza che ci sia stata la
possibilità di disquisire sul problema, quindi ponendo chiaramente
la Sinistra al di fuori del potere, chiudendola al tempo stesso in
un blocco comune, perchè è evidente che noi ragioniamo in termini
diversi.
Sono perfettamente d'accordo che esistono delle
caratterizzazioni importanti, e se c'è una scelta fra degrado e
conservatorismo, anche io sono un conservatore. Ma dirò di più:
questo è uno degli elementi fondamentali dell'essere di Sinistra,
perchè significa non solo essere un conservatore dell'ambiente,
della qualità della vita, ma anche non seguire le mode; invece il
vostro amore ambientale, il vostro territorio verde è una moda.
Adesso va di moda essere verdi? Allora anche la Giunta regionale si
tinge di verde, fa dei manifestini sull'Anno dell'Ambiente,
organizza un convegno costruito nei meandri della Giunta regionale
senza nessun dibattito; ma questo essere succubi delle mode non è
essere dei governanti, è essere dei burattini.
La Sinistra invece si vanta storicamente e nel presente di voler
fare delle scelte diverse, cioè di non essere succube delle mode;
si vanta di avere nel proprio patrimonio ideologico la tutela
dell'ambiente e volere attraverso questo non essere ostacolo del
presente, delle richieste di questo o di quell'impresario, di
questo o di quel cliente, ma essere progettista del proprio futuro,
del futuro della Regione. È questo ciò che la Sinistra intende per
capacità di governo.
Credo che gli interventi che sono stati fatti prima dai colleghi
socialisti e comunisti volessero proprio esprimere questa capacità
e questa volontà.
Per gestire il futuro bisogna soprattutto avere i metodi di
lettura ed è chiaramente il metodo di lettura dell'ambiente e delle
infrastrutture che possono incidere sull'ambiente, la valutazione
di impatto ambientale.
Allora, noi vogliamo usare questo tipo di occhiali per leggere
l'ambiente o non lo vogliamo usare? La risposta per quanto riguarda
Nuova Sinistra non ho dubbi a darla ed è certamente positiva,
perchè - come dice la proposta di legge - salvaguardare le migliori
condizioni della vita della popolazione valdostana significa
soprattutto salvaguardare la qualità dello sviluppo. Uno sviluppo
così caotico come quello che c'è oggi, anche veloce per certi
aspetti ma sicuramente assolutamente insensibile a qualsiasi
bisogno o esigenza programmatoria, è uno sviluppo votato alla
fragilità, alla inconsistenza, all'impatto anche violento contro
una crisi che speriamo non sia troppo rapida. Penso che la qualità
dello sviluppo sia misurata soprattutto sulle cose concrete, e se
c'è una cosa più concreta della valutazione di impatto ambientale
penso che sia soltanto la volontà di tutela dell'ambiente.
In questa proposta di legge si deve poi rimarcare un altro fatto
estremamente importante: in questa valutazione di impatto
ambientale si evince chiaramente come la valutazione può avere in
fine del proprio lavoro un risultato positivo, ma anche negativo
per l'opera in questione. Quando si fa un progetto di un'opera, la
valutazione di impatto ambientale deve poter poi anche incidere
sulla non scelta, cioè sulla scelta di non fare quest'opera.
E questo è un altro concetto che è inaccettabile per la Giunta
regionale, perchè essa prende le decisioni di opere, come quelle
elencate nell'art. 2 della proposta di legge, per altre
motivazioni: per esigenze di tipo economico, per esigenze di tipo
politico, per esigenze di tipo clientelare, per esigenze di
qualsiasi genere, e poi solo successivamente intende vedere se
esiste l'impatto ambientale. È questa filosofia che dobbiamo
modificare profondamente.
Purtroppo l'opera delle forze di minoranza in Consiglio
regionale rimane sempre un'opera a posteriori, perchè passiamo la
giornata ad ascoltare telefonate, suggerimenti, insinuazioni,
informazioni vere o false su danni ambientali che capitano in Valle
d'Aosta, e se dovessi dedicarmi soltanto a questo tipo di attività
credo che passerei - con grande felicità per la maggioranza - tutti
i giorni della mia vita in giro per la Valle e non in Consiglio
regionale. Esiste un diffuso attacco all'ambiente, talmente diffuso
che ha delle dimensioni straordinarie, e trovate tutti i punti di
segnalazione nell'elenco dell'art. 3: elettrodotti, piste di sci,
piste forestali, impianti funiviari, paravalanghe, invasi,
insediamenti zootecnici. Questo non è altro che l'elenco delle
segnalazioni fatte quotidianamente dai Comuni alle Associazioni
ambientaliste, al Gruppo di Nuova Sinistra, probabilmente al Gruppo
socialista, comunque ai Gruppi di opposizione.
Faccio questo intervento senza nessuna illusione, perchè il
giudizio sulla Giunta regionale è ben chiaro, lo faccio soprattutto
rivolgendomi alle altre forze di Sinistra. Ogni tanto qualche
dissapore, qualche slealtà può anche capitare fra i vari Gruppi,
però penso che una discussione come questa sui temi ambientali ci
ritrovi spesso d'accordo, perchè è veramente uno dei capisaldi
delle forze progressiste, e credo sia su questi temi che si può
costruire una opposizione più forte, una solidarietà di Sinistra,
per quelli che nella Sinistra ritrovano i significati che prima
citavo.
Voglio fare una ultima considerazione: credo che mai come sul
tema dell'ambiente ci si renda conto della incapacità di governo di
questa maggioranza. Ho parlato di incapacità di governo e non di
scelte soltanto sbagliate intendendo proprio la non volontà,
l'incapacità, il non rendersi conto della responsabilità di essere
al governo di questa Regione.
Non è possibile lasciare questa Regione andare avanti nel campo
ambientale sulla spinta di questo o di quest'altro interesse.
Occorre prendere con forza in mano il problema normativo, il
problema legislativo, e mettere delle regole che valgano per tutti:
per quelli che sono al potere in Regione, per quelli che sono al
potere nei Comuni, per quelli che sono le forze economiche e gli
interessi privati. Al di fuori di un campo normativo esiste
soltanto il libero arbitrio e penso che un grazie sia da rivolgere
al Gruppo Socialista in questo caso, perchè ha fatto forse lo
sforzo maggiore per dare una normativa a questa Regione.
Si dà atto che alle ore 10,42 assume la Presidenza il
Presidente Bondaz.
PRESIDENTE:
Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN - (U.V.):
Je crois pouvoir affirmer moi aussi que
la nature n'est pas, et ne doit pas être, quelque chose de
statique, puisqu'autrement il y aurait sa destruction et non son
maintien et son développement.
D'ailleurs justement l'homme a toujours agi sur la nature et, en
agissant, a rendu l'environnement tel qu'il est; pendants des
siècles cet environnement a été conservé justement par l'homme.
Dans une région de montagne telle que la nôtre, la non présence
humaine signifierait la destruction. Nous avons déjà eu l'occasion
de le dire: si le paysage agraire est celui qui est, c'est parce
que l'homme, au cours des siècles l'a façonné, l'a maintenu, l'a
conservé. Nous devons donc consciemment agir pour que l'homme
puisse continuer à habiter cette Vallée et aider à conserver le
paysage.
Je n'ai jamais affirmé que l'agriculteur est le seul écologiste;
j'ai affirmé que l'agriculteur est écologiste lorsque son action
est bien adressée, parce que justement nous avons fait hier
l'exemple des vignobles de Donnas: sans sa présence il y aurait la
ruine, la destruction de notre territoire, de notre paysage.
Pour que l'homme puisse donc continuer à travailler sur ce
territoire, il faut lui donner les structures, les infrastructures
qui lui sont nécessaires; voilà donc la nécessité presque
obligatoire d'intervenir une fois encore sur l'environnement, sur
le territoire, sur le paysage.
Il faut évidemment essayer de bien adresser ces interventions,
de façon qu'il n'y ait pas une destruction du paysage. C'est dans
cette direction qu'il faut aller, c'est dans cette direction que,
bien ou mal, rapidement ou lentement, les différents Assessorats
essaient d'intervenir, en améliorant petit à petit les
interventions ainsi que les oeuvres.
C'est vrai qu'il faut de lois-cadres qui interviennent sur cela,
et (pour répondre à certaines affirmations) ce n'est pas que le
gouvernement régional, ou l'Assessorat mis sous accusation, ne soit
pas intervenu. En effet s'il est vrai que, lorsque ce premier
projet de loi a été présenté par le parti socialiste, nous avions
dit que "Il faudrait envisager ceci dans une loi plus complexe, une
loi-cadre qui réglemente tout le problème de l'environnement", il
est aussi vrai que le gouvernement régional a présenté ce projet de
loi, projet qui a été ensuite arrêté pour des difficultés qui ne
sont pas inhérentes uniquement au gouvernement régional. Donc il y
a eu la tentative d'intervenir.
Nous ne sommes donc absolument pas contraires à une loi qui
réglemente l'impact sur l'environnement; nous disons même que cela
est nécessaire à côté de lois plus complexes. Et d'ailleurs si une
loi plus complexe a été retardée, o'est aussi parce qu'il y a
certains qui travaillent pour l'application de la loi 431 de 1985
et pour la formation d'un plan pour le paysage et le territoire de
la Vallée d'Aoste, qui ne peut pas être disjoint d'autres lois qui
sont données. Je dirais même que ce plan est à la base de toute la
production normative successive, et donc si aujourd'hui nous nous
abstiendrons sur ce projet, ce n'est pas parce que nous sommes
contraires a ce qu'il y
ait une loi. Nous acceptons le
principe; ce que nous refusons de ce projet ce sont les modalités
et le contenu, que nous devons revoir, que nous sommes prêts à
revoir.
Ce projet complètement refondu a la possibilité d'aller de
l'avant et donc c'est dans cette direction qu'il faut aller; il
faut procéder dans ce secteur par degrés: arrêter le tout de but en
blanc ce serait extrêmement dangereux. Et d'ailleurs c'est la
philosophie que la C.E.E. a voulu affirmer à travers le règlement
sur l'évaluation d'impact sur l'environnement, qui justement a
parlé de progression dans l'application de cela. Le règlement est
extrêmement clair dans ce sens, et donc il faut procéder de façon
graduelle, afin de ne pas bloquer de but en blanc tout type
d'activité.
Non seulement, mais je crois qu'il faut mieux définir celles qui
sont les procédures ponctuelles d'évaluation sur l'impact, parce
qu'en ce moment il nous manque un organisme technique qui ait les
structures et les instruments pour parvenir à une juste évaluation,
à justement donner son avis, à donner des indications au
gouvernement régional, comme aux Communes, sur l'application de
cette loi.
Il y a une sélection qui doit être opérée dans les oeuvres;
lorsque je vois l'art. 3, je vois une série d'oeuvres qui sont
indiquées, sur lesquelles arriver à une évaluation de l'impact pour
voir si cette oeuvre doit être réalisée ou non. Je crois que là
encore nous sommes contre celle qui a été la philosophie de la
C.E.E., qui a quand même fait de grandes différentiations à travers
ces oeuvres. On ne peut pas parler tout court par exemple de
"elettrodotti", mais il faut quand même faire une distinction à
l'intérieur de cette typologie d'oeuvres, parce qu'il y
a
des électroducs qui n'ont pas besoin de subir un examen sur
l'évaluation d'impact sur l'environnement, il y en a d'autres qui
en ont besoin.
Lorsqu'on parle de certaines structures, pistes forestières,
routes agricoles, communales, régionales, etc., nous devons définir
à l'intérieur de ce type d'oeuvres lesquelles doivent être soumises
à cette évaluation; on ne peut pas généraliser.
Donc un projet refondu, qui aille dans ce sens, qui indique une
application graduelle de la loi, qui réglemente mieux les
procédures, qui sélectionne à l'intérieur des différents types
d'oeuvres celles qui sont nécessairement soumises au projet
d'évaluation d'impact.
Un autre problème dans cette loi: il y a une superposition de
temps entre les différents organismes; il faudrait créer un
organisme plus souple qui n'aille pas à accumuler les différents
temps qui sont nécessaires pour aboutir à un oui ou à un non sur le
projet final, parce qu'autrement il y aurait une longueur extrême
et le citoyen ce serait soumis à une attente nuisible pour lui-même
et pour ses intérêts. Nous avons le devoir, en tant
qu'Administrateurs, de donner des réponses rapides à qui nous les
demande.
M. Baldassarre disait "la philosophie de la Junte est une autre;
on nous a dit qu'on peut arriver à des projets d'impact sans la
nécessité d'avoir une loi, ceci parce qu'on veut maintenir la
possibilité de charger certains techniciens de faire ces projets.
Qu'il y ait la loi ou qu'il n'y ait pas la loi, il faudra forcément
charger des techniciens pour rédiger un projet.
D'ailleurs, le projet de loi même le dit, il y a toute une série
de documents qui sont demandés pour les oeuvres publiques créées
par les Communes ou par l'Administration régionale, qui auront
besoin de l'appui des techniciens qui devront produire ces
différents projets. Donc ce n'est pas une philosophie du
gouvernement, M. Baldassarre, c'est une nécessité qui est
d'ailleurs affirmée par ce projet de loi même.
Je répète: nous sommes d'accord sur le principe; ce que nous
n'apprécions pas (ou pas suffisamment) dans ce projet de loi ce
sont les contenus, les modalités, et c'est pour cela que nous
donnons un jugement de suspension à ce projet. Nous sommes prêts à
affronter le problème, d'essayer d'arriver dans les temps les plus
rapides possibles à une discussion face à un projet qui modifie
celui-ci et réglemente le problème, problème qui devient une
obligation morale envers la C.E.E., même si l'état italien n'a pas
encore reçu ce règlement. Mais au-delà de ce qui arrive dans l'état
ou dans d'autres Régions, nous devons nous doter d'instruments
nécessaires pour améliorer nos interventions; celui-ci est un de
ces instruments, non l'unique; nous voulons y arriver mais de façon
différente.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Ho ascoltato con estrema attenzione
le considerazioni che l'Assessore Perrin ha fatto sul nostro
disegno di legge, e devo esprimere il mio rammarico ed anche una
sorta di mortificazione che prova un Consigliere regionale nello
svolgere il suo compito.
Credo che il discorso fra maggioranza ed opposizione, se non
vuole essere uno stupido gioco delle parti, deve favorire
essenzialmente un confronto sui problemi, un confronto sulle cose,
un confronto sulle diverse impostazioni. Chiedo all'Assessore se
crede che questo confronto ci sia stato dal 1984 ad oggi su questo
provvedimento di legge.
Abbiamo presentato questo disegno di legge dicendo che eravamo
aperti a qualsiasi tipo di considerazione - tanto che il Partito
Comunista aveva fatto addirittura pervenire degli emendamenti
scritti - che eravamo disposti a rinunciare alla paternità del
provvedimento se la Giunta ne presentava uno. Non mi si venga a
dire alla fine "Noi siamo d'accordo sui principi, non sul
contenuto", perchè abbiamo avuto quattro anni per trovare l'accordo
sul contenuto! Le ragioni sono altre, perchè questa non sta in
piedi dal punto di vista della logica.
È per questo che a volte poi ci si arrocca su certe posizioni,
perchè questa non è una motivazione. L'Assessore dice che bisogna
procedere con gradualità: dal 1984 al 1988 sono passati quattro
anni ed avevamo tutta la possibilità di essere graduali, ma a tempi
storici e non a tempi reali. Il rimprovero che faccio all'Assessore
ed alla Giunta è di aver rifiutato aprioristicamente il confronto,
perchè questo disegno di legge è arrivato in Commissione almeno 10
volte; ho anche preteso (se mi si consente l'espressione) la
presenza dell'Assessore perchè mi dicesse cosa voleva cambiare.
È qui che a mio avviso si svilisce l'attività del Consiglio. Non
si può venire a dire da parte dell'Assessore, alla fine di questo
iter travagliato e lungo, che si è d'accordo sul principio ma non
sui contenuti, perchè se avessi preteso un esame della legge in
dieci giorni le ragioni dell'Assessore sarebbero ineccepibili, ma
ho aspettato quattro anni. Dico questo non per una questione (penso
che la Giunta me lo possa accordare) di rivendicare la paternità di
questa legge, ma perchè crediamo che una legge sull'impatto
ambientale sia di fondamentale importanza, non solo per la
salvaguardia della nostra Regione da un punto di vista ambientale,
ma anche per ipotizzare un certo tipo di sviluppo della nostra
Regione. Non tutto può star bene in questa nostra Regione, quindi
dobbiamo selezionare anche quello che ci sta bene e quello che non
ci sta bene.
Mi ero reso conto, e lo dico con estrema franchezza, che nel
1984 questo disegno di legge aveva un difetto di fondo: era per
certi versi di una novità assoluta rispetto a questo tipo di
realtà; nel 1988 il disegno di legge questa caratteristica non l'ha
più, perchè tutti riconosciamo che è necessario ed indispensabile -
ma ce lo ripetiamo solo a parole - un discorso che vada in questo
senso. Tutti quanti ribadiamo, anche con passione, che una legge
sull'impatto ambientale è ormai improcrastinabile: allora non
possiamo da una parte affermare una cosa e poi smentirla quando nei
fatti abbiamo la possibilità di legiferare. L'Assessore diceva che
la direttiva CEE non è stata ancora recepita dallo Stato italiano;
ma credo che sia un presupposto essenziale dell'autonomia quello di
non aspettare che lo Stato si metta in moto - lo ha riconosciuto
anche lo stesso Assessore e in questo gli do ragione - ma poter
affrontare certi tipi di tematiche anche in assenza di una
normativa generale dello Stato, anche in assenza di un vuoto
legislativo dello Stato. Noi avevamo tutte le capacità e le
competenze legislative per farlo, e non lo stiamo facendo.
L'Assessore ha parlato di approccio con gradualità; ho segnato
elettrodotti, ma capisco anche io che non tutti gli elettrodotti
possono avere un impatto sul territorio nella stessa misura: molta
differenza c'è fra una centralina che serve ad usi agricoli e un
elettrodotto del Superphoenix o la costruzione di un invaso per la
produzione di energia elettrica su scala nazionale. Se l'Assessore
mi avesse chiesto di non mettere tutti gli elettrodotti, ma di fare
una selezione, io avrei detto di sì; sulle piste forestali - su cui
la battaglia andrà fatta perchè questo discorso è una esigenza
vitale della nostra Regione - bastava dire che certi tipi di piste
erano ammesse ed altre no, ed il Partito Socialista sarebbe stato
d'accordo.
Per quanto riguarda gli impianti funiviari e di risalita, ieri
abbiamo visto alcuni impianti che hanno una incidenza minima, anche
perchè hanno uno scopo sociale; la procedura di impatto su quel
genere di impianti non andava bene, ma su quello dello Checrouit
era indispensabile, perchè abbiamo speso 3 miliardi per risistemare
quell'ambito territoriale.
Queste sono le considerazioni amare che un Consigliere fa, anche
perchè costringe certuni a dire alcune cose, a sentire la
controparte che si dichiara d'accordo sul principio ma che,
arrivati al dunque, non è più d'accordo. Allora veramente questo è
uno sterile gioco che non produce niente, ed alla fine si sostanzia
in un giudizio politico. Nel settore della politica ambientale non
possiamo dire che questa Giunta sia stata all'avanguardia, perchè
probabilmente il discorso non era maturo all'interno della
maggioranza. La legge quadro sull'ambiente non l'ha sconfitta la
minoranza, l'ha sconfitta la maggioranza; dico questo con
rammarico, perchè il provvedimento avrebbe collocato comunque la
nostra Regione all'avanguardia, pur con tutti i limiti che poteva
avere, e al riparo da assalti che sono venuti al nostro territorio
in maniera dissennata. Credo che l'Assessore fosse in buona fede
quando ha organizzato il discorso del convegno sul territorio
verde, però quando si va ad un convegno bisogna anche dire quello
che la Regione ha fatto in concreto per la difesa dell'ambiente e
del territorio. È necessario dircele queste cose perchè allora il
confronto diventa produttivo; l'andare ad elencare le benemerenze
della Giunta quando il giorno prima si è bocciato una legge
sull'impatto ambientale è perlomeno imbarazzante.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Les interventions des présentateurs
de la loi et des autres Conseillers qui ont pris la parole ont mis
en évidence les avantages et les mérites de ce projet. Un mérite
est sans doute celui de rendre compactes les forces de la minorité,
même s'il y a quelques petits problèmes, car d'un côté j'entends M.
Sandri parler d'une certaine façon de l'autoroute et je sais que de
l'autre il y a des positions différentes.
Le fait d'avoir eu l'exigence depuis la présentation de cette
loi de faire toute une série d'évaluations et d'avoir eu pendant
ces années toute une série d'attitudes par rapport à
l'environnement, je crois que c'était nécessaire de l'expliquer,
comme l'a fait l'Assesseur.
J'ai entendu dire que le choix est entre "degrado e
conservazione"; là il n'y a pas de doutes et nous avons aussi la
possibilité de démontrer qu'on est pour la conservation, et on fera
des exemples. Justement dans le programme qu'on a présenté et qu'on
a réalisé pendant ces années on a exactement conservé le patrimoine
existant, et là nous aurons la possibilité de le démontrer. Ce
serait trop simple de dire qu'en prévoyant une loi de ce genre on a
résolu les problèmes de l'environnement; sans doute au moment où le
projet a été présenté, il voulait faire réfléchir d'une certaine
façon sur les réalisations que l'Administration régionale a prévues
pour une certaine période. Par la suite il y a eu la Direttiva CEE
de 1985, il y a eu la loi n° 431, il y a eu toute une série
d'évaluations. C'est vrai, et nous l'avons toujours dit, que
c'était indispensable qu'il y ait un maintien de choix au niveau de
notre autonomie, mais en même temps on ne doit pas oublier que
notre Région avait déjà pu être à l'avantgarde dans certains
secteurs, déjà d'après l'année '60, avec la loi n° 3, qui n'a pas
été acceptée.
Et alors, après certaines expériences, ce que nous reprochons de
plus en plus à l'état c'est que les lois qui sont approuvées ont
toujours cette petite formule: "con carattere di grande rilevanza
economico-sociale", ce qui empêche chaque jour de porter en avant
des choix autonomes. Face à certains problèmes, même à ce niveau,
on avait prévu d'examiner avec attention et de donner application
pratique soit à la directive CEE qu'à la loi n° 431. Personne peut
dire qu'il y a une autre Région qui a fait avec si d'attention
certaines oeuvres, car pour l'autoroute nous avons fait certains
choix, mais aussi pour les autres interventions qui pouvaient avoir
un impact sur l'environnement les forces de la majorité ont choisi
d'avoir des renseignements dans ce sens.
Mais un problème, dont personne a parlé, c'est que, soit sur
l'interprétation de l'art. 3 de la directive CEE que sur
l'application de la loi n° 431, il n'y a pas une voix unanime: il
faut donner une interprétation, et dans ce sens, comme disait
l'Assesseur, il faut aller de l'avant par degrés.
Au niveau de programmes pour le secteur des travaux publics, de
l'agriculture, du tourisme, on a toujours donné l'importance due à
l'environnement. Un exemple (toujours le même) qui est fait pour
dire que la Junte n'a pas su défendre l'environnement est celui du
Superphoenix. Je répète encore une fois que le choix du
Superphoenix a été pris par le gouvernement central; j'ai déjà
déclaré que nous sommes disponibles à éliminer le Superphoenix et
nous ferons une proposition dans ce sens.
Alors là c'est trop simple de faire ici certaines affirmations,
et les mêmes personnes qui ont prêché contre certaines oeuvres des
travaux publics, je ne les ai jamais entendu dire un mot contre ce
qui s'est passé tout près du pont de l'Equiliva, contre ce barrage
qui a été construit par le chemin de fer.
En même temps sur la cohérence, M. Baldassarre nous reproche de
ne pas avoir de compétence sur ce problème; je sais qu'au niveau
régional les choses se passent de façon différente qu'à Rome, mais
si la sensibilité pour les problèmes de l'environnement c'est la
loi sur "le condono edilizio", il y aurait beaucoup à dire ...
Alors là un minimum de réflexion il faudrait le faire sur certains
problèmes.
Je veux rappeler les initiatives que nous avons prises pour
défendre l'environnement, même en construisant des routes qui ont
défendu notre Région contre les incendies. Si vous allez voir ce
qui se passe dans d'autres Régions par rapport à la Vallée d'Aoste,
je crois que là la réflexion est absolue, et la nôtre o'est une des
Régions qui a la plus large extension de bois.
L'art. 3 de la délibération de la CEE dit "valutare l'impatto
ambientale; individua, descrivi e valuta in modo appropriato per
ciascun caso particolare gli effetti diretti ed indiretti di un
progetto sui seguenti fattori: l'uomo, la fauna, la flora, il
suolo, l'acqua, l'aria, il clima, il paesaggio". Les oeuvres qu'on
a depuis longtemps portées en avant de la part des différents
Assessorats pour prévenir la pollution au niveau d'épurateurs dés
égouts: je crois qu'il n'y a aucune autre Région en Italie qui a
fait des efforts de ce genre dans ce sens.
Les projets pour les ordures, pour le petit-lait: ces projets ne
sont-il spas des applications pratiques de ce que l'on entend pour
impact sur l'environnement?
Moi je peux assurer M. Torrione que nous étions dans l'idée de
présenter le plus tôt un projet; si on s'abstient aujourd'hui ce
n'est pas simplement parce que la loi a été présentée par
l'opposition, et nous l'avons démontré dans d'autres cas. Donc il
s'agit d'évaluer d'une façon sérieuse ce qu'on veut signifier par
impact sur l'environnement. Quelqu'un a fait l'exemple des pistes
de ski; mais là aussi cette Junte a pris une décision qui était
même difficile: elle a décidé d'examiner dans son ensemble les
domaines skiables, en arrêtant n'importe quelle initiative.
Un autre choix que tout le monde a oublié c'est le fait qu'on a
obligé les Communes à présenter le plan d'aménagement. Nous avons
décidé de donner application à la loi n° 431, ex loi Galasso, en
prévoyant le Comité scientifique, ainsi que toute une série
d'études qui sont en train d'être faites pour donner l'idée du
développement définitif, afin qu'il n'y ait pas uniquement des
limites sur les oeuvres, mais il y ait une possibilité de suivre
dans son ensemble le développement de notre Région. Si c'est dans
ce sens j'accepte qu'il y ait un engagement, mais la loi devrait
donner des idées et être en même temps conforme à certaines
adresses qu'on est en train d'étudier. Voilà donc les raisons pour
lesquelles on est en retard, non pas sur la présentation d'un
projet de loi, car il ne s'agit pas de présenter un projet de loi,
mais quand même de donner nos suggestions sur un problème de ce
genre.
En même temps, sur certaines oeuvres on a quand même présenté
des études sur l'impact d'environnement, mais là il faut aussi être
honnêtes: à présent on a dû se servir de professionnels qui
venaient d'ailleurs, en revanche (et c'est une requête que nous
avons examinée avec les Ordres professionnels) il faudrait préparer
des techniciens dans notre Région pour faire des études de ce
genre. Là c'est un problème réel.
En avouant qu'on est d'accord sur le fait qu'il y ait cette
attention, il faut dire que ce n'est pas la loi qui résout le
problème, car elle est sans doute nécessaire, mais donne seulement
des adresses: les mêmes qui on a essayé d'appliquer en suivant les
adresses qui sont généralisées au niveau européen et qui seront
d'ici peu reprises par l'état italien.
Il faut examiner le problème de l'environnement dans son
ensemble sur ce qui s'est passé, pas seulement au niveau de
programmes de l'Administration régionale, mais aussi sur les effets
de certaines interventions. On a accepté de prendre acte qu'il y
avait des difficultés dans certains secteurs et on a même engagé de
l'argent pour reprendre certains problèmes; personne ne pourra
jamais dire que cette Junte n'est pas sensible à ces problèmes, au
contraire, on a examiné tous les problèmes en fonction de
l'environnement.
Il ne s'agit pas de dire que l'unique à protéger l'environnement
est une force politique ou une autre, car toutes les forces
politiques sont sensibles à ce problème. Il s'agit justement de
trouver la façon la meilleure pour présenter soit un projet de loi
qu'un règlement qui puisse être à même de suivre les problèmes en
connaissant la réalité de notre Vallée. C'est pour ces raisons
qu'on doit s'abstenir; j'espère qu'il y ait la possibilité de
reprendre ce problème avant la fin de la législature. Ce n'est sans
doute pas avec satisfaction qu'on dit qu'on est en retard, mais le
retard est justifié par le fait qu'on a donné application à
certains problèmes et en même temps on a suivi certaines règles en
prévoyant d'arriver le plus tôt possible à un discours complet sur
le développement de notre Région.
Si dà atto che alle ore 11,14 assume la Presidenza il
Vicepresidente Dolchi.
PRESIDENTE:
Ha chiesto di parlare il Consigliere
Baldassarre, per dichiarazione di voto, ne ha facoltà.
BALDASSARRE-(P.S.D.I.):
Ribadisco il mio voto favorevole
alla proposta di legge sull'impatto ambientale.
È sorprendente sentir dire che si è d'accordo sul principio di
questa legge, è sorprendente sapere che domani c'è un convegno
sull'ambiente, promosso dalla Giunta, e che verrà oggi bocciata
dalla Giunta, alla vigilia del convegno, una proposta di legge
sull'ambiente.
Nell'intervento del Presidente della Giunta c'è stata una
contraddizione che poi potremo evidenziare, però non voglio creare
della polemica; è doveroso comunque rispondere al Presidente su un
fatto. Il Presidente ha dichiarato di voler eliminare il
Superphoenix e noi siamo d'accordo, è stata una decisione del
Governo centrale, ma il Presidente deve sottolineare che i nostri
Parlamentari hanno sempre appoggiato questa iniziativa, votando a
favore dei governi, ed oggi l'On. Caveri sta votando la
finanziaria, quindi sta votando la fiducia al Governo attuale. Non
possiamo scaricare sempre le responsabilità sul Governo
centrale.
È vero, siamo stati protagonisti come socialdemocratici nel
condono edilizio, ma non si poteva fare altrimenti. Ma anche 1400
km. di strada in Valle d'Aosta sono una violenza all'ambiente, e
non essere competenti, come ho dichiarato e ribadisco, non
significa non amare la natura.
Voterò questo provvedimento.
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.):
Voglio dire prima di tutto che non
sono convincenti le argomentazioni della Giunta. Su questo terreno,
l'ho detto nel primo intervento e ora lo ripeto, la Valle d'Aosta
perde una occasione, perchè a mio avviso la discussione non può
essere fatta nei termini di chi è il primo, chi è il secondo. Ho
sentito il Presidente della Giunta dire che siamo una delle Regioni
più avanzate d'Italia su questo terreno: a me una discussione di
questo tipo non interessa. Bisogna dimostrarlo che siamo i primi
nel settore della tutela dell'ambiente.
Valuto adesso questi fatti; oggi è un problema di strumenti la
regolamentazione dell'intervento sul territorio in rapporto
all'ambiente, ed allora io verifico che si è aspettato due anni
dopo l'entrata in vigore della Galasso per decidere i progettisti,
e non so ancora quando finirà questo tipo di lavoro, mentre altre
Regioni si sono date già lo strumento. Questo non è un elemento di
merito della Valle d'Aosta, e registriamo qui un gravissimo
ritardo.
Su questo aspetto poi della valutazione di impatto ambientale, a
parte il fatto davvero scandaloso di stare quattro anni senza
entrare nel merito, voglio aprire subito un inciso, perchè non
accetto neanche la giustificazione dell'Assessore Perrin, il quale
sembra adesso dare la colpa alle Commissioni riguardo alla proposta
di legge che riguarda l'intervento sull'ambiente, e voglio
ricostruire i fatti. La Giunta ha presentato un provvedimento, la
Commissione ha fatto un esame serio di analisi ed ha presentato
osservazioni scritte da più parti; questo è avvenuto un anno fa o
forse più. Adesso pare che la cosa sia ferma per responsabilità
della Commissione, quando questa Giunta, se vuole, stravolge anche
le regole del Consiglio per far passare dei provvedimenti.
(L'Assessore Perrin, fuori microfono, contesta l'affermazione
del Consigliere Tonino).
Questo è quanto abbiamo capito; "per responsabilità non della
Giunta" è stato detto, parole testuali, e invece lì è
responsabilità della Giunta; è anche quello il segno che questo
problema viene affrontato come un problema qualsiasi, mentre a
nostro avviso va affrontato oggi con tempi che sono diversi, con
impegno che deve essere diverso da quello dimostrato finora, e in
questo senso parlavo di perdita di un'occasione, perché in realtà
siamo a rimorchio dello Stato. Sulla Galasso, Presidente, noi
dobbiamo cospargerci il capo di cenere, perchè avevamo le
competenze, non le abbiamo utilizzate e faremo i piani paesistici
perchè ce lo impone una legge dello Stato. È una vergogna sul piano
dell'autonomia!
(... Interruzione del Presidente della Giunta ...)
Vengo alla legge n. 3. Quello è stato un momento altissimo di
elaborazione da parte di questa nostra Regione, è stato un momento
altissimo anche di repressione da parte dello Stato, ma non
dimentichiamo che poi abbiamo vissuto in queste Regioni periodi di
basso livello su quel terreno, e questo è un giudizio obiettivo che
dobbiamo dare, perchè quelle potestà legislative non abbiamo
neanche più tentato di riprendercele. Oggi noi ripercorriamo la
strada del 1960 su sollecitazione dello Stato e non per iniziativa
della Regione: questa mi pare la sostanza dei fatti. Su questo
argomento è lo stesso.
Mi auguro che la Giunta non ripeta più che siccome non c'è la
legge-quadro dello Stato noi non ci muoviamo su questo terreno; è
stato detto anche oggi...
(Nuove contestazioni da parte dell'Assessore Perrin e del
Consigliere Segretario Tamone)
Sono pronto a tornare indietro se non ho capito bene; se
l'interpretazione della Giunta è uguale alla nostra ne sono felice;
dimostra allora che è altrettanto sbagliato non averlo fatto e in
questo senso noi avremmo davvero rappresentato su questo terreno un
qualcosa di propositivo, non solo per i Valdostani ma per il paese
intero.
Al di là delle polemiche a me pare che questa sia la sostanza;
quindi, sul piano dei contenuti, che più contano, credo che
rinunceremo in questa legislatura, in questo campo, ad avere degli
strumenti. Mi auguro che almeno quella legge possa essere approvata
prima della fine della legislatura, però manifesto qui il mio
scetticismo: non ci credo, così come non credo che andranno avanti
altre iniziative. E questa è la ragione per cui voteremo questo
provvedimento.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI - (N.S.):
Mi sembra che il dibattito abbia portato
in luce una grave differenza e spaccatura all'interno del Consiglio
regionale su questo tema; una spaccatura tanto più profonda quanto
da parte della maggioranza si vuole rivendicare dei meriti che non
esistono.
Credo che il Presidente della Giunta dica un falso quando
afferma che nessuno ha mai segnalato quell'orrendo paramassi che è
stato fatto al ponte dell'Equiliva. Avrei voluto che il Presidente
della Giunta fosse venuto a vedere la mostra che Nuova Sinistra ha
organizzato insieme a Valle d'Aosta Ambiente e ad altre
Associazioni ambientalistiche sul degrado della Valle d'Aosta,
presso le Porte Pretoriane nell'agosto 1987, mostra il cui
manifesto di presentazione era quella bellissima vista del Monte
Bianco, che arretrata di 300 mt. faceva vedere quel tipo di
paramassi. Quindi, ben prima di lui avevamo dimostrato una
attenzione anche in questo particolare tipo di impatto.
Penso che ci potremmo divertire ad elencare i fatti negativi che
sono successi in questi anni, ma non voglio andare troppo indietro
nel tempo e mi riferisco solo a ieri. Giusto ieri in questo
Consiglio, signor Presidente, si parlava di Verzignolette, una
pista forestale brillante che anche l'Assessore Perrin ammette
essere stato un errore nella sua ideazione. Solo ieri è stata
approvata una brillantissima legge sullo sci alpino in cui non si
norma niente, nel senso che si è fatta una scatola talmente larga
in cui ci stiamo tutti dentro. Questo eliski comprende anche tutta
la sinistra orografica della Val Ferret, con brillanti
ripercussioni dal punto di vista del rumore su quel
comprensorio.
Se andiamo a vedere con calma l'attività di questa Giunta
regionale, possiamo trovare centinaia di esempi, non soltanto nelle
segnalazioni che vengono fatte ai partiti di opposizione, ma anche
in quelle della Giunta regionale, in cui si è andato a chiudere
questa falla, modificare quel progetto, la scuola di Gressan che
affonda, e così via; è un susseguirsi incredibile di
leggerezze.
Ma se di una cosa la Giunta regionale si può vantare dal punto
di vista dell'attenzione ambientale, è non soltanto il problema
degli strumenti, che abbiamo affrontato nella precedente tornata di
discussione generale, ma anche quello degli obiettivi. Il Parco
Nazionale del Gran Paradiso il Presidente della Giunta non l'ha
presentato come un suo fiore all'occhiello, ma è sicuramente un
fiore all'occhiello di questa Giunta. Il Parco è ormai una realtà
totalmente slegata dalla nostra Regione; non siamo certo noi che
siamo andati ad aizzare le idee assurde e false che sono state
impiantate nella popolazione di Valsavarenche, non siamo certo noi
che aizziamo l'odio contro il Parco, che ovviamente in questa
situazione non c'entra niente, perchè se c'è un dibattito in piedi
è tra la Valle d'Aosta e lo Stato italiano, non certo tra noi e lo
Stato italiano. E potremmo continuare per molto tempo.
Credo che il voto positivo, e spero compatto, delle opposizioni
su questo provvedimento di legge sia un voto che discerna chi tiene
all'ambiente e chi no.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Se non altro questa discussione ha
avuto il pregio di fare il punto sulla situazione della tutela
ambientale in Valle d'Aosta, ed ognuno di noi avrà la possibilità
di trarre le conclusioni su un argomento che credo non possa più
essere ulteriormente sottovalutato. Il problema della tutela
ambientale, il problema dell'ambiente, va assunto come elemento
centrale di una politica a difesa della Valle d'Aosta: questo è il
dato di fondo incontestabile. Almeno su questo principio le
differenze fra opposizione e maggioranza credo che siano molto
minori di quello che non possono sembrare su un provvedimento
specifico, cosa che quattro anni fa non era neanche acquisita.
Sotto questo aspetto bisogna dare atto al Presidente Rollandin di
aver riportato il problema della tutela ambientale come elemento di
una certa centralità.
È chiaro che da questa affermazione a passi successivi la strada
è ancora lunga e tormentata e le divisioni esistono. Vorrei dire al
Presidente che nel momento della sua assenza ho citato alcuni
elementi che forse non ha ascoltato, aspetti negativi che non
riguardano solo la Giunta regionale. Noi in quest'aula, difendendo
l'autostrada, avevamo detto che la ferrovia, per costruirla in
Valle d'Aosta, o per raddoppiarla o per renderla funzionale,
avrebbe avuto un impatto deleterio sull'ambiente, è un dato di
fatto incontestabile; il ponte dell'Equiliva è sintomatico di come
si possa procedere anche in un settore di questo tipo.
Questo mi dà la possibilità di dire che ormai qualsiasi
intervento sul territorio della nostra Regione diventa un
intervento che va fatto con estrema cautela; non possiamo più
permetterci dei lussi: o autostrada o ferrovia, o pista forestale o
pista interpoderale, o elettrodotto o non elettrodotto. Ormai noi
dobbiamo guardare questo territorio con una attenzione di tipo
religioso; la nostra spiritualità (e qui torna un discorso che ci
ha coinvolto) si dimostrerà anche in questo nostro atteggiamento,
perchè le cose per farle bisogna anche amarle. Sotto questo aspetto
credo sia un atto d'amore degli amministratori della nostra Regione
avere un riguardo estremo, quasi religioso.
Quando abbiamo fatto il discorso della spiritualità, Presidente,
ho fatto un discorso che guardava indietro, a cui credo, perchè
sulla legge n. 3/60 dobbiamo toglierci tanto di cappello nei
confronti di chi l'ha approvata; dobbiamo anche qui fare una
revisione critica di chi ha amministrato questa Regione, perchè
sarebbe cambiata l'intera impostazione di tipo urbanistico e di
tipo ambientale se avessimo avuto non cassato dalla Corte
Costituzionale quel piccolo articoletto. Questo è un rammarico e
dobbiamo dire che quella legge del 1960 era frutto di una
preveggenza politica che raramente si è dimostrata nella storia
della nostra autonomia.
Vorrei che su questo argomento si andasse al di là dello
schieramento. Credo anche ad una cultura di Sinistra; un giorno ho
fatto questa affermazione all'interno del mio partito e mi si è
detto che non esiste una cultura della Sinistra; credo invece che
esista una cultura della Sinistra che ha consentito poi di assumere
determinati atteggiamenti politici. Tuttavia credo che questa
cultura non debba appartenere soltanto alla Sinistra, ma possa
essere patrimonio anche di altre forze politiche. In questo ci
credo e sono convinto che questa acquisizione di tipo culturale
vada fatta. Il discorso dell'ambiente non deve essere più di
contrapposizione, ma di affinamento, il che è sostanzialmente
diverso; questo discorso non deve più dividere, ma deve unire:
bisogna capovolgere la logica perchè non possiamo più
aspettare.
Questo argomento può essere segnato come una occasione mancata;
non voglio dire che tutto non sia stato fatto, ma è una occasione
perduta, e perdere del tempo nella materia della tutela ambientale
significa non fare gli interessi della nostra Regione. Un'occasione
non colta significa rinviare la soluzione di un problema per anni,
perchè a volte le situazioni politiche condizionano la presa di
posizione di questo Consiglio.
Credo che non si possa più procedere così: l'ambiente, il
territorio della nostra Regione non possono più aspettare, non
possono aspettare l'inerzia del legislatore. Nel dare voto
favorevole a questa nostra legge dico che la prossima legislatura
dovrà dimostrare anche l'abilità, la sensibilità, l'amore di questo
Consiglio nei confronti della nostra regione, permeando la
legislazione regionale di atti che riguardano la tutela ambientale.
Se questo succederà, forse avremo fatto un grosso favore a questo
magnifico paesaggio che è la nostra regione, avremo fatto un grosso
favore all'autonomia valdostana.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Ribadisco il voto favorevole al
progetto di legge del Gruppo socialista e ribadisco il giudizio
negativo sull'atteggiamento della Giunta.
Si dice che siano stati dati incarichi per verificare di fatto,
in casi concreti, se era opportuno procedere in un modo o
nell'altro; siamo dell'idea che quello non sia il sistema giusto,
che occorra una legge, un quadro generale valido per tutti i casi,
perchè occorre avere un indirizzo valido e non affidarsi
all'intuizione per la necessità di una valutazione o meno
dell'impatto ambientale.
Concordo quindi pienamente con quanto è stato detto dagli altri
Consiglieri della Sinistra, sulla necessità che la difesa
dell'ambiente per uno sviluppo nuovo sia un quadro di riferimento
che precede tutti gli atti politici, e non segua caso per caso le
diverse iniziative.
Voglio anche replicare ad alcune affermazioni del Presidente
della Giunta, il quale a mio giudizio ha sbagliato in quel caso. Il
Presidente della Giunta ha lanciato una sfida, se ben ho capito,
per lo smantellamento dell'elettrodotto del Superphoenix,
affermando che è stato lo Stato ad imporre alla Regione
quest'opera.
A noi risulta che lo Stato abbia chiesto, ma che la Regione
abbia dato i pareri necessari senza resistere in alcune modo, e che
il ripristino sia avvenuto soltanto dopo che le forze di Sinistra
avevano sollevato il problema. Non siamo al corrente e preghiamo il
Presidente di farci avere dei documenti che dimostrino una
resistenza della Regione a questa richiesta del Governo, prima
della iniziativa delle forze di opposizione.
In quanto poi alla coerenza, che è un altro dei temi che saranno
dibattuti nel corso della campagna elettorale dei partiti qui e a
Roma, proprio sul tema del Superphoenix voglio ricordare al
Presidente della Giunta che durante la recente votazione sui
referendum ci sono stati dei partiti che si sono pronunciati perchè
non si facciano più cose di questo tipo, chiedendo che l'ENEL non
partecipi a programmi per il trasporto di energia elettrica da
altri paesi in Italia. Ci sono partiti che fanno parte della
Giunta, come la Democrazia Cristiana, che hanno detto di votare no;
ci sono partiti che fanno parte della maggioranza, come il Partito
Repubblicano, che hanno detto di votare no. Quindi la coerenza,
Presidente, noi siamo pronti a dimostrarla sempre e pensiamo di
averlo fatto. Crediamo che sia la Giunta, la maggioranza, a doverla
verificare al suo interno.
PRESIDENTE:
Ha chiesto di parlare il Consigliere Aloisi,
ne ha facoltà.
ALOISI - (M.S.I.):
È stato sicuramente signor Presidente,
un ampio ed approfondito dibattito quello su questa proposta di
legge del Gruppo socialista; è stato un dibattito interessante che
però ha messo in evidenza ancora una volta quella che è l'arroganza
e la prepotenza di questa Giunta.
Perchè dico arroganza e prepotenza? Perchè ogni qualvolta da
parte di un Gruppo politico di opposizione viene presentata una
proposta di legge o qualsiasi altra proposta costruttiva,
sistematicamente da questa maggioranza, da questa Giunta, viene
emarginata, viene bocciata. E questo non succede solo oggi, ma
succede da cinque anni a questa parte.
Ricordo, solo per citare, una proposta di legge che avevo
presentato alcuni mesi or sono sulla prevenzione, diagnosi e cura
dell'AIDS in Valle d'Aosta, la quale con l'adozione di quella legge
sarebbe stata la seconda Regione italiana a dotarsi di una
normativa del genere: la proposta è stata messa in un cantuccio ed
ancora adesso sto aspettando dall'Assessore di sapere se e come
verrà discussa e portata avanti. Questa è la dimostrazione che da
parte di questa Giunta non c'è alcuna volontà di collaborazione;
questo è forse l'elemento più negativo che emerge da questo
dibattito, perchè una forza politica che voglia dare il suo apporto
costruttivo per risolvere i problemi, per andare incontro alle
esigenze della collettività, si trova sempre e sistematicamente un
muro di fronte; però a sua volta la Giunta fa tesoro di queste
proposte, di queste idee, e presenterà fra qualche mese la stessa
proposta di legge, probabilmente un po' modificata, che dirà
comunque le stesse cose.
Ecco qual è l'atteggiamento di questa maggioranza e di questa
Giunta, che noi come Movimento Sociale Italiano condanniamo nel
modo più categorico, ed è per questo che dichiaro il voto
favorevole del Movimento Sociale Italiano a questa proposta di
legge.
Volevo solo fare una piccola citazione sulla questione del
Superphoenix. Volevo ricordare che la Valle d'Aosta non è una
repubblica a sè stante, la Valle d'Aosta è una Regione che fa parte
della nazione italiana: nel momento in cui vi è necessità da parte
della collettività nazionale di avere questo trasporto di energia,
che non deve servire solo a noi ma deve servire anche ad altre
Regioni che ne hanno necessità e di cui è improrogabile il
passaggio in questa Regione, è dovere di ogni forza politica, anche
autonomistica, pensare innanzitutto all'interesse generale dello
Stato e della nazione italiana. Facciamo tutti parte della
collettività nazionale.
Detto questo, ricordo il voto favorevole del Movimento Sociale
Italiano.
PRESIDENTE:
Si passa all'esame dell'articolato. Do
lettura dell'art. 1:
ART. 1
Impatto ambientale - Finalità
Al fine di salvaguardare le migliori condizioni di vita della
popolazione valdostana, nel quadro di una effettiva politica di
tutela ambientale, è introdotta la procedura di valutazione
dell'impatto ambientale volta a determina re, in via preventiva,
l'impatto sull'ambiente e sul territorio degli interventi di cui ai
successivi articoli della presente legge, in conformità a recenti
indirizzi della Comunità Economica Europea.
PRESIDENTE:
Pongo in votazione l'articolo l:
ESITO DELLA VOTAZIONE
Presenti: 32
Votanti: 12
Favorevoli: 12
Astenuti: 20 (Beneforti, Bondaz, Borbey, Chabod, De Grandis,
Faval, Fosson, Lanièce, Lanivi, Maquignaz, Marcoz, Martin, Pedrini,
Perrin, Ricco, Rolando, Rollandin, Stévenin, Tamone e Voyat)
Il Consiglio non approva
PRESIDENTE:
Non essendo stato approvato il primo articolo
della proposta di legge regionale in esame, la proposta si intende
respinta. Do lettura dei restanti articoli della legge:
ART. 2
Contenuto dell'impatto ambientale
La procedura di impatto ambientale consiste nella preventiva
verifica dell'incidenza complessiva degli interventi che riguardano
prevalentemente il territorio della Valle d'Aosta sui vari elementi
che costituiscono l'ambiente naturale e antropico e più
specificatamente:
- aria, acqua, suolo;
- flora, fauna;
- ambiente edificato, patrimonio archeologico, architettonico
e paesaggistico;
- condizioni di salute in generale della popolazione.
La procedura è altresì introdotta anche in relazione alla
necessità di mantenere le capacità riproduttive degli ecosistemi e
la molteplicità delle specie animali.
ART. 3
Interventi soggetti a procedura
Negli ambiti territoriali in cui le vigenti disposizioni
urbanistiche prevedono gli interventi di cui al comma successivo,
il committente pubblico o privato deve esperire, in via
pregiudiziale, la procedura di impatto ambientale.
La procedura, il cui esito deve essere favorevole, è prevista
nel caso di realizzazioni di:
a)
impianti per i quali siano previste attività
estrattive con movimenti di terra e per attività di escavazioni
fluviali;
b)
opere di arginatura di fiumi o torrenti;
c)
impianti per l'estrazione e il trattamento dei
minerali;
d)
impianti industriali di qualsiasi tipo compresi
quelli per la produzione di energia elettrica;
e)
impianti per lo stoccaggio ed il trattamento dei
rifiuti solidi;
f)
insediamenti zootecnici a caratteristiche
industriali;
g)
invasi per la produzione di energia
elettrica;
h)
infrastrutture ferroviarie;
i)
strade interpoderali, comunali, regionali, statali
ed autostrade;
l)
elettrodotti;
m)
piste di sci, piste forestali;
n)
impianti funiviari e di risalita;
o)
paravalanghe.
Lo procedura di impatto ambientale si applica, secondo
modalità stabilite con apposito provvedimento della Giunta
regionale, anche per interventi previsti dal comma precedente e
realizzati direttamente dall'Amministrazione regionale.
La procedura di impatto ambientale è infine obbligatoria da
parte dei Comuni prima della formazione degli strumenti urbanistici
generali o loro varianti che prevedono zone industriali o
artigianali a particolare rischio ambientale o
paesaggistico.
ART. 4
Norme procedurali
Il materiale di studio sulla valutazione dell'impatto
ambientale, cui è subordinata la realizzazione degli interventi
elencati al precedente articolo, deve comprendere i documenti e le
informazioni seguenti:
a)
progetto di massima dell'opera o visualizzazione
grafica dell'intervento;
b)
dettagliata descrizione dell'intervento
proposto;
c)
eventuale descrizione delle possibili alternative
di localizzazione e di struttura dell'opera o
dell'intervento;
d)
specifica valutazione di tutti gli effetti
importanti probabili sull'ambiente;
e)
indicazione dettagliata di tutte le misure previste
per eliminare, ridurre o compensare gli effetti sfavorevoli
sull'ambiente;
f)
motivazioni, nell'eventualità di un impatto
ambientale importante, della scelta della località e delle
strutture previste rispetto ad eventuali soluzioni alternative
aventi un impatto ambientale negativo minore.
L'istanza e il materiale di studio devono essere presentati
all'Assessorato dell'Agricoltura, delle Foreste e della Tutela
dell'Ambiente il quale può richiedere, entro quindici giorni dalla
data di ricevimento dell'istanza stessa, un'integrazione della
documentazione presentata.
I presentatori dell'istanza possono chiedere, per ragioni di
sicurezza, di pubblico interesse e di segreto industriale e
commerciale, la non diffusione di tutto o parte del progetto o
della documentazione prodotta.
ART. 5
Commissione regionale per l'impatto ambientale
Entro quaranta giorni dalla data di presentazione
dell'istanza, l'Assessorato dell'Agricoltura, delle Foreste e della
Tutela dell'Ambiente sottopone la documentazione, o parte di essa,
ai sensi dell'ultimo comma dell'articolo precedente, all'esame di
un'apposita Commissione, composta da:
1)
l'Assessore all'Agricoltura, alle Foreste e alla
Tutela dell'Ambiente, che la presiede;
2)
un Consigliere della minoranza del Consiglio
regionale designato dal Consiglio stesso;
3)
il Dirigente tecnico dell'Assessorato regionale
dell'Agricoltura, Foreste e della Tutela dell'Ambiente o suo
delegato;
4)
il Dirigente dell'Assessorato regionale dei Lavori
Pubblici o suo delegato;
5)
il Dirigente del Servizio n. 1 dell'Unità Sanitaria
Locale;
6)
il Sovrintendente ai Beni Culturali e Ambientali o
suo delegato.
Fanno parte di diritto della Commissione il Sindaco o i
Sindaci dei Comuni interessati territorialmente alla realizzazione
dell'opera o dell'intervento.
Funge da Segretario della Commissione un funzionario
dell'Assessorato dell'Agricoltura, Foreste e Tutela dell'Ambiente
appartenente al settimo livello retributivo.
La Commissione può avvalersi dell'opera di consulenza di
esperti in grado di valutare i vari aspetti dell'impatto
ambientale, secondo le finalità espresse dall'art.
2
della
presente legge.
ART. 6
Lavori della Commissione
Al fine di garantire la partecipazione costruttiva delle
popolazioni interessate al procedimento di autorizzazione nonchè la
più assoluta trasparenza delle varie fasi preparatorie e delle
procedure burocratiche adottate, le sedute della Commissione sono
pubbliche e dell'ora, della data e del luogo delle riunioni è data
la massima pubblicizzazione, anche a mezzo stampa.
La seduta può essere segreta esclusivamente per motivi di
sicurezza e di segreto industriale o commerciale.
Il Presidente ha la facoltà di fare allontanare dalla sala
coloro che non mantengono un comportamento corretto.
ART. 7
Compiti della Commissione regionale per l'impatto
ambientale
Oltre all'espressione del parere previsto dall'art. 5 della
presente legge la Commissione regionale per l'impatto ambientale
svolge i seguenti compiti:
a)
elabora gli orientamenti e le norme in ordine alle
tecniche di impatto ambientale che saranno successivamente
approvate dal Consiglio regionale;
b)
stabilisce le soglie-limite di impatto
sull'ambiente ed il regime di protezione da adottare in conformità
alla vocazione naturale e socioeconomica del territorio;
c)
vigila sul mantenimento o sul ripristino del
corretto ed organico rapporto tra ambiente urbano e rurale nel
territorio.
ART. 8
Decisioni finali
La Giunta regionale, entro novanta giorni dalla presentazione
dell'istanza, assume, sulla base di tutti gli elementi acquisiti,
le decisioni del caso a mezzo di propria deliberazione.
Trascorso tale termine senza che la Giunta regionale si sia
pronunciata in merito il parere si intende positivo.
Il termine può, comunque, essere prorogato, prima della
scadenza, di ulteriori trenta giorni per fondati motivi con
apposito atto deliberativo della Giunta regionale.
Qualora gli interventi previsti all'art. 3 della presente
legge siano realizzati direttamente dall'Amministrazione regionale,
il parere definitivo spetta al Consiglio regionale secondo le
modalità, i tempi e le procedure di cui ai commi
precedenti.
Il parere è vincolante in ordine alla emanazione di qualsiasi
ulteriore provvedimento abitativo dell'intervento.
Nelle ipotesi di varianti ai Piani regolatori generali per
gli interventi previsti dall'art. 3 l'istanza deve essere
presentata dal Sindaco del Comune interessato, su conforme
deliberazione degli organi competenti.
ART. 9
Sanzioni
Accertata la violazione delle disposizioni contenute nella
presente legge nonchè la realizzazione anche parziale degli
interventi, la Giunta regionale applica a carico dei trasgressori
le seguenti sanzioni:
a)
pagamento della somma da lire 10 milioni a lire 50
milioni con conseguente denuncia all'autorità giudiziaria;
b)
rimessa in pristino dei luoghi e dell'ambiente
interessati alla realizzazione dell'opera o dell'intervento e
manomessi anche parzialmente in violazione alle disposizioni della
presente legge.
La presente legge sarà pubblicata nel Bollettino Ufficiale
della Regione.
È fatto obbligo a chiunque spetti di osservarla e di farla
osservare come legge della Regione Autonoma della Valle
d'Aosta.
IL CONSIGLIO prende atto.
