Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2965 del 8 gennaio 1992 - Resoconto
OGGETTO N. 2965/IX Sostituzione del Consigliere Augusto
Fosson, dimissionario.
Presidente
Dal verbale dell'Ufficio centrale
circoscrizionale presso il Tribunale di Aosta, chiuso in data 28
giugno 1988, riguardante la elezione del Consiglio regionale della
Valle d'Aosta avvenuta il 26 e 27 giugno 1988, risulta che nella
lista n. 11, avente il contrassegno "DC", il primo dei candidati
non eletti risulta essere il signor Chiofalo Antonino, con una
cifra individuale di 1220.
Pertanto il seggio rimasto vacante va attribuito al signor
Chiofalo Antonino, sempre che non vi siano nei suoi confronti
motivi o condizioni di ineleggibilità o di incompatibilità previsti
dalla legge.
Se non vi sono consiglieri che hanno in questa sede motivi di
ineleggibilità o di incompatibilità da manifestare, la Presidenza
comunica che avverso la convalida dell'elezione del Consigliere
Chiofalo Antonino non è pervenuto alcun ricorso né opposizione e
che pertanto il Consiglio. se non vi sono obiezioni specifiche, può
passare alla convalida del Consigliere Chiofalo Antonino che è il
primo escluso nella lista in cui è stato dichiarato dimissionario
il Consigliere Fosson.
Do lettura di una lettera, a me pervenuta, del sig. Chiofalo
Antonino:
"Aosta 7 gennaio 1992
In riferimento alla nota Prot. n.17 del 3 gennaio 1992 con cui
mi è stata comunicata da codesta On.le Presidenza la presa d'atto
delle dimissioni dalla carica di Consigliere regionale del sig.
Augusto Fosson, il sottoscritto Antonino Chiofalo ,come primo dei
candidati non eletti nella lista n. 11 avente il contrassegno 'DC'
dichiara formalmente, facendo seguito alla propria comunicazione in
data 24 dicembre 1991, di rinunciare alla nomina di rappresentante
della Regione in seno al Consiglio di Amministrazione della Società
Valeco s.p.a. per il triennio 1992-1994, incarico questo,
costituente ai sensi dell'articolo 1 della L.R. 27 marzo 1991, n.
12, causa di incompatibilità con l'eventuale nomina a consigliere
regionale.
Con osservanza."
Ricordo che entrambi i neoconsiglieri, sia Cout, sia Chiofalo -
che andrà alla convalida in questo momento - sono anche consiglieri
comunali, ma conosciamo qual è la formula per far decadere la causa
di incompatibilità: entro otto giorni dalla rassegna delle
dimissioni viene stabilita l'automatica convalida alla funzione di
consigliere regionale.
Pongo in votazione la convalida a Consigliere del sig. Antonino
Chiofalo.
Presenti: 33
Votanti: 32
Favorevoli: 32
Astenuti: 1 (Gremmo)
Il Consiglio convalida a Consigliere regionale il sig. Antonino
Chiofalo.
