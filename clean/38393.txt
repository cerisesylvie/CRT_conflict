Classificazione
INFORMAZIONE
Sistema informativo
ISTRUZIONE PUBBLICA
Istituzioni scolastiche



Oggetto del Consiglio n. 1939 del 22 marzo 2016 - Resoconto
OGGETTO N. 1939/XIV - Interpellanza: "Iniziative per
l'introduzione dei sistemi informatici open source nelle
scuole".
Rosset (Presidente) -
Punto n. 30 dell'ordine del giorno.
Per l'illustrazione, chiede la parola il Consigliere Bertin, ne ha
facoltà.
Bertin (ALPE) -
Grazie Presidente.
Riprendiamo un tema già affrontato in molte occasioni in questo
Consiglio, al quale attribuisco una certa importanza non soltanto
in ragione dei risparmi possibili utilizzando il
software
libero, ma anche per un approccio diverso all'informatica e più
aperto e condiviso. Con quest'interpellanza, dopo esserci occupati
più in generale dell'Amministrazione regionale, volevamo dedicarci
alla scuola, un settore nel quale quest'approccio potrebbe avere
delle utili ricadute innanzitutto perché le giovani generazioni
sono molto interessate all'utilizzo di queste tecnologie e di
questi programmi aperti e liberi, cioè senza necessità di pagare le
licenze. Questo peraltro comporterebbe anche un più facile
passaggio dalla scuola alla famiglia perché si potrebbero
utilizzare gli stessi programmi senza dover pagare delle licenze
che magari sono accessibili per la scuola, ma non per le
famiglie.
Volevamo pertanto sapere con quest'interpellanza in termini
generali qual era la situazione della scuola, se siano già state
realizzate iniziative sull'argomento, con quali finalità e
risultati, anche perché sappiamo che in altre realtà è già da tempo
che si stanno facendo iniziative in questo senso e se vi è
l'intenzione di portare il software libero e in che tempi, come tra
l'altro già annunciato in diverse occasioni per quanto riguarda
l'amministrazione nella sua totalità. Grazie.
Presidente -
La parola all'Assessore Rini.
Rini (UV) -
Grazie Presidente.
Grazie collega Bertin. Veniamo subito puntualmente alle
risposte. Per quanto riguarda il primo quesito, negli anni il
servizio TICE (Tecnologie per l'Informazione e la Comunicazione
Educativa) della Sovrintendenza agli studi è stato proprio
promotore di diverse e variegate iniziative, alcune delle quali,
come il progetto
Ping00
, che è un progetto INTERREG del
2004-2006 la cui successiva evoluzione è utilizzata attualmente in
12 plessi scolastici, hanno permesso alle istituzioni scolastiche
prive di competenze tecniche specifiche di utilizzare servizi di
rete per le esigenze propriamente didattiche. Altri casi hanno
riguardato invece la piattaforma
Web-École
, ossia
l'implementazione e la gestione del portale web della scuola
valdostana, che attualmente ospita i portali web di 21 istituzioni
scolastiche, oltre ad alcuni progetti web specifici della
Sovrintendenza agli studi, di cui 12 attualmente attivi. Inoltre,
sempre all'interno del portale Web-École sono stati implementati
alcuni servizi sviluppati proprio con
software
open
source
, quali tra gli altri un applicativo per la gestione dei
libri dismessi dalle istituzioni scolastiche, un applicativo per la
gestione delle biblioteche scolastiche, un applicativo per il
controllo dell'obbligo scolastico, la piattaforma per la
compilazione e la pubblicazione del rapporto di autovalutazione
delle scuole, nonché un applicativo per la compilazione dei verbali
dell'esame di Stato a conclusione del primo grado della scuola
secondaria. Sono state promosse poi ancora delle soluzioni web di
supporto dalle istituzioni scolastiche che intendono utilizzare i
servizi open source garantendo le fasi di installazione, di
configurazione e poi di formazione di varie soluzioni destinate,
per esempio, alla gestione delle biblioteche scolastiche o alla
somministrazione di questionari e anche di diverse indagini che
vengono promosse proprio all'interno delle istituzioni
on
line
.
Il servizio TICE della Soprintendenza agli studi si è inoltre
impegnato negli ultimi anni per realizzare infrastrutture in grado
di supportare una didattica innovativa e l'utilizzo massivo da
parte e di studenti e di docenti di servizi condivisi con altri
utenti come base per l'innovazione tecnologica della scuola. In tal
senso ha promosso recentemente due soluzioni gratuite, che sono: la
Web-École APPS
, un ambiente condiviso istituzionale per le
scuole valdostane utilizzata ad oggi - e credo che questo sia un
dato positivo - dal 100 percento degli insegnanti e all'incirca dal
50 percento degli alunni con un proprio
account
personale e
il
Web-École Radius
che, utilizzando dei fondi PEEF ALCOTRA,
ha fornito proprio attraverso le istituzioni scolastiche la
possibilità ai docenti e agli studenti di utilizzare servizi per la
navigazione in internet attraverso i loro apparecchi, come, per
esempio, i
tablet
personali. Ad oggi i plessi che utilizzano
Web-École Radius sono circa 40, per un numero più o meno di 2180
utenti tra docenti e studenti iscritti.
Oltre alle iniziative del servizio TICE, il servizio CTS (Centro
Territoriale di Supporto per l'inclusione) della Sovrintendenza
agli studi si è occupato, sempre nell'ambito delle sue attività
istituzionali, della diffusione prevalente, se non esclusiva, di
soluzioni didattiche che utilizzano software libero o gratuito e
che in particolare contengono raccolte di software didattici e
prodotti specifici per l'insegnamento e l'apprendimento, o di
software che permettono di allestire i
personal computer
dei
ragazzi con dislessia o con altri bisogni educativi speciali. È da
rilevare infine che sono state acquistate 68 postazioni da
destinare in comodato d'uso agli studenti con DSA frequentanti il
primo anno delle scuole secondarie di primo grado, questo in base
anche alla legge regionale n. 8/2009.
Veniamo alla seconda questione. La deliberazione di Giunta
regionale n. 179 del 12 febbraio 2016 ha approvato, proprio in
materia di software libero, uno studio di fattibilità che prevede
il coinvolgimento in apposito progetto anche degli Enti locali,
delle istituzioni scolastiche e di altri enti territoriali
eventualmente interessati, condividendone le metodologie e gli
approcci realizzativi anche per favorire l'interoperabilità dei
documenti della pubblica amministrazione locale nel suo insieme. La
Sovrintendenza agli studi si farà promotrice dell'estensione alle
segreterie scolastiche del progetto avviato con la delibera di cui
sopra. A prescindere dallo studio, comunque alcune scuole hanno
iniziato ad operare in autonomia, in particolare, ricordo che
nell'anno scolastico 2014-2015 l'Istituto Manzetti ha iniziato una
fase di transizione che ha portato alla realizzazione di vari
laboratori con software libero, di 1 postazione personal computer
in ogni aula e ancora un software libero di 10 postazioni ad uso
docenti nelle aule insegnanti del Manzetti e dei Geometri per un
totale di circa 120 postazioni, delle quali la maggior parte sono
realizzati recuperando
hardware
dismessi dalla Regione. Si
tratta di esperienze accumulate in anni di promozione,
sperimentazione e successivo utilizzo, se non addirittura si può
parlare di sviluppo di soluzioni open source per le scuole della
regione utili ad evidenziare che a tutt'oggi la scuola valdostana
già utilizza per esigenze didattiche prevalentemente, anche se non
esclusivamente, software libero o open source. In particolare si
stima che siano circa 140 gli applicativi che rientrano in questa
categoria conosciuti e utilizzati dai docenti valdostani. Le ultime
indicazioni ministeriali che invitano le scuole a promuovere la
didattica abbinata alla più recente tecnologia daranno un ulteriore
importante impulso a tale processo in quanto i principali software
e ambienti di lavoro utilizzano proprio tecnologie open source, in
tal senso si stanno muovendo alcune scuole anche di istituzioni
primarie, credo che questo sia un fattore particolarmente positivo.
Infine vi sono casi in cui le scuole hanno acquistato nuove
postazioni di personal computer,
desktop
o portatili
destinati alle aule, ai laboratori, ai docenti e anche alle
segreterie utilizzando proprio le convenzioni MEPA. In questo caso
bisogna ricordarlo, anche perché si possono cambiare le piattaforme
e i programmi con un risparmio di circa il 20 percento a
postazione. In questi casi i nuovi personal computer sono già
dotati in maniera totale ed esclusiva di software libero.
Grazie.
Presidente -
Per la replica chiede la parola il
Consigliere Bertin, ne ha facoltà.
Bertin (ALPE) -
Grazie Presidente.
Per quanto riguarda il primo punto, le iniziative fatte in
passato, se paragonate a quanto avviene in altre realtà, siamo
veramente...all'inizio e poco è stato fatto. I principali progetti
risalgono nel tempo al 2006, come faceva cenno anche lei, progetto
che conoscevo anch'io, che utilizzava i fondi europei. Come dicevo,
comunque sono progetti piuttosto datati e per quanto riguarda
l'utilizzo le iniziative passate sono francamente poche, dovrebbero
essere aumentate e rese più presenti nella scuola non soltanto per
quel che riguarda gli aspetti legati alla burocrazia interna, ma
anche proprio alla didattica. Se andiamo a vedere le altre
province, da quella di Bolzano a quella di Trento...ho qui
un'indicazione generale, una sorta di linea guida della Provincia
di Trento, che proprio per quello che riguarda la didattica invita
ad utilizzare tutto il
software
libero, anche perché, come
sappiamo, il software libero significa anche inclusione e
accessibilità ed è un fatto importante nella scuola dei nostri
tempi quest'aspetto dell'inclusione e dell'accessibilità per tutti,
pertanto questa deve essere la direzione. Altre realtà scolastiche
di altre Regioni e Province sono già avanti da questo punto di
vista, cito la Provincia di Trento, ma potrei citarne anche molte
altre, anche per quel che riguarda poi il formare gli stessi
studenti all'utilizzo di questo software libero. Ad esempio, in
collaborazione con associazioni che si occupano della diffusione
del software libero, associazioni senza scopo di lucro, vengono
organizzati in molte parti d'Italia dei corsi sia nelle scuole
elementari che medie e nelle superiori per permettere al maggior
numero di ragazzi di conoscere questi aspetti, di utilizzare questi
strumenti, che saranno bene o male l'avvenire, sono interessanti
soprattutto per le giovani generazioni, i nativi digitali, che sono
quelli che avranno più occasioni di utilizzarle, anche perché in
questo caso, come dicevo, vi è la questione di renderle
maggiormente accessibili a tutti.
Per quel che riguarda il futuro, la delibera n. 179 del 12
febbraio evidentemente l'avevamo letta, anche perché è il risultato
poi di una mozione che avevo presentato in questo Consiglio tempo
fa. Quello che vogliamo sottolineare è che dalla scuola è
essenziale partire in fretta, anche perché è un settore che può
avere degli sviluppi interessanti non soltanto riguardanti il
risparmio, ma, come dicevo, per le giovani generazioni. Ripeto che
software libero significa anche inclusione e accessibilità per
tutti, un elemento che nella scuola dei nostri tempi non può essere
sottovalutato, pertanto vi invito ad iniziare rapidamente
soprattutto e innanzitutto dalla scuola. Grazie.
