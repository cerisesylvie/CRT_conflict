Classificazione
ENTI LOCALI
Comuni



Oggetto del Consiglio n. 1525 del 15 dicembre 2010 - Resoconto
OGGETTO N. 1525/XIII - Interpellanza: "Interventi per
dirimere il contenzioso fra automobilisti e Comune di Aosta in
merito ad ingressi abusivi delle auto in via Losanna".
Interpellanza
Preso atto del grave disagio creato agli automobilisti
dall'incomprensione o dalla mancanza di comunicazione o da promesse
disattese, riguardo all'installazione di telecamere per rilevare
ingressi abusivi delle auto nella ZTL di via Losanna nel Comune di
Aosta;
Venuto a conoscenza di un numero crescente di sanzioni
comminate agli automobilisti nella città di Aosta;
il sottoscritto Consigliere regionale
Interpella
il Governo regionale per conoscere se intende:
1) intervenire per verificare se sia possibile dare soluzione
al contenzioso fra automobilisti e Comune di Aosta;
2) verificare il trend delle sanzioni nell'ultimo
anno.
F.to: Donzel
Président
- La parole au Conseiller Donzel.
Donzel (PD)
- Egregio Presidente, cari colleghi, lo so
che tale questione apparentemente riguarda il Comune di Aosta, però
mi sono preoccupato... perché poi visto che il Presidente della
Regione ha anche incarichi prefettizi, eccetera, quindi una
questione comunque di vigilanza in genere... un'abitudine - che non
imputo ai colleghi, ma che mi assumo anche a livello personale - di
noi politici è quella che, quando succede qualcosa, si dà la colpa
a quello che c'era prima:
"io sono appena arrivato, non ho
capito bene"
..., ma una cosa è sempre certa: il cittadino deve
pagare, il cittadino è colpevole, il politico è assolto. Quello che
c'era prima dice:
"io sono scaduto nell'incarico"
, quello
che arriva dopo dice:
"io non ho capito bene"
e il risultato
è che il cittadino paga. Possiamo immaginare una politica in cui
invece di dire quelli che c'erano prima non sono responsabili,
quelli che c'erano dopo... ossia tutti si dice:
"siamo
corresponsabili di non aver gestito bene questa situazione"
e
la situazione è l'introduzione di nuove zone a traffico limitato,
che peraltro concettualmente sono condivisibili in una città
congestionata dal traffico come Aosta in situazioni in cui
veramente ci troviamo ad essere bloccati per decine di minuti in
una rotonda perché, come succede in Piazza della Stazione, passano
i ragazzi all'ora di uscita per andare in stazione, si blocca il
traffico di una città. Sappiamo che lì sono in corso degli studi
per risolvere quel problema, è una città che ha dei problemi di
traffico, quindi si cerca di limitare alcune zone per non
congestionarla ulteriormente e a livello di principio ci siamo, poi
bisogna "mettere" le regole affinché i cittadini le conoscano.
Sull'area di via Losanna è successo che, per via di
un'informazione non chiara, inopportuna, dei cittadini sono
transitati in un'area in cui non avevano diritto di transitare, è
stata fatta una contravvenzione e questi adesso si trovano a pagare
delle cifre abbastanza interessanti, perché parliamo di 74 euro per
l'accesso e 38 euro per la sosta, quindi 100 euro a multa per chi
non si era accorto del divieto, o almeno si era accorto del
divieto, ma sapeva che c'era una proroga all'applicazione delle
sanzioni. Si tratta per uno che lavorava nella zona
dell'Amministrazione regionale cinque giorni alla settimana, sono
500 euro a settimana, per due, tre settimane... praticamente la
tredicesima se ne va in multe!
Ci sono dei cittadini ad Aosta che regolarmente non pagano le
multe, il Comune sta facendo qualcosa per intervenire su questi
soggetti? Ci sono invece dei soggetti che non hanno mai avuto
un'infrazione in vita loro, ma si trovano, per via di
un'applicazione a mio avviso non chiara, non comunicata
correttamente ai cittadini, a trovarsi a pagare 1.500-2.000 euro di
multa. Io dico che, se un cittadino è recidivo, ossia questa è una
persona che tanto l'auto la parcheggia sempre dov'è vietato, sui
posti degli handicappati, ci sono dei cittadini così, che hanno
anche cifre da 3-4.000.000 di euro di multe da pagare, ma non le
pagano... il Comune fa qualcosa per recuperare da questi cittadini
negligenti? No, il Comune si accanisce con il cittadino che mai ha
preso una multa, ma che si trova in una situazione come quella di
via Losanna a trovarsi una raffica di multe sul groppone. Io penso
che la politica a cui è capitato alle volte di inaugurare
tre-quattro volte lo stesso edificio, cinque-sei volte lo stesso
palazzetto, sempre lì a tagliare lo stesso nastro, potrebbe
tagliare un nastro, andare sul TG3 - ci andiamo ogni volta che
nevica a dire:
"c'è la neve"
,
"non c'è la neve"
,
diamo queste informazioni puntuali... - e dire:
"guardate che da
domani chi passa di qui ha la multa"
. Inauguriamo l'area che
prende la multa così come inauguriamo altri edifici e i cittadini
dicono:
"miseria, c'è la foto pubblicata dappertutto, lì chi
amministra ci dice con chiarezza che da domani si paga una
multa"
. Quando invece si tratta di queste cose, non c'è nessuno
che si fa vedere a tagliare il nastro, però puntualmente i vigili
sono mandati lì, quindi se i vigili ci vanno, non ci vanno per
caso...
Dal nostro punto di vista, quindi, visto che non è che siamo
solo noi a sostenere... ma ci sono anche le associazioni dei
consumatori che su tale questione hanno sollevato un attimo di
attenzione, si dovrebbe cercare di trovare una quadra. Ripeto:
parlo di quei cittadini che mai hanno dimostrato in precedenza di
essere degli abituali violatori delle norme, perché non sono qui
per difendere le persone che le norme le violano, vorrei che fosse
chiaro questo: sono qui a difendere le persone che non le violano
mai, ma che si trovano in situazioni di novità a subire dei danni
non indifferenti, perché parliamo di cifre... è fuori dalla
possibilità di un singolo cittadino di affrontare dei costi simili;
quindi vedere se è possibile fare un ragionamento rispetto a questa
situazione, che ha portato ad un totale di sanzioni di 150.000
euro. Non è quindi che è un cittadino sventato, ma qui è che
nessuno aveva capito cosa stava succedendo per erogare multe per
150.000 euro, una cifra fuori dall'ordinario!
Nella nostra interpellanza ci chiediamo anche... ma non è che in
raffronto con qualche anno fa sta succedendo qualcosa, per cui si
dà mandato ai vigili di vedere di recuperare un po' di soldi per le
casse dell'Amministrazione e quindi procediamo ad una serie di
multe che sono fuori dall'ordinario sistema di vigilanza? Perché
anche qui dobbiamo interrogarci se non è il caso di fare anche
delle azioni preventive di educazione agli automobilisti, perché ho
l'impressione che vengano erogate tantissime multe, che i cittadini
onesti le paghino e che i furbi non le paghino. Vorrei che non
fosse come al solito l'onesto ad essere vessato e che si creasse
quel meccanismo per cui in un momento di difficoltà economica si
danno un sacco di multe, che colpiscono i cittadini laboriosi e c'è
quella parte di società che tanto se ne infischia delle regole, che
invece queste regole non le rispetterà mai. Magari pertanto una
presenza del Corpo dei vigili di Aosta al quale riconosciamo la sua
capacità e la sua competenza, è una presenza che è anche istruttiva
ed educativa...ossia che spieghino, come già fanno, ai cittadini in
modo che le regole siano rispettate da tutti e non siano come
sempre gli onesti a rimetterci.
Président
- La parole au Président de la Région,
Rollandin.
Rollandin (UV)
- Grazie Presidente.
Premetto che su questo tema rispondo per cortesia, perché è un
tema di competenza comunale, tant'è che lo stesso oggetto è stato
affrontato in Consiglio comunale durante il
question time
del 23 novembre scorso. Ripeto: non credo sia da sottrarsi, ma tale
tema è proprio strettamente comunale, comunque entro nel
merito.
L'unica considerazione che posso fare è che la logica con cui mi
sembra il collega intervenga dicendo che ci sono cittadini che non
hanno mai preso una multa e che di colpo prendono le multe... ma,
se valesse questo principio per tutti, dovrebbe essere codificato,
per cui se io non ho mai preso la multa, la prima che prendo non la
pago o cose di questo genere... ma non è così! Il codice,
purtroppo, è chiaro, anche se io la prendo la prima volta, perché
con il famoso alcolimetro vado sopra lo 0,5 non è che mi dicono:
"è la prima volta, va bene, vai a casa e la prossima volta ci
vediamo"
, purtroppo l'applicazione è immediata!
Noi acquisendo le disposizioni nel merito della ZTL di via
Losanna... credo che il collega si riferisse alle sanzioni che sono
state comminate nei primi due mesi di attivazione delle telecamere
che, secondo alcuni articoli di stampa, avrebbe dovuto essere per
un periodo di monitoraggio... al riguardo dico che in via Losanna
vige un doppio divieto di transito e di sosta per tutti i veicoli,
esclusi quelli autorizzati, essendo la stessa zona a traffico
limitato istituita dalla Giunta comunale nel marzo 1998, sono 12
anni che c'è lo stesso sistema di rilevazione, la differenza è che
con le telecamere non è una questione della presenza del vigile: è
la telecamera che ha evidenziato... quindi in automatico manda le
multe. Non sono i vigili che sono diventati più presenti o danno
più multe, non posso dire che per una volta vi è stata proprio la
volontà a livello di comando di porre i vigili in quella zona per
fare le multe: non c'entra niente, sono le telecamere che hanno
"detto" in automatico:
"Pinco è passato, multa"
, se è
passato 12 volte, 12 volte arriva la multa. Questo è un meccanismo
che non ha nulla di intenzionale, perché sono le telecamere, non è
nemmeno ipotizzabile, né c'è la possibilità di intervenire, ossia
la Regione è proprio fuori da tale schema.
Dal 1° gennaio - abbiamo chiesto i dati, che forse il collega
conosceva già - al 31 novembre 2010 le sanzioni relative a via
Losanna sono state 4.072, di cui 2.423 sono relative al periodo 1°
luglio-31 agosto 2010, ovvero nei primi due mesi di attivazione
delle telecamere. Sicuramente c'è stato un aumento radicale, perché
le telecamere sono imparziali, riprendono tutti e a tutti viene
mandata la multa, se è un
habitué
, è diventato un
habitué
delle multe drammaticamente!
L'installazione delle telecamere è stata peraltro adeguatamente
annunciata e pubblicizzata anche a mezzo stampa e le dichiarazioni
ufficiali rilasciate dall'allora Vicesindaco Guglielminotti e dal
Comandante della polizia locale hanno sempre precisato che ci
sarebbe stato un mese di sperimentazione, durante il quale le
infrazioni non sarebbero state contestate e questo è stato
rispettato, dopodiché le multe sono scattate. Durante questo mese
di sperimentazione dal 31 maggio al 30 giugno 2010 la polizia
locale ha presidiato quotidianamente il varco di via Losanna per
informare gli automobilisti che successivamente le multe sarebbero
scattate.
Mi limito a queste risposte che credo interessassero il collega,
sul resto non entro nel merito, perché non è di competenza
regionale, ma è il Comune che è direttamente coinvolto, quindi non
la faccio più lunga.
Président
- La parole au Conseiller Donzel.
Donzel (PD)
- Egregio Presidente, cari colleghi, intanto
ringrazio il Presidente per la cortesia che mi ha fatto nel
rispondere a questa interpellanza.
Ho cercato di sollevare un problema, che i dati che lei
cortesemente ha presentato confermano, ossia se in due mesi si
fanno più multe che in tutto l'arco dell'anno, o noi abbiamo dei
cittadini che hanno una tendenza a delinquere...
(interruzione del Presidente della Regione, fuori
microfono)
...l'ho capito che sono le telecamere, ma quello che voglio dire
è che o noi abbiamo dei cittadini che hanno una propensione a
delinquere naturale... cosa che io non credo, quindi se le
telecamere hanno rilevato questo fatto, è perché tali cittadini
mediamente... non è che non erano bastonati... non erano
correttamente informati. Se poi la politica si vuole assolvere...
si vuole dire:
"abbiamo fatto tutto bene"
,
"abbiamo
mandato lì i vigili, che dicevano: "no, Signora, guardi che da
domani lì prende la multa""
, benissimo, la politica si è
assolta e noi abbiamo dei cittadini ad Aosta che hanno una tendenza
naturale a violare le regole, quindi piazzeremo telecamere
dappertutto perché questi... Io invece la penso in modo diverso:
penso che invece quei cittadini non hanno una propensione naturale
a delinquere, non avevano una corretta informazione, nel momento in
cui l'avessero avuta, non sarebbero passati oltre quella linea che
avevamo fissato. La politica si assolve come sempre e il cittadino
subisce.
