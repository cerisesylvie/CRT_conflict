Classificazione
CONSIGLIO REGIONALE
Attività consiliare d'aula



Oggetto del Consiglio n. 799 del 22 settembre 2004 - Resoconto
OGGETTO N. 799/XII - Approvazione dei verbali delle adunanze del
14 luglio, 28, 29 e 30 luglio e della sessione straordinaria del 3
e 4 agosto 2004.
Presidente - Un attimo di attenzione.
Per quello che riguarda il verbale della seduta pomeridiana del
3 agosto 2004, a seguito di una verifica da parte dell'Ufficio
legislativo del Consiglio del provvedimento consiliare n. 786/XII,
concernente: "Legge regionale: Assestamento del bilancio di
previsione per l'anno finanziario 2004, modifiche ed integrazioni a
disposizioni legislative, variazione al bilancio di previsione per
l'anno 2004", è emerso che, per un mero errore materiale, il comma
4 dell'articolo 6 non è del tutto conforme a quello esaminato e
quindi emendato dalla II Commissione consiliare. In sede di
trascrizione di un emendamento al 4° comma dell'articolo 6, nel
testo sottoposto all'esame dell'aula è stata omessa la locuzione:
"Interreg III A, Interreg III B (Mediterraneo occidentale e
Spazio alpino)"
.
Trattandosi di un evidente errore materiale di trascrizione del
testo, ai sensi dell'articolo 69, comma 2, del Regolamento interno
del Consiglio, il testo dell'articolo 6, comma 4, è stato così
modificato:
"6. Gli oneri a carico della Regione per la proposizione,
l'avvio e l'attuazione dei progetti in applicazione dei programmi
di iniziativa comunitaria Interreg III A, Interreg III B
(Mediterraneo occidentale e Spazio alpino), Interreg III C (South,
West, North, East), e Interact sono quantificati in annui euro
113.000 per gli anni 2004, 2005 e 2006 (obiettivo programmatico
2.2.2.17, capitolo 25033)".
L'oggetto 786/XII, e conseguentemente il verbale della seduta
pomeridiana del 3 agosto 2004, è pertanto approvato tenendo conto
di tale modificazione.
Se non ci sono altri interventi, i verbali sono approvati.
Il Consiglio prende atto.
