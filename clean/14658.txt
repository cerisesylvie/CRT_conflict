Classificazione
ARTIGIANATO
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 1076 del 21 dicembre 1994 - Resoconto
SEDUTA ANTIMERIDIANA DEL 21 DICEMBRE 1994
OGGETTO N. 1076/X Nomina di rappresentanti della Regione in seno
al Consiglio di amministrazione dell'Institut Valdôtain de
l'Artisanat Typique.
Presidente Ha chiesto la parola il Consigliere Perron.
Perron (UV) Au nom de la majorité je propose M. Balan Franco,
Danna Pierino et Vicari Pier Joseph.
Presidente Ha chiesto di parlare il Consigliere Collé.
Collé (PpVA) A nome della minoranza proponiamo Bonomi
Ermanno.
Presidente Prego di voler distribuire le schede. Grazie.
- Consiglieri presenti e votanti: 31
- Schede valide: 31
- Schede bianche: 2
Hanno riportato voti:
- Balan Franco: 28
- Bonomi Ermanno: 22
- Danna Pierino: 22
- Vicari Pier Joseph: 22
- Gerbore Benonino: 1
Presidente In base all'esito della votazione, dichiaro eletti
quali rappresentanti della Regione in seno al Consiglio di
amministrazione dell'Institut Valdôtain de l'Artisanat Typique, per
il triennio 1995/1997 che scadrà il 31 dicembre 1997, i Sigg. Balan
Franco, residente in Aosta, Via Parigi n. 224; Danna Pierino,
residente in Aosta, Via Parigi n. 128; Vicari Pierre Joseph,
residente in Aosta, Corso Battaglione Aosta n. 13, e in
rappresentanza della minoranza il sig. Bonomi Ermanno, residente in
Saint-Pierre, Via della Stazione n. 17.
Deliberazione Il Consiglio
Premesso che
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 10 aprile 1985, n. 10, è stato istituito
l'Institut Valdôtain de l'Artisanat Typique (IVAT), con il compito
di sviluppare ed incrementare l'artigianato tipico valdostano e di
commerciare i prodotti artigianali regionali che raggiungono un
elevato livello di qualità;
- l'articolo 3 della legge regionale 10 aprile 1985, n. 10
stabilisce che il Consiglio di amministrazione dell'IVAT è composto
anche da quattro rappresentanti della Regione, nominati dal
Consiglio regionale, di cui uno designato dalla minoranza, scelti
fra esperti di problemi artistici od economici e di mercato;
- il succitato Consiglio di amministrazione scadrà il 31
dicembre 1994 per compiuto triennio di carica;
Considerato che la Commissione per le nomine, a seguito della
pubblicazione nel Bollettino ufficiale della Regione n. 33 del 2
agosto 1994 dell'elenco delle nomine in scadenza nel secondo
semestre dell'anno 1994, nella riunione del 25 novembre 1994, a
norma dell'articolo 6 della legge regionale 27 marzo 1991, n. 12,
ha ritenuto formalmente ammissibili le proposte di candidatura di
cui all'allegato prospetto;
Ritenuto necessario provvedere alla nomina di quattro
rappresentanti della Regione, di cui uno in rappresentanza della
minoranza, in seno al Consiglio di amministrazione del
summenzionato Institut per il triennio 1995/1997 che scadrà il 31
dicembre 1997;
Visto il parere favorevole rilasciato dal Dirigente del Servizio
Affari Generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamate le leggi regionali 10 aprile 1985, n. 10 e 27 marzo
1991,
n. 12;
Delibera
1) di nominare quali rappresentanti della Regione in seno al
Consiglio di amministrazione dell'Institut Valdôtain de l'Artisanat
Typique, per il triennio 1995/1997 che scadrà il 31 dicembre 1997,
i Sigg. Balan Franco, residente in Aosta, Via Parigi n. 224; Danna
Pierino, residente in Aosta, Via Parigi n. 128; Vicari Pierre
Joseph, residente in Aosta, Corso Battaglione Aosta n. 13, e in
rappresentanza della minoranza il sig. Bonomi Ermanno, residente in
Saint-Pierre, Via della Stazione n. 17;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
