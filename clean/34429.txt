Classificazione
ISTRUZIONE PUBBLICA
Istituzioni scolastiche



Oggetto del Consiglio n. 2210 del 8 febbraio 2012 - Resoconto
OGGETTO N. 2210/XIII - Interpellanza: "Rinvio delle elezioni
delle Rappresentanze Sindacali Unitarie nelle istituzioni
scolastiche della regione".
Interpellanza
Appreso che le elezioni delle RSU nelle Istituzioni
scolastiche della Regione autonoma Valle d'Aosta sono state
rinviate a data da destinarsi, mentre in Italia si andrà al voto
dal 5 al 7 marzo;
Appurato che a seguito della mobilità e del pensionamento
alcune Istituzioni sono prive di RSU;
Tenuto conto che le RSU hanno la titolarità a sottoscrivere
il Contratto d'Istituto, utilizzato in tutte le Istituzioni anche
al fine di promuovere l'attività didattica;
Tenuto conto altresì che le RSU sono uno strumento di
democrazia sindacale nei luoghi di lavoro molto apprezzato dagli
insegnanti;
i sottoscritti Consiglieri regionali
Interpellano
il Governo regionale per sapere se intenda chiarire se tale
decisione di rinvio delle elezioni RSU sia stata presa in totale
autonomia dall'ARRS e dalle OO.SS. e con che tempi intenda
procedere al fine di ripristinare al più presto la democrazia
sindacale all'interno delle Istituzioni scolastiche.
F.to: Donzel - Rigo
Presidente
- La parola al Consigliere Donzel.
Donzel (PD)
- Grazie Presidente.
Cari colleghi, questo tema, che si presenta con un carattere
eminentemente sindacale, mi interessa soprattutto legato alla
questione degli spazi di democrazia che esistono in una società, in
particolare in luoghi dove apparentemente c'è stato un grosso
arretramento in questi anni dello spazio di democrazia: i luoghi di
lavoro. È un'occasione unica per un lavoratore poter eleggere
direttamente il proprio rappresentante, questo vale per la
politica...voi sapete che in questi giorni c'è un grandissimo
dibattito sul fatto che i cittadini dicono di voler eleggere
direttamente il loro rappresentante, questa cosa nel mondo
sindacale non avviene se non nei luoghi di lavoro attraverso
l'elezione diretta del delegato; per consentire questa forma di
democrazia, sono state costituite le cosiddette "RSU", ovvero
Rappresentanze Sindacali Unitarie, che rappresentano l'insieme dei
lavoratori. In Valle d'Aosta, come nel resto d'Italia, si è votato
nel 2000, nel 2003, nel 2006 e poi sono sorti dei problemi a
livello nazionale, è stato fermato questo iter elettorale, che
dovrebbe riprendere dal 5 al 7 marzo, quindi è atteso con ansia dai
lavoratori.
Se andiamo a guardare cosa è successo in Valle d'Aosta dopo le
elezioni delle RSU, troviamo che ogni istituzione scolastica ha
potuto concretizzare un contratto di istituto, che ha un'importanza
enorme per i lavoratori del mondo della scuola, perché consente di
utilizzare una parte di fondi di istituto che sono assegnati alle
scuole per il miglioramento dell'offerta formativa. Non è solo
quindi una questione di sindacato, ma anche delle ricadute
importanti sulla qualità della scuola. Se non si riesce a redigere
un buon contratto di istituto, non si utilizza in modo proficuo il
fondo di istituto, quindi c'è una ricaduta negativa sulla qualità
dell'offerta formativa delle istituzioni. Per essere più chiaro,
nel contratto del mondo della scuola, anziché dire: "aumentiamo lo
stipendio in modo uguale per tutti", si è deciso che una piccola
parte fosse data a quelli che maggiormente si impegnano nella
scuola e danno gambe ai progetti costruiti anche con le famiglie. È
quindi di un'importanza enorme e strategica il contratto di
istituto e con orgoglio si può dire che in Valle d'Aosta tutte le
scuole hanno un contratto di istituto regolarmente siglato e
funzionante, che consente alle nostre istituzioni scolastiche di
funzionare in modo efficiente e di utilizzare in modo proficuo
denaro pubblico a vantaggio dei lavoratori e con ricadute
importanti sulle famiglie e sugli studenti. Il senso di questa
interpellanza è quello di dire: visto che questo elemento è
fondamentale per gli aspetti della democrazia e per le ricadute che
in generale ha sulla qualità dell'offerta formativa, siamo rimasti
stupiti sul fatto che in Italia dal 5 al 7 marzo si va alle
elezioni e qui in Valle d'Aosta si è detto che si rinvia.
Vorrei subito intervenire su questo concetto di rinvio: si
rinvia perché un gruppo di sindacati dice: "noi vorremmo
migliorare, fare in modo diverso, sostituire questi rappresentanti
con altre forme sempre elette dai lavoratori", è una cosa molto
interessante e affascinante se non fosse che, se la rapportiamo a
quello che sta succedendo a livello nazionale, la Cassazione ha
bocciato il referendum per il cambiamento della legge elettorale,
perché ha detto che non si può rimanere senza legge elettorale. I
partiti stanno lavorando per fare una nuova legge elettorale,
perché non è che arriva una scadenza elettorale, non c'è una nuova
forma di elezione, non si vota. Nel 2013 o facciamo una nuova legge
elettorale, o votiamo con il
porcellum
, ma non è che non si
vota e si rinviano le elezioni finché non facciamo un accordo per
trovare una nuova forma elettorale; questo è come funzionano
normalmente le democrazie.
Siccome ci sono stati dal 2006 al 2012 ben sei anni per decidere
come cambiare il sistema di elezione dei rappresentanti sindacali
in Valle d'Aosta, in sei anni i sindacati non sono riusciti a
mettersi d'accordo, adesso alla vigilia delle elezioni dicono:
"noi vogliamo cambiare sistema elettorale"
, ma, scusate,
avete avuto sei anni per cambiare il sistema elettorale, non potete
negare il diritto al lavoratore di votare, è una cosa gravissima!
In sei anni vi mettevate lì, trovavate l'accordo e il 5 e 7 marzo
si votava con le regole valdostane, ma si votava! È un gravissimo
danno ledere il diritto di voto al lavoratore, poi si mettano
d'accordo i sindacati, trovino le forme che vogliono, si inventino
le RSUV, valdostane, ma non ledano il diritto di votare al
lavoratore!
Ho presentato questa iniziativa per capire se questa cosa è
stata fatta in totale autonomia dall'ARRS con i sindacati, o se c'è
una precisa direttiva della Giunta volta a dire: "fermate tutto".
Nel caso in cui ci sia una precisa direttiva, io la contesto e vi
invito a ripensarci, a dire: "troviamo l'accordo per eleggere in
modo diverso in Valle d'Aosta questi rappresentanti e forse anche
un modo migliore, ma, nel momento in cui abbiamo trovato l'accordo,
garantiamo il diritto del voto". Se l'accordo - e mi risulta che ad
oggi l'accordo non c'è - bisogna ancora farlo, non ci sto, vi dico:
cambiate linea, riportate alle elezioni garantite il diritto dei
lavoratori di avere i loro delegati. Questo è lo spirito
dell'interpellanza, che vuole conoscere se si tratta di una cosa
fatta in totale autonomia, ma non riusciamo a capire l'ARRS come
faccia a lavorare in totale autonomia e chiediamo che al più presto
si creino le condizioni per cui i luoghi della democrazia, che
siano quelli dell'elezione dello Stato nazionale di cui si occupa
la Cassazione, che siano quelli in cui si esercita la democrazia in
un luogo di lavoro che, nell'esperienza che ho maturato, è una
forma di democrazia non meno importante di quella importantissima
che ci consente di eleggere il Consiglio regionale e di eleggere i
nostri rappresentanti a livello nazionale...
Vorrei quindi richiamare l'attenzione su questo non in forma
polemica - infatti non ho preso alcuna posizione contro eventuali
cambiamenti -, ma per chiedere: è possibile che in sei anni non sia
stato fatto questo processo di cambiamento e il giorno in cui si
deve andare a votare si decide di cambiare la legge elettorale?
Questa cosa non mi va giù, non la ritengo corretta e richiamo su
questo l'attenzione del Governo regionale. Grazie.
Si dà atto che, dalle ore 10,29, assume la presidenza il
Vicepresidente André Lanièce.
Presidente
- La parola all'Assessore all'istruzione e
cultura, Laurent Viérin.
Viérin L. (UV)
- Merci M. le Président.
Le 10 janvier dernier les syndicats scolaires SNALS, CISL-SISM,
CISL-SINASCEL et SAVT Ecole ont écrit à l'ARRS et pour information
uniquement au Président de la Région et à l'Assesseur à la culture,
ainsi qu'à la Surintendante aux écoles, afin de proposer la
signature d'un accord transitoire pour reporter les élections de
RSU du personnel enseignant à une date postérieure à la définition
de l'accord cadre confédéral, inhérent aux prérogatives syndicales
du personnel du statut unique du secteur scolaire alors en cours de
négociation. Les syndicats susmentionnés ont également rappelé que
ce report n'aurait eu aucune incidence sur le chiffre national de
la représentativité, puisque les enseignants valdôtains ne rentrent
pas dans les statistiques nationales. Ils ont aussi signalé que,
pour faire face à la réorganisation scolaire approuvée par le
Gouvernement régional en décembre, qui concerne cinq institutions
scolaires supérieures sur huit et qui prévoit, entre autres, la
fameuse suppression dans la zone dont on avait parlé, la fonction
première de RSU - qui est de garantir la démocratie syndicale sur
le lieu de travail - aurait disparu à la suite du déplacement des
enseignants; celle-ci c'est la thèse qui a été exposée. En
pratique, non seulement l'on aurait procédé en mars à l'élection de
RSU d'une école qui devait disparaître le 1
er
septembre,
mais, pour ce qui est des autres écoles, les enseignants auraient
élu des représentants de l'école dans laquelle ils exerçaient et
non ceux de l'établissement où ils travailleraient en septembre,
quand il y aurait eu une situation nouvelle. De plus les écoles
valdôtaines ne peuvent accéder à la procédure ARAN (Agenzia per la
Rappresentanza Negoziale delle Pubbliche Amministrazioni), car
elles ne rentrent pas dans les statistiques nationales. A ce
propos, le 13 janvier dernier la Surintendante aux écoles a demandé
à l'ARAN une communication officielle sur ce point et à aujourd'hui
nous n'avons encore reçu aucune réponse.
Les syndicats scolaires ont signé avec l'ARRS l'accord
transitoire relatif au report des élections en toute autonomie et
conformément aux décisions prises par l'ARAN et les organisations
syndicales à l'échelon nationale; cette position qui reconnaît à
l'ARRS le droit de négocier à l'échelon régional ne date pas
d'aujourd'hui, mais elle a été confirmée à maintes occasions même
sur des requêtes dont on avait déjà parlé notamment devant cette
Assemblée et devant l'assemblée judiciaire qu'a saisie le seul
syndicat à ne pas avoir signé les conventions collectives avec
l'ARRS. Comme vous vous souvenez, quand il y a eu le recours, il y
avait aussi la mise en question du fait: pourquoi nous on doit
aller directement? A aujourd'hui donc celle-ci est la situation. Je
me suis limité à vous reconstruire le cadre de ce qui s'est passé
et de la situation, qui à aujourd'hui est celle que je vous ai
exposée. Merci.
Presidente
- La parola al Consigliere Donzel.
Donzel (PD)
- Assessore la ringrazio per la risposta che
mi ha confermato che si tratta di una decisione presa in totale
autonomia dall'ARRS e dalle organizzazioni sindacali, dunque io la
prossima volta ricorrerò verso il Presidente della Regione affinché
urgentemente si provveda ad emanare una direttiva, che cambi il
principio di questa autonomia. L'autonomia contrattuale non può
ledere un diritto di un lavoratore ad esprimere democraticamente il
suo voto; capisco le ragioni...che mi dicono: ci sono delle scuole
che sono state dimensionate in modo diverso. Guardate che in tutta
Italia il 40 percento delle scuole viene dimensionato in modo
diverso da questo nuovo sistema che è entrato in vigore; in Valle
d'Aosta in tutte le istituzioni di base non c'è un nuovo
dimensionamento, quindi la maggioranza delle scuole valdostane non
è toccata dal dimensionamento, per cui noi, per non rifare
l'elezione in alcune scuole, neghiamo il diritto alla maggioranza
degli insegnanti di votare oggi. Dal mio punto di vista, il
problema che ho posto rimane in tutta la sua gravità e ritengo che
la Giunta regionale dovrebbe farsene carico, perché il meccanismo
che lei ha riportato dell'accordo di rinvio non ha nessuna data,
ossia il rinvio è vincolato ad un eventuale accordo; allora chiedo:
e se l'accordo non si trova, non si vota più in Valle d'Aosta? C'è
un precedente che riguarda i lavoratori del pubblico impiego, che
non hanno mai avuto le elezioni dei rappresentanti sindacali, che è
un caso anomalo: i dipendenti regionali della Valle d'Aosta non
hanno l'elezione del rappresentante sindacale direttamente, perché
i sindacati non riescono a mettersi d'accordo! Io me ne infischio,
lo dico chiaramente, dei sindacati che non si mettono d'accordo! È
come se i partiti a Roma non si mettessero d'accordo...noi non
votiamo più? Si deve comunque garantire il diritto di voto e mi
appellerò anche al Presidente della Regione, perché questo è il
principio che noi rivendichiamo. Si facciano poi gli accordi, si
cambi sistema di elezione...è legittimo, sta nell'ordine delle
cose, ma lo si faccia nei tempi e, avendo sei anni a disposizione,
non accetto che, quando arrivano le elezioni, si dica: "dobbiamo
trovare l'accordo". Dovevi pensarci prima, il lavoratore va
tutelato! Grazie.
