Classificazione
CONSIGLIO REGIONALE
Attività consiliare d'aula
GIUNTA REGIONALE



Oggetto del Consiglio n. 1363 del 4 luglio 2005 - Resoconto
OBJET N° 1363/XII - Prise d'acte de la démission du Président de
la Région et de la déchéance du Gouvernement. (Rejet d'une
résolution)
Président - Nous débutons avec un peu de retard à cause d'une
réunion des Chefs de groupe et d'une réunion des groupes politiques
de la minorité. Comme vous savez, le Président de la Région en date
du 22 juin 2005 m'a remis sa lettre de démission de la charge, dont
je donne encore une fois lecture:
"Monsieur le Président,
l'action de gouvernement réclame, afin de pouvoir assurer la
réalisation des programmes politiques et le développement de notre
communauté, des conditions de cohésion et de confiance qui, dans le
climat politique actuel, ne semblent plus exister. C'est ainsi que,
même dans la conviction d'avoir toujours œuvré
pour la concrétisation ponctuelle du programme de législature et le
bien-être de la Vallée d'Aoste, j'ai décidé de donner ma démission
et de remettre au Conseil de la Vallée le mandat de Président de la
Région autonome Vallée d'Aoste.
Veillez agréer, Monsieur le Président, l'expression de mes
sentiments distingués.
Le Président Carlo Perrin"
.
Chers collègues, la discussion est ouverte.
La parole au Conseiller Curtaz.
Curtaz (Arc-VA) - Vogliamo fare un piccolo passo indietro e
tornare al Consiglio del 22 giugno scorso, quando, con una
decisione palesemente illegittima e arrogante dal punto di vista
politico, ci è stato impedito di esprimere le nostre valutazioni in
riferimento ad un fatto che non ci sembrava proprio di secondaria
importanza: a Consiglio convocato il Presidente Perrin si era
dimesso - nella mattina del 22 giugno scorso. Ci è stato impedito
di discutere dopo una serie di vicissitudini, che intendo
riassumere, anche perché in riferimento a questa vicenda si sono
lette delle inesattezze e comunque si è data una ricostruzione
direi inevitabilmente non completa. Su tale punto quindi vogliamo
tornare, perché riteniamo doveroso che in quest'aula si parli di un
atto che ha svilito la democrazia nella nostra Regione.
I fatti. Il Consiglio era convocato per le ore 9,00 del 22
giugno, la mattina alle ore 9,00 si apprendeva che il Presidente
Perrin si era dimesso, con le dimissioni del Presidente cadeva
anche la Giunta regionale. Veniva immediatamente convocata una
riunione dell'Ufficio di Presidenza e dei Capigruppo. Dopo una
serena discussione si stabiliva che il Presidente del Consiglio
avrebbe aperto la seduta e avrebbe affrontato il primo punto
all'ordine del giorno: comunicazioni del Presidente del Consiglio;
in tale occasione avrebbe letto la lettera del Presidente Perrin e
quindi avrebbe aperto un breve dibattito sulle dimissioni. Sul
punto vi fu un'intesa unanime di tutti i gruppi politici, tanto che
l'unico punto in discussione fu quello della durata degli
interventi da attribuire a ciascun Consigliere. Le opposizioni
chiesero di poter discutere per 15 minuti, cosa che sembrava
ragionevole vista l'importanza della questione; di fronte invece ad
una proposta proveniente dall'Ufficio di Presidenza per i 5 minuti,
si concordò affinché il termine concesso a ciascun Consigliere
fosse di 10 minuti. Successivamente, con riunioni più o meno
frenetiche dei vari gruppi consiliari, il gruppo dell'"Union
Valdôtaine", che - ricordo per i distratti - ha 18 consiglieri su
35 in questa sede, decide che il Consiglio non si fa. Siamo cioè in
una situazione analoga a quella della "crisi del fil di ferro" del
1966: lì vi era bisogno del "fil di ferro", qui bastano 18
consiglieri a fare da "fil di ferro", perché senza 18 Consiglieri
il Consiglio non si può aprire.
Capiamo però tutti bene che questa "cosa" era un po' pericolosa,
allora cosa si inventa? Qui la faccio breve: si inventa un
"escamotage", purtroppo vi è questo impiccio del Consiglio
convocato, allora si decide di aprire comunque il Consiglio in modo
da non avere problemi di carattere extrapolitico, impedendo che il
Consiglio discuta... Il Presidente Perron legge la lettera di
dimissioni e viene utilizzato un istituto previsto dal Regolamento,
ma che nel caso di specie c'entra come i "cavoli a merenda", ovvero
la "motion d'ordre" per impedire lo svolgimento del Consiglio.
Intanto rappresentiamo - e lo sottolineiamo - quale sciocchezza sia
impedire lo svolgimento del Consiglio attraverso una mozione
d'ordine! Sospendere un ordine del giorno! Se così fosse, se questo
fosse ammissibile, basterebbe che la maggioranza consiliare, quando
non ha il piacere di trattare un argomento che non le è congeniale
- non so, un'interrogazione, un'interpellanza, una proposta di
legge dell'opposizione -, sollevi una mozione d'ordine dicendo:
"andiamo tutti a casa". E questa sarebbe la democrazia stile Valle
d'Aosta!
Già questa è un'immane sciocchezza sotto il profilo logico, ma è
una sciocchezza anche dal punto di vista regolamentare, perché ce
lo andiamo a leggere una buona volta questo Regolamento, visto che
nessuno - devo immaginare neanche il Presidente del Consiglio - lo
aveva letto prima di prendere una decisione tanto grave. L'articolo
43 del Regolamento - quello che andava applicato - parla delle
comunicazioni e dice al 4° comma:
"sulle comunicazioni sono
consentiti brevi interventi dei Consiglieri, che non possono
superare la durata dei 5 minuti"
, e qui si concordò - come
dicevo - i 10 minuti. Se ci sforzassimo di andare a trovare una
deroga a questo articolo, che consente comunque a tutti i
consiglieri di parlare per almeno 5 minuti, non la troveremmo, non
c'è! Viene allora invocata la "mozione d'ordine" che, come vedremo,
non c'entra niente e non è neanche stata indicata a proposito
perché si doveva invocare un altro istituto: la "questione
pregiudiziale sospensiva". Tuttavia, è stata invocata la mozione
d'ordine, articolo 60, e tutti i Consiglieri di maggioranza si sono
inchinati a questa norma. Leggiamo l'articolo 60, mozioni d'ordine:
"i richiami al Regolamento o per l'ordine del giorno o per la
priorità delle votazioni hanno la precedenza sulle questioni
principali e ne fanno sospendere la discussione..."
. Le mozioni
d'ordine allora sono richiami al rispetto del Regolamento...
richiami al rispetto, oppure all'inversione dell'ordine del giorno,
o per la priorità delle votazioni; non vi è dunque nessuna
possibilità di sospendere una discussione attraverso il richiamo
alle mozioni d'ordine. L'articolo che andava invocato, ma non è
stato fatto, era l'articolo 61, la questione pregiudiziale e
sospensiva, il quale recita:
"la questione pregiudiziale, cioè
che un dato argomento non debba discutersi..."
- è
disciplinato, ma con dei limiti ben precisi ovviamente -
"... e
la questione sospensiva, cioè che la discussione o deliberazione
debba rinviarsi, possono essere proposte da ogni Consigliere prima
che abbia inizio la discussione generale..."
e vengono elencati
i casi, tre, in cui questa cosa si può fare: un progetto di legge,
un regolamento, un provvedimento amministrativo, punto e basta. La
questione pregiudiziale poteva proporsi in riferimento a questi tre
casi ma, visto che in tali casi non c'eravamo, non poteva proporsi,
quindi, di fronte alla proposta fatta nel Consiglio del 22 del
collega Cesal - che dopo qualche ora smentiva quello che aveva
deciso egli stesso in Conferenza dei Capigruppo alle ore 9.00 -, il
Presidente del Consiglio doveva dire: "caro Consigliere la sua
proposta è irricevibile, non esiste nel Regolamento". Invece così
non è stato fatto, con un atto di forza, con un abuso che ha delle
conseguenze anche nei rapporti istituzionali, perché vogliamo
capire quali sono gli spazi della democrazia in questa Regione se
le istituzioni pubbliche vengono utilizzate per ragioni private,
perché, fino a prova contraria, i partiti politici e le loro beghe
interne sono questioni private! Un conto sono le istituzioni, un
altro sono i partiti, che hanno ben diritto di esistere e di
organizzarsi, ma le cose vanno tenute ben distinte! Invece - ripeto
-, in luogo di dichiarare inammissibile la richiesta, il Presidente
l'ha accolta, la maggioranza se l'è votata e siamo andati tutti a
casa. Non so se vi è qualcuno che potrà sostenere qualcosa di
diverso da quello che sto sostenendo... e non mi sembra di fare dei
grossi ragionamenti politici, leggo l'italiano, vi è anche la
versione francese, potrei leggere in francese, ma dice le stesse
cose. Non so chi potrebbe sostenere una cosa diversa, se non
attaccandosi negli specchi con l'"Attack", talmente è chiaro il
tenore letterale.
Vi chiedo allora, caro Presidente del Consiglio e cari colleghi
di maggioranza: questo modo di procedere vi sembra, dal punto di
vista politico un modo che riveli una vostra forza o una vostra
debolezza? Non far neppure discutere le opposizioni, che hanno solo
questa tribuna per poter dire le proprie opinioni, è un atto di
forza che dimostra quanto siete potenti? Oppure è un atto che
dimostra che la vostra forza è inversamente proporzionale ai numeri
che avete? Perché avete dimostrato di aver avuto paura del
confronto e ciò senza scomodare forse anche aspetti psicologici.
Posso anche capire l'imbarazzo degli esponenti dell'"Union" di
venire a dire, guardando in faccia... come abbiamo potuto fare noi
in questi due anni tutti i giorni il Presidente Perrin dicendogli
quando siamo d'accordo e quando non siamo d'accordo, qualcuno può
avere avuto l'imbarazzo di venire qui, guardarlo in faccia e
dirgli: "è stata organizzata questa congiura di palazzo, eravamo in
tre - in ordine di importanza -: un Senatore, un ex Presidente, un
futuro Presidente". Quindi già due non erano qui per poterglielo
dire, il terzo, che è persona accorta, ovviamente non voleva
mettersi nella posizione di chi faceva cadere il Presidente della
Regione in carica.
Questa è una brutta storia, perché non vi sono precedenti. Credo
che siamo spesso in quest'aula a richiamare l'importanza del
Consiglio, delle istituzioni... seguo ogni tanto dei bravissimi
colleghi che vanno nelle piazze e nelle scuole a fare delle lezioni
sulla democrazia, su quanto sono costate in termini di vite umane,
di lotte politiche, ecc.; poi vedo gli stessi colleghi in
quest'aula, di fronte alla richiesta dell'opposizione di parlare,
non spendere una parola e schiacciare sempre il pulsante verde:
quello che asseconda le decisioni - che siano inopportune o
illegittime non importa- della maggioranza. Mi sembra che su tali
temi dobbiamo riflettere e voglio sperare che da parte del
Presidente della Regione che verrà votato nelle prossime ore vi sia
un'assunzione di responsabilità in questo senso. Onorevole Caveri,
le chiedo fin d'ora - le può sembrare un'idea forse esagerata - di
garantire la democrazia in quest'aula, il 22 scorso non è stata
garantita. È vero, le richieste andrebbero fatte al Presidente del
Consiglio, ma visto che non ce l'ha garantita... e poi qui i
"domini" della situazione sono i Presidenti incaricati e chi opera
fuori da quest'aula... bisogna che vi sia un'assunzione di
responsabilità di tutti nel garantire la democraticità e il
dibattito in quest'aula. Secondo noi il 22 giugno è stata scritta
una pagina nera per la democrazia in Valle. Non credo abbiate fatto
una bella figura, non so che figura abbiamo fatto noi, ma voi
sicuramente non l'avete fatta bella nell'impedirci di parlare
quando lo riteniamo opportuno, perché non vorrei che qualcuno oggi
si alzasse e dicesse: "ma oggi parlate"... non siamo d'accordo che
vi sia una democrazia ad intermittenza, in cui l'opposizione parla
quando, per bontà sua, la maggioranza decide che l'oppositore possa
parlare, perché saremmo in altri regimi se pensassimo a questo.
Siamo noi che dobbiamo avere il diritto di parlare e abbiamo la
presunzione di poterlo e doverlo fare quando lo riteniamo
opportuno. Sul merito poi si discute, tutti siamo liberi di poter
dire: "ma quel Consigliere di maggioranza o di opposizione ha detto
delle "castronerie", ha detto delle cose che non condivido", ma il
sale della democrazia è il dibattito e il confronto. La china che
ha preso questa Regione di restringere gli spazi di democrazia e di
confondere le istituzioni con il partito-Stato, come si dice nel
diritto costituzionale, è un problema grave, una crisi profonda
delle nostre istituzioni.
Mi viene in mente ancora una cosa - e ogni tanto mi scandalizzo
ancora -: venerdì vi è stato il Conseil fédéral dell'"Union", i
titoli degli organi di stampa pubblici, perché quelli privati
facciano quello che credono, dicevano:
"il Conseil fédéral
approva la "Giunta Caveri""
e noi che pensavamo che fosse il
Consiglio regionale a dover dire "sì" alla "Giunta Caveri"!
Scopriamo invece dal servizio pubblico che è il Conseil fédéral
dell'"Union" a decidere la Giunta regionale! Come nel passato,
abbiamo visto queste commistioni fra persone che hanno utilizzato
una carica pubblica per la propria campagna elettorale, per i
propri interessi,..., non stiamo parlando di cose illecite dal
punto di vista penale, stiamo parlando di una cosa ben diversa: di
un "analfabetismo" istituzionale di ritorno, perché l'"Union
Valdôtaine" non era così! Sapeva distinguere il partito dalle
istituzioni! Oggi vi è una corsa a tale confusione, vi è bisogno di
un'"alfabetizzazione" nuova, che sappia distinguere il ruolo
pubblico di Amministrazione regionale e il rappresentante di un
partito, altrimenti faremo delle discussioni inutili e a rimetterci
sarà la democrazia in questa Regione!
Président - La parole au Conseiller Perrin.
Perrin (UV) - Chers collègues, je crois que ce moment
particulier et difficile, où derrière le faux appel au bien de la
Vallée d'Aoste se cachent en toute évidence les jeux et les
intérêts des personnes, doit nous conduire, nous tous, les membres
de cette Assemblée et les Valdôtains, à une réflexion urgente sur
l'état de nos institutions, sur la qualité démocratique de notre
système, sur la responsabilité et le rôle des élus. Une réflexion
aussi sur le respect des rôles de chacun et des règles sur la
liberté et sur l'importance du débat. Permettez-moi à ce sujet de
vous dire combien je suis inquiet et ce non pas pour moi
personnellement, puisque mon sort a été déjà décidé ailleurs, mais
pour la méthode empruntée pour en arriver là. Une méthode
chirurgicale, sans confrontation politique et sans appel, sur la
base d'accords qui n'ont pas formellement concerné ce Conseil,
lequel prend acte sans avoir eu la possibilité d'en débattre le 22
juin dernier, tout en étant cette Assemblée elle seule à pouvoir
élire le Président de la Région et nommer les Assesseurs du
Gouvernement.
Treize jours se sont écoulés dans le silence et aujourd'hui nous
attendons d'être enfin éclairés quant aux raisons de la crise qui
nous a été imposée et des choix qui ont été faits. Peut-être que
nous trouverons des réponses à nos questions, je l'espère,
peut-être, mais permettez-moi néanmoins d'exprimer quelques
observations. Le système proportionnel, dans lequel j'ai cru et je
crois, nous a permis en 60 ans d'autonomie d'assurer la présence
équilibrée des forces actives de la société valdôtaine au sein de
ce Conseil. Nous avons choisi de courir le risque de quelques
instabilités pour soutenir le respect du principe de la
participation, car le respect de la minorité valdôtaine, que nous
demandons de l'extérieur, doit être appliqué au sein de nos
instances. La participation de tous à la vie politique de la Région
dans le cadre d'une confrontation ouverte avec toutes les forces
politiques et sociales a représenté un des piliers de la croissance
de notre communauté: le débat, la confrontation ouverte, parfois
farouche, mais honnête, sont à la base du bon fonctionnement de ce
système, qui sans aucun doute a une valeur ajoutée en démocratie
par rapport au majoritaire. Démocratie qui est liberté
d'expression, qui est transparence, qui est aussi la réalisation
des projets de la majorité, non pas d'une majorité absolument
dominante, mais d'une majorité qui écoute avant de décider. Par
ailleurs, sans véritable participation, sans liberté d'expression,
sans le respect réciproque entre minorité et majorité et sans la
conscience du rôle des institutions élues, notre système
proportionnel et représentatif risque de dévoiler toutes ses
faiblesses, en créant instabilité gouvernementale et en ouvrant le
chemin vers des buts dangereux d'alchimie de pouvoir. Est-ce que
c'est notre système qui doit être revu ou bien la cause de tout
problème réside dans les personnes, dans la maturité démocratique
des forces politiques et de ceux qui ont été choisis par le peuple
pour le représenter au sein des instances politiques? Voilà la
question, sur laquelle il faut que nous nous interrogions à
l'avenir et aussi dans l'immédiat. Est-ce que nous sommes
confrontés à un problème structurel, ou bien nous sommes seulement
en train de vivre un moment particulier de notre histoire? Est-ce
que nous devons tout changer ou bien nos institutions seront à même
de reprendre légitimement là dessus? Nous attendons des réponses,
nous trouverons des réponses, nous devons le faire pour le respect
des institutions qui est à la base de notre démocratie et de toute
démocratie pour le respect du peuple valdôtain.
J'ai toujours cru à l'importance du respect, du respect des
personnes avant tout, des idéaux et des institutions, en ce sens
j'ai toujours agi comme homme politique et comme élu. Je suis un
"homme de terrain" et je me sens l'expression de notre terroir. Au
cours de ces dernières années, dans la charge de Président de la
Région que ce Conseil a voulu m'attribuer, je n'ai pas changé
d'avis et j'ai toujours cherché le débat au sein de cette Assemblée
et avec les forces politiques et sociales. Je l'ai fait convaincu,
tel que je suis, que la démocratie doit primer sur le décisionnisme
- parole très à la mode aujourd'hui -, que c'est essentiel de
savoir écouter avant de décider si l'on veut éloigner les
dérapages. Il m'a été demandé de me mettre de côté, je n'ai pas
compris, j'ai demandé d'en connaître les raisons, peut-être que je
saurais un jour. Je suis quand même inquiet, je l'ai dit, pour la
méthode suivie, mais au fond de mon âme je suis serein d'avoir
toujours respecté nos principes et d'avoir pu remettre mon mandat à
ce Conseil, qui lui souverain pourra aujourd'hui enfin l'accueillir
et élire le nouveau Président. Merci.
Président - La parole au Conseiller Borre.
Borre (UV) - Chers collègues, mon intervention est fruit d'un
processus d'apprentissage qui m'a porté à limer mon point de vue,
mes expressions radicales, mon mécontentement et ce grâce à
l'exemple du président Perrin, qui jusqu'à la fin de son mandat n'a
pas cédé à l'instinct compréhensible du moment et de la désillusion
et a su lire la solution à la crise envisagée par le groupe de
l'"Union Valdôtaine" dans ses aspects les moins négatifs. Mon
effort sera donc de chercher à suivre son exemple et d'exprimer ma
pensée avec les mots propres à cette situation et à cette
Assemblée.
Avant tout je parlerais de méthode. La méthode suivie n'a pas
même respecté les règles que notre mouvement les derniers temps a à
maintes reprises rappelées. La méthode suivie n'a pas été correcte,
car n'a pas respecté la dignité de la personne, à savoir du
Président Perrin et car il n'y a pas eu de confrontation, de débat,
d'échange d'opinions sérieux. Elle est injuste car elle a indiqué
en Carlo Perrin le bouc émissaire des fautes qui ne sont pas à lui.
Perrin n'est pas l'homme de la querelle et de l'arrogance, au
contraire il a lutté depuis toujours en faveur de l'unité du
mouvement, il a toujours préféré la voie difficile de la cohésion à
celle de l'épuration. Pour ces raisons dans le passé il a été
invité pour le mouvement à jouer des rôles délicats car sont à lui,
sont à sa personne la transparence, la cohérence, la sincérité et
l'honnêteté.
Maintenant je parlerai de substance. Le Casino ne marche pas: le
coupable est Perrin; l'industrie, le commerce, le tourisme ne
marchent pas: le coupable est Perrin; les terrains agricoles sont
secs: le coupable est Perrin et, si vous voulez même, un peu
Vicquéry. Il n'y a pas de cohésion dans le groupe de l'"Union", il
n'y a pas de l'estime réciproque, il n'y a pas de confiance entre
collègues unionistes: le coupable est Perrin, mais peut-être nous
oublions que la stratégie voulue par Perrin pour gérer un
Gouvernement qu'il n'avait pas choisi entièrement a été celle des
responsabilités partagées, des choix partagés du dialogue et des
délégations réelles. Après le Conseil fédéral de vendredi
dernier... j'admets de n'avoir encore compris que cette démission
forcée de Perrin ait été une question politique, mais dans la
démocratie les nombres parlent clair et donc "j'y fais avec".
Certes, je m'adapte, mais je ne partage pas la méthode qui n'a pas
pris en compte la dignité, le travail et l'esprit de service des
personnes qui ne servent plus.
Avant de conclure je souhaite à ce nouveau Gouvernement de
pouvoir bien travailler pour effacer cette mauvaise page de notre
histoire institutionnelle, pour le bien du Val d'Aoste et pour
faire progresser réellement et pas avec les mots notre Région.
Enfin, permettez-moi de vous rappeler, collègues du groupe de
l'"Union" que, si on n'existe pas en tant qu'individu bien défini,
on ne pourra rien dire, ni rien faire et que toute la dignité de
l'homme est dans sa pensée, mais il faut avoir le courage de le
déclarer haut et fort. Merci.
Président - La parole au Conseiller La Torre.
La Torre (FA) - Dopo una così forte pubblica accusa si
sentirebbe la necessità dell'intervento di un avvocato della
difesa, però io non posso esserlo. Ci tengo a dire che però
all'interno di quest'aula la "Fédération Autonomiste" si è sempre
comportata correttamente e non solo con il Presidente Perrin: si è
comportata correttamente perché molte volte, pur dai banchi
dell'opposizione, ha saputo riconoscere progetti amministrativi che
potevano essere utili per l'accrescimento della Valle d'Aosta e li
ha sostenuti; molte volte ha preso delle posizioni difficili da
spiegare ai propri elettori proprio perché dai banchi
dell'opposizione a favore di scelte della maggioranza. Ritengo che
oggi noi con dignità possiamo sedere in questi banchi e che oggi
siamo sfiorati, anzi non toccati da tale pubblica accusa. Certo, un
disagio vi è stato per come si sono svolte le cose, però voglio
dire - perché la memoria storica ce l'ho e quindi emerge... - che
dissi già a Louvin, quando ero Capogruppo della "Stella Alpina",
che in fondo siamo tutti minoranza da qualche parte, magari noi
oggi siamo minoranza qui, la Valle d'Aosta è minoranza a Roma o in
un altro luogo, ma tutti siamo minoranza. Se chi si dichiara
minoranza, culturale, etnica, linguistica, non impara a difendere e
non si fa paladino della difesa dei diritti delle minoranze, io
dico che probabilmente non ci rendiamo conto che facciamo male a
noi stessi, perché tutti noi siamo minoranza. Noi siamo una
minoranza in Italia e, se non impariamo a difendere noi stessi,
ovunque, a partire dall'ultimo comune della Valle d'Aosta ad
arrivare a tale Consiglio, facciamo male a noi stessi, e questo è
stato detto, forse non è stato capito. Il disagio vi è stato, ma
evidentemente attiene anche alla politica, sono valutazioni interne
ad un partito politico, ad una maggioranza, in qualche modo si
possono dire le cose che sto dicendo, ma non è opportuno entrare al
di dentro del dibattito interno di un partito, così come
giustamente qualcuno ha fatto rilevare che sarebbe più opportuno
che il dibattito interno di un partito non uscisse. Come non deve
uscire, sarebbe anche scorretto che noi ci entrassimo, quindi io su
questo assolutamente non intendo entrare.
Voglio dire, sempre con la stessa correttezza, che anche
all'ultimo bilancio avevamo espresso un giudizio preoccupato. Ho
annotato, avevo detto:
"un bilancio del paradosso delle
decisioni annunciate e non prese"
. Avvertivo un campanello di
allarme, senza entrare nel merito del perché, che creava un certo
disagio di tipo amministrativo, perché comunque dimentichiamoci di
tutto, ma non possiamo dimenticarci che noi dobbiamo dare delle
risposte alle necessità contingenti della nostra Regione. Questo è
il vero problema e questo è il terreno su cui la "Fédération
Autonomiste" si vuole confrontare all'interno di tale aula. Io
quindi ritengo quanto meno di aver rappresentato una posizione di
correttezza del nostro movimento e credo con semplicità e velocità
di dire che con questo criterio noi, in merito alla presa d'atto
delle dimissioni, ci asterremo.
Président - La parole au Conseiller Frassy.
Frassy (CdL) - Penso vi siano alcune riflessioni da effettuare
oggi, dopo quello che non esitiamo a definire lo "schiaffo" al
Consiglio Valle, inferto dall'arroganza di un gruppo politico che
qui esprime la maggioranza assoluta: l'"Union Valdôtaine", che 12
giorni fa impedì quel dibattito politico che oggi sembra essere
stato rivendicato dagli stessi interventi fatti dai banchi
dell'"Union" per bocca del suo Capogruppo Borre e del Presidente
dimissionario Perrin. Entrambi hanno evidenziato come la democrazia
sia innanzitutto libertà di espressione ed è proprio questo tema
che forse dovrebbe essere oggetto di alcune riflessioni, su quella
censura politica che è stata imposta all'aula, fra l'altro con il
coinvolgimento di 2 persone che ricoprono dei ruoli istituzionali
importanti: Cesal, Vicecapogruppo dell'"Union", Presidente della
Commissione che dovrebbe avere maggiore sensibilità istituzionale:
la I Commissione, e il Presidente del Consiglio. Penso che oggi
neppure le loro scuse - che peraltro dubito sia loro intenzione
portare al Consiglio - potrebbero ridare credibilità al loro ruolo
istituzionale, perché in quel contesto 12 giorni fa il Presidente
del Consiglio e il Presidente della I Commissione hanno dimostrato
di non essere in grado di sostenere un ruolo istituzionale, ma di
essere "uomini di parte" nel senso più deteriore del termine, cioè
di non avere quell'equilibrio istituzionale che il ricoprire certi
ruoli richiede ed impone. Penso che oggi dovremmo parlare di altre
dimissioni: dovremo parlare delle dimissioni del Presidente Cesal
da quella commissione, perché il suo sentire non è in linea con i
temi che devono essere affrontati da una commissione che dovrebbe
occuparsi anche di riforma dello Statuto; dovremmo parlare, caro
Perron, delle tue dimissioni, perché la Presidenza dello scorso
Consiglio ha dimostrato che non è la Presidenza del Consiglio, ma
la Presidenza di una parte del Consiglio e, seppure sia una
Presidenza espressa da una maggioranza, abbiamo qualche dubbio che
quella maggioranza, oggi come oggi, possa essere ancora considerata
tale. Comunque sia, sarebbe opportuno fare una riflessione su
quella regola di galanteria politica che faceva sì che la
Presidenza della Regione venisse riequilibrata con una Presidenza
del Consiglio assegnata alla minoranza. Penso che questa
riflessione dovrà essere fatta nel corso di tale legislatura, se è
vero che in questa legislatura si dovrebbe cercare di mettere mano
non solo al Regolamento consiliare, ma anche ad altre norme
importanti sul funzionamento del Consiglio sui meccanismi di
formazione del Governo e sul sistema elettorale.
Le dimissioni del Presidente Perrin per il nostro gruppo non
sono una novità, perché la crisi questo Consiglio l'aveva già vista
e vissuta. Ricorderanno i colleghi che l'estate scorsa vi fu un
Consiglio "caldo" non solo perché ci si trovava a fine luglio, ma
perché l'Assessore Marguerettaz su un provvedimento importante
riguardante il Casinò si trovò in minoranza. Si parlò di crisi, si
ritornò in aula a distanza di pochi giorni e dai banchi
dell'"Union" si disse che non era successo nulla, che si trattava
solo di riequilibrare meglio le deleghe e il coordinamento della
Giunta. Nel maggio 2003 il Presidente Perrin venne incaricato di
formare una Giunta sul presupposto che era necessario per l'unità
dell'"Union" un Presidente che dimostrasse di saper coordinare e
che sapesse spogliarsi dei poteri gestionali, amministrativi e
politici, che avevano sempre connotato nel recente passato i
Presidenti della Regione Valle d'Aosta. Perrin è stato un
Presidente "nudo", senza deleghe, nel senso che deleghe importanti,
quali affari europei, Casinò, Protezione civile, società
partecipate - e potrei continuare nell'elenco - vennero
distribuite, in nome della collegialità e in nome dell'unità
dell'"Union", agli Assessori. Nel luglio 2005, in nome dell'unità,
il Presidente Perrin fa un passo indietro per consentire quella
collegialità che 2 anni fa, pur essendo stato chiamato a
garantirla, in 2 anni di gestione sembrerebbe non essere riuscito a
garantire. Può sembrare un bisticcio di parole quello fatto da me
prima sull'unità, ma dobbiamo dire che è difficile capire cosa
voglia dire per la Valle d'Aosta questa unità; penso che oggi
dobbiamo fare uno sforzo di chiarezza politica.
L'"Union Valdôtaine" è un movimento importante per quello che è
stato nel passato lontano di questa Regione, nella politica della
stessa, per una serie di rivendicazioni che ha conseguito a
vantaggio dell'autonomia, ma rimane una delle forme con le quali si
può far politica in questa Valle, l'"Union Valdôtaine" - piaccia o
non piaccia - non è la Regione Valle d'Aosta! La Regione Valle
d'Aosta esisteva quando l'"Union Valdôtaine" era minoranza, quando
la stessa era maggioranza relativa. L'"Union Valdôtaine"
probabilmente attraverserà anche periodi meno felici da un punto di
vista elettorale, ma la Regione Valle d'Aosta continuerà ad
esistere per quello che è: una comunità fatta di persone, un
territorio da amministrare... dove si tratta di gestire le risorse
economiche necessarie per dare risposta alla nostra comunità.
Diventa allora difficile capire come si possa aprire una crisi nel
nome dell'unità; capiremmo se tale crisi fosse conseguente alle
difficoltà, economiche soprattutto, che in questi anni hanno
caratterizzato la vita della comunità valdostana, difficoltà
economiche, che hanno un riflesso peraltro anche di tipo sociale
per quei dati statistici che vanno considerati e che evidenziano un
incremento delle sacche marginali della nostra Regione. Questo
invece sembra passare in secondo piano, tale crisi sembra scritta,
risolta ed affrontata semplicemente in nome dell'unità dell'"Union
Valdôtaine", che francamente ci interessa molto poco come parte
politica, ma penso inizi ad interessare molto poco anche i
Valdostani. Paradossalmente, nel momento in cui tale movimento ha
conseguito la maggioranza assoluta - e, di conseguenza, ha avuto da
parte dei Valdostani una fiducia che doveva essere contraccambiata
in una stabilità di governo, in una capacità di governo, in una
capacità di affrontare e risolvere i problemi della nostra Regione
-, abbiamo assistito - in questi 2 anni - ad una crisi forse senza
precedenti per la nostra Regione. Di conseguenza, forse non è così
vero che, quando vi sono maggioranze grandi nei numeri, maggioranze
assolute, vengano risolti i problemi. L'U.V. ha perso il confronto
con il territorio, forte del consenso conseguito, ha perso il
confronto con le altre forze alleate di governo, perché non sono
più necessarie; si è perso negli scontri della gestione del "potere
interno" al partito.
Leggeremo il programma politico o amministrativo che il
Consigliere incaricato Caveri presenterà nel corso della giornata,
anche se dobbiamo dire che, per certi versi, abbiamo avuto ampie
anticipazioni a mezzo stampa sugli intendimenti del Presidente
incaricato, che si possono riassumere nella battuta che lui ha
fatto e che voglio citare:
"le rivoluzioni..."
- dice -
"... non si fanno in corso di legislatura, le rivoluzioni si
fanno ad inizio legislatura, di conseguenza cercheremo di portare
avanti un programma già scritto, con piccoli aggiustamenti"
.
L'inquietudine a cui facevano riferimento il collega Borre e il
collega Perrin è un'inquietudine anche nostra. Non vi sono
differenze politiche, amministrative, non vi sono delle convinzioni
di tipo ideologico o di tipo programmatico che stiano alla base di
questa nuova Giunta che si appresta a chiedere la fiducia al
Consiglio; l'inquietudine del Presidente Perrin la condividiamo.
Lui parlava di interessi personali, noi diciamo calcoli
utilitaristici ed è evidente che, se queste sono le "molle" che
portano l'"Union" a cambiare Giunta e soprattutto Presidente,
pensiamo sia difficile che si possa cambiare la strada sin qui
seguita dall'"Union". La "Giunta Perrin" era connotata a Sinistra,
perché così era stato deciso; la "Giunta Caveri" leggendo - ma
penso che ce lo confermerà Caveri fra breve - mantiene la stessa
indicazione di marcia: tutti a Sinistra! Ma "tutti a Sinistra" non
per un convincimento ideologico, non per una connotazione
programmatica dove si possa vedere una programmazione tipica della
cultura della Sinistra, ma per un calcolo utilitaristico. È un
calcolo forse di interessi o, meglio, di rapporti personali, è
sempre utile mantenere i rapporti con i vari Violante, Caselli... e
i loro ambienti professionali: quelli giudiziari; fa sempre comodo
avere una copertura di questo tipo in una Regione come la nostra,
dove la politica spesso fa rima con spregiudicatezza. In assenza di
programmi e progetti nuovi, di considerazioni per i valori della
persona, come qualcuno ha detto, in assenza di tutti questi aspetti
positivi, abbiamo inventato - e qui abbiamo chi ben la pratica - la
"prostituzione politica". La "prostituzione politica" è la
caratteristica della politica valdostana, dove a fini di potere
personale o di gruppo tutto è possibile: è possibile che forze
politiche, che prima hanno avuto esperienze vicine ad aree
moderate, centriste, cattoliche per certi versi, scoprano di colpo
il fascino della Sinistra; è possibile che coloro che avevano
proclamato nel maggio 2003 l'alternativa a un certo progetto
politico dell'"Union" oggi siano con l'atteggiamento del lombrico,
cioè strisciante, con il "cappello in mano", e mi riferisco agli
amici della "Stella Alpina", che non hanno ancora capito che quello
che manca in questa Regione è il confronto sui problemi - non la
necessità di essere "imbarcati" e di aumentare i numeri di una
maggioranza già sufficientemente ampia -, è la capacità di poter
discutere, anche in maniera veemente e vibrante, sulle soluzioni ai
tanti problemi. Assistiamo a questo continuo struscio nei confronti
del partito di maggioranza assoluta, che ormai non ne ha più
neppure per i suoi componenti, questo evidenziano le lotte interne
all'"Union"; ciononostante sono tutti pronti a sostituire qualcuno
pur di esserci.
Devo dire che sono rimasto sorpreso dai 2 interventi forti, non
nei toni quanto nella sostanza, fatti dal Presidente dimissionario
Perrin e dal Capogruppo Borre incentrati su una critica al loro
movimento, pacata, ma ferma nelle affermazioni, dove si è parlato
di democrazia, di trasparenza, di libertà di espressione, di
mancanza di rispetto della dignità delle persone. Potrei
sottoscrivere e anche condividere tali 2 interventi se ci
trovassimo però fuori da quest'aula, magari nel primo locale dove
si parla anche di politica, e potrei dire: "certo che gli
interventi dei colleghi Perrin e Borre sono interventi
condivisibili". Ma in Piazza Deffeyes, colleghi Perrin e Borre ci
siete anche voi e, se avete patito e denunciato certe situazioni,
avete il dovere politico e morale nei confronti di chi vi ha eletto
"in primis", nei confronti delle istituzioni regionali subito dopo,
di essere conseguenti con le vostre considerazioni. Le vostre
considerazioni non sono di poco conto: sono considerazioni alla
base di una sana democrazia. Avete fatto una denuncia forte, avete
fatto una denuncia che noi da tempo in quest'aula e fuori facciamo,
spesso con dileggio e scherno dai banchi di maggioranza. Bisogna
dare conseguenza a tali affermazioni, non devono rimanere
affermazioni di principio. 12 giorni fa in quest'aula, è vero che i
colleghi Perrin e Borre si sono astenuti su quello "schiaffo" dato
al Consiglio da parte dell'"Union", ci potevano essere degli spazi
che consentissero a un Presidente dimissionario di spiegare,
allora, le ragioni delle sue dimissioni. Avrei voluto vedere
qualcuno in quest'aula che 12 giorni fa potesse negare, da un punto
di vista politico, da un punto di vista della dignità della
persona, la parola, Consigliere Perrin, al Presidente della Regione
dimissionario che volesse illustrare in aula le ragioni della crisi
politica. Molte volte bisogna forse avere più coraggio, alle parole
bisogna far seguire i fatti, altrimenti il nostro ruolo diventa di
mere comparse, un ruolo che nulla porta all'amministrazione di
questa Regione.
Noi sul futuro di tale Assemblea nutriamo forti dubbi, pensiamo
che questa sia un'assemblea mortificata, dimezzata, delegittimata
soprattutto nell'ambito dei gruppi di maggioranza, i quali hanno
dimostrato - anche per critica autorevole e poc'anzi citata - di
essere spogliati della loro dignità personale in nome degli ordini
che arrivano da "Avenue des Maquisards". Bisogna allora forse
recuperare quella tensione individuale che consente agli organi
amministrativi di funzionare. Pensiamo che questo Consiglio sia
arrivato alla fine del suo percorso, che abbia esaurito quella
spinta propulsiva che il gruppo dell'"Union" "in primis" aveva il
dovere di dare alle istituzioni regionali. Dopo 2 anni il gruppo di
maggioranza assoluta è diventato un gruppo di reduci; per 2 anni il
Presidente Perrin non è riuscito a dare delle risposte alla
Regione, alla comunità valdostana con truppe fresche, galvanizzate
dal successo elettorale, maggioranza assoluta per la prima volta in
quest'aula; abbiamo visto cosa è successo in questi 2 anni non solo
in aula, ma nei corridoi, nelle riunioni, abbiamo visto la
lacerazione dei rapporti interpersonali che si è creata nel gruppo
di maggioranza assoluta. Oggi l'entusiasmo e le truppe fresche
sulle quali poteva contare il Presidente Perrin mancano al nuovo
Presidente incaricato, il quale eredita le stesse truppe, fiaccate
da 2 anni di trincea. Sono truppe che riportano cicatrici di tipo
relazionale interpersonale, che difficilmente lasceranno presagire
un futuro migliore di quel passato che voi volete migliorare.
Pensiamo che questo Consiglio dovrebbe avere, con un atto di
coraggio, la responsabilità di capire che forse è il momento di
tornare al popolo, è il momento di ridare la parola agli elettori,
che potranno giudicare se la maggioranza assoluta dell'"Union" ha
ben governato, se i gruppi di minoranza hanno fatto o meno il loro
dovere. Mi sembra che questo Consiglio possa fare solo una cosa:
avere il coraggio di cambiare le regole elettorali e far sì che il
Consiglio possa sciogliersi a prima della fine naturale della
legislatura. È necessario arrivare al voto con un sistema
elettorale modificato, che responsabilizzi maggiormente
l'elettorato valdostano, lasciando agli elettori valdostani la
facoltà di scegliersi il Presidente della Regione e impedendo di
conseguenza di assistere in futuro a "teatrini" come questi, dove
partiti che hanno la maggioranza assoluta pensano di essere
diventati i padroni assoluti della Valle d'Aosta.
Président - La parole au Conseiller Riccarand.
Riccarand (Arc-VA) - Questa crisi di cui stiamo discutendo oggi
è un caso unico nella storia della politica valdostana. Assistiamo
per la prima volta ad una crisi che è nata, ha trovato origine e si
è sviluppata tutta all'interno di un unico movimento politico Il
partito di maggioranza assoluta, invece di essere fattore di
stabilità e di solida azione amministrativa, si è rivelato fonte di
instabilità e di paralisi amministrativa. Siamo molto preoccupati
per quanto è accaduto e sta accadendo, soprattutto per tre motivi:
primo, per le motivazioni reali, non quelle fittizie di questa
crisi; secondo, per il metodo che mette in discussione il ruolo
dell'istituzione Consiglio regionale e le regole sostanziali della
democrazia; terzo, per l'assenza di una corretta informazione su
quello che sta verificandosi.
Primo aspetto: le motivazioni della crisi. Il Presidente
designato dall'"Union Valdôtaine", Luciano Caveri, ha detto a "La
Stampa" del 25 giugno:
"Vi è una necessità di diversi equilibri,
le sostituzioni non devono essere intese come pagelle, ma frutto di
esigenze per un disegno più generale che comprenda il futuro
dell'"Union Valdôtaine" e dei suoi equilibri"
. Non si cambia
quindi perché le persone, o certe persone, non andavano bene e se
ne sono trovate di più adatte; non si cambia perché vi è un nuovo
progetto politico, perché è cambiato il programma amministrativo;
neppure perché si è voluto ridistribuire le competenze all'interno
dell'amministrazione (perché questo si poteva benissimo fare
lasciando le stesse persone...) no, si cambia per un'esigenza di
diversi equilibri e cosa sono mai questi "diversi equilibri" di cui
tanto si parla? È una cosa semplicissima, ma non si dice mai
chiaramente: si tratta di un diverso rapporto di potere fra i
gruppi principali operanti all'interno dell'"Union Valdôtaine". In
particolare i gruppi che fanno riferimento ad Augusto Rollandin, a
Dino Viérin e a Luciano Caveri; quindi Presidenza della Regione a
Luciano Caveri, un Assessore del "gruppo Viérin" al turismo, un
fedele di Rollandin all'agricoltura e poi una spartizione di posti
di sottogoverno che scopriremo un po' alla volta, mentre andremo
avanti. Se per fare questa operazione esclusivamente di potere
bisognava sacrificare due persone con indubbie competenze, ma non
allineate, come Perrin e Vicquéry, poco male, la scelta è stata
fatta.
La domanda che dobbiamo porci però è questa: questa logica, in
cui i criteri di appartenenza ad una corrente di partito, ad un
clan, chiamiamolo come vogliamo... questo criterio in cui
l'appartenenza prevale sul criterio di capacità e di competenza e
questa è una situazione accettabile? Le logiche spartitorie sono
compatibili con i principi di una politica che guarda all'interesse
generale, con una politica che vuole essere lungimirante, che pensa
in grande e che produce risultati positivi per la comunità? Non mi
sembra assolutamente.
Ho letto un bel commento della situazione di Roberto De Vecchi
sul "Corriere della Valle" del 30 giugno, rileggo solo tre righe,
perché sono estremamente chiare e condivisibili. Roberto De Vecchi
dice:
"Il richiamo all'unità del movimento pubblicamente espresso
dai vertici unionisti sta ad indicare che sono stati problemi
interni a determinare la crisi, che si è ribaltata sulle
istituzioni quasi che queste esistessero in ragione delle forze
politiche. È un curioso scambio di ruolo fra fini e strumenti della
politica..."
- ed è quello che è successo. Il partito, che
dovrebbe essere uno strumento per fare la politica e le politiche
di settore per fare l'amministrazione, diventa il fine. Per il
successo del partito si sacrifica tutto, dall'etica al pudore, alla
legalità ma un partito che perde il senso dell'etica, del pudore e
della legalità diventa preda di uomini di potere privi di etica, di
pudore e di legalità.
Questa è la dinamica e la degenerazione a cui stiamo assistendo
e di cui la vicenda di questi giorni segna un ulteriore e decisivo
passaggio e dico "ulteriore", perché non è l'unico: purtroppo
abbiamo avuto in questi ultimi anni dei segni a iosa di quello che
si sta verificando. Voglio fare alcuni riferimenti affinché si
capisca bene qual è la situazione, perché abbiamo visto (mi
riferisco alle recenti vicende del Comune di Aosta, elezioni e
post-elezioni) dinamiche del tutto simili: la perdita di qualsiasi
principio, il deterioramento della politica ridotta ad un indegno
mercato.
L'opinione pubblica, e anche l'attenzione degli organi di
informazione, si è soffermata poco sulla vicenda - che ritengo
emblematica - relativa alla vicenda elettorale del Comune di Aosta.
Abbiamo assistito ad un'intesa fra Bruno Milanesio e Augusto
Rollandin per sostenere Guido Grimod e la lista dell'"Union" alle
elezioni comunali di Aosta. Ma come? Proprio Milanesio, l'autore
del patto segreto anti-Rollandin del 1990, della congiura contro il
dittatore, proprio Milanesio autore di un "pamphlet":
"La
Repubblica delle fontine",
in cui ha detto "peste e corna"
dell'"Union Valdôtaine" e di Rollandin, improvvisamente diventa
alleato dell'"Union", portatore di un pacco di voti! Ma che cosa vi
è dietro a questo? Quale mercato vi è stato? È un punto
interrogativo, che meriterebbe un approfondimento, oppure pensiamo
che vi sia stata una folgorazione ideale sulla via di Damasco, come
San Paolo?
E poi, altro esempio, questo Sindaco unionista di Aosta, Guido
Grimod, appena eletto, nominato con elezione diretta... ebbene
questo Sindaco nel momento in cui deve fare la Giunta... fa le
dichiarazioni sui giornali invocando i partiti della maggioranza...
che gli facciano i nomi degli Assessori? Ma come: non vi sono delle
norme che dicono che gli Assessori li nomina il sindaco? Perché
allora tale confusione istituzionale, questo ribaltamento completo
dei ruoli e delle funzioni?
E ancora al Comune di Aosta. Stiamo assistendo in questi giorni
ad un altro fatto indegno: si stanno proliferando gli Assessorati,
stanno cercando di modificare lo statuto comunale per fare dei
nuovi Assessorati e perché farne di nuovi? Nell'interesse della
comunità aostana? No, ma la logica spartitoria, per avere più posti
di potere da suddividere all'interno dell'"Union" e con gli alleati
della maggioranza. È questa la logica. La logica è esattamente la
stessa a cui stiamo assistendo qui: che si tratti di un Municipio o
della Regione il principio è sempre lo stesso, prima di tutto le
esigenze di potere all'interno del partito rosso-nero e,
marginalmente, anche degli alleati, poi in secondo piano gli
interessi della buona amministrazione della cittadinanza, anzi la
cittadinanza paga tutto questo, lo paga in termini di oneri
finanziari e in termini di inefficienza.
Per completare il quadro, voglio ancora citare due cose, perché
le abbiamo discusse qui in Consiglio e vanno nella stessa logica,
ne ha già accennato prima il collega Curtaz. Il caso del nostro
Assessore regionale ai lavori pubblici, che si è fatto un bel pezzo
di campagna elettorale del 2003 usando il proprio ruolo di
Assessore per una pubblicità personale spacciata per istituzionale.
Il caso del Presidente del Celva, che non a caso abbiamo trovato
fra i componenti della commissione politica dell'"Union" che ha
gestito la non limpida vicenda di questi giorni, il quale ha usato
i mezzi e il personale di un ente pubblico per fare la campagna
elettorale a Grimod alle elezioni europee dello scorso anno.
Le istituzioni, siano esse Regione, municipi, enti pubblici,
sono ormai sempre più spesso al servizio non dei cittadini, ma di
un gruppo di potere, che non rispetta più alcuna regola. Guardate
che il quadro è nitido e molto preoccupante e non vi è niente da
inventare, basta guardare quello che succede. Oggi le persone ai
vertici dell'"Union" tutto sembrano, fuorché i dirigenti di un
movimento politico: l'immagine è quella di componenti di un
comitato di affari, per essere teneri e per non usare
un'espressione più forte, ma forse più pertinente. La realtà è che
lo strapotere unionista ci sta consegnando un sistema politico
deteriorato, anzi forse già decisamente marcio.
In tale degenerazione però vi è qualcuno che fa finta di non
accorgersi di niente, anzi sembra quasi "sguazzarci" in questa
situazione. Cito ancora quello che ha dichiarato Caveri su "La
Vallée" di sabato 2 luglio. Alla domanda:
"È un caso che
Pastoret e Isabellon siano rispettivamente un viériniano e un
rollandiniano?"
ha risposto: "Questa è una semplificazione
inutile, è ora di smetterla di ragionare per logiche
correntizie!"
.
Sì, per far questo, per non ragionare con
logiche correntizie, si è fatto fuori tranquillamente Roberto
Vicquéry, il quale ha due colpe: primo, di non essere organico ad
alcuna corrente secondo di aver espresso a "La Stampa" tre mesi fa
alcune verità che sono sicuramente scomode. Mi ero conservato il
suo intervento, adesso l'ho ritirato fuori, perché quello che ha
dichiarato tre mesi fa riflette la situazione attuale. Alla
domanda:
"Sa cosa è accaduto?"
Vicquéry risponde:
"È
accaduto che si ragiona con il manuale Cencelli in mano, seguendo
maggioranza ed opposizione; un esempio: due posti alla maggioranza
del movimento e uno all'opposizione, ma così non si va da nessuna
parte!"
. Invece da qualche parte si va. Non si va dalla giusta
parte, ma si va e si va molto lontano! Vicquéry voleva un congresso
"non per contarsi, ma per rivedere le regole"
, e lo chiamava
un "congresso etico". Il congresso etico, caro Roberto, lo hanno
fatto in tre: si sono riuniti Rollandin, Caveri, Dino Viérin e
hanno deciso come andavano distribuiti i posti e l'etica l'hanno
scaricata su di te e su Perrin, perché loro non sanno cosa farsene
dell'etica! Anche qui voglio citare un'affermazione di Dino Viérin
riportata da "La Stampa" di domenica 3 luglio:
"Perrin non era
più un elemento di equilibrio, non aveva più la fiducia del gruppo
consiliare, occorreva voltare pagina e ora la nuova che abbiamo
davanti è bianca"
. Non è bianca, credo che il nostro preside
questa volta abbia comprato un registro con tutte le pagine nere e
in tali pagine nere non si scriverà niente, non si leggerà niente
perché, quando si usano questi metodi, non vi è possibilità di
ottenere dei risultati positivi.
Questa crisi per le motivazioni che ha, per il metodo con cui si
è sviluppata, per il carattere anti-istituzionale e
anti-democratico che la caratterizza deve incontrare la protesta
dei cittadini onesti e delle forze politiche che hanno il senso
delle istituzioni e rispettano le regole e le forme della
democrazia. Depositiamo una Risoluzione in Consiglio, perché chi è
libero da vincoli ed ha una coscienza civica possa esprimere la
propria deplorazione rispetto a quello che sta avvenendo e
manifestare il "no" alle logiche spartitorie. Chiediamo che su
questa Risoluzione vi sia il voto palese, perché la popolazione
valdostana possa rendersi conto dei comportamenti e dei voti di
ognuno di noi.
Un'ultima considerazione vorrei fare rispetto a una questione
cruciale dell'informazione. Nell'editoriale de "La Vallée" di
sabato 2 luglio si legge:
"La ritrovata coesione dei rapporti all'interno dell'"Union",
che altro non è che la forza di maggioranza assoluta della nostra
Regione, viene valutata da tutti, esperti e semplici cittadini,
come un momento da consolidare per poter guardare al futuro della
Valle d'Aosta con una serenità diversa rispetto a quella che stiamo
vivendo"
.
Questo è l'editoriale, naturalmente non firmato, del più diffuso
settimanale della Valle d'Aosta, quindi un elogio a tale vicenda, a
cosa si sta verificando, all'esito di tale crisi, un inno a quello
che si sta verificando. Purtroppo, abbiamo dovuto assistere in
questi giorni a un pilotaggio indegno dell'informazione da parte di
molti organi di informazione su quello che si stava verificando. A
leggere alcune dichiarazioni, sembra quasi che Roberto Vicquéry
abbia fatto i salti di gioia nell'apprendere di essere stato
dimissionato. C'è stata un'informazione a senso unico, in cui la
"vulgata" è stata: "le cose non andavano bene per la debolezza di
Perrin, occorreva una guida più forte e questa finalmente adesso vi
è con il sostegno di tutta l'"Union", quindi tutto bene e avremo di
fronte a noi una nuova stagione dorata" e avanti così. È questo il
messaggio che non tutti, ma alcuni importanti organi di
informazione stanno cercando di far passare. Solo che non è per un
caso che questo avviene, non è per ingenuità. Conosciamo tutti gli
intrecci di amicizie e di interessi fra alcuni esponenti del
giornalismo e dell'informazione. La disinformazione trionfa, perché
vi è una strategia precisa dietro, perché il gruppo di potere che
gestisce l'"Union" controlla anche, direttamente o indirettamente,
una parte importante dell'informazione locale e questo è un altro
grave problema che abbiamo, un problema che riguarda la libertà e
la democrazia in Valle.
Sulla base di tali considerazioni politiche, presentiamo una
risoluzione per deplorare quanto sta accadendo e annunciamo che non
votiamo la presa d'atto delle dimissioni del Presidente della
Regione. Con questo non voto intendiamo esprimere il nostro
dissenso totale e radicale rispetto a quello che è successo e che
sta succedendo.
Risoluzione
Vista la lettera con cui Carlo Perrin precisa di aver
rassegnato le dimissioni da Presidente della Regione a causa di un
clima politico in cui non esistono più, da parte della maggioranza,
le condizioni di coesione e di fiducia indispensabili per l'azione
di governo;
Viste le dichiarazioni di vari esponenti dell'Union
Valdôtaine che indicano nelle esigenze di riequilibrio interno le
motivazioni della crisi di governo e delle dimissioni del
Presidente e degli Assessori;
Il Consiglio regionale della Valle d'Aosta
Deplora
che le esigenze di riequilibrio fra correnti e gruppi di
potere all'interno dell'Union Valdôtaine abbiano determinato una
crisi che ha travolto l'intero governo regionale;
Esprime
preoccupazione per l'utilizzo di logiche spartitorie nella
scelta delle persone a cui affidare responsabilità di governo,
facendo prevalere criteri di appartenenza a gruppi di potere o a
correnti rispetto ai criteri di competenza e qualità;
Esprime
preoccupazione per il mancato rispetto del Regolamento
interno del Consiglio regionale che ha impedito ai consiglieri
regionali di prendere la parola nel Consiglio regionale dello
scorso 22 giugno;
Invita
gli organi di informazione ad informare correttamente la
popolazione valdostana sulle cause della crisi che si è determinata
in Regione, sulla gravità dei metodi adottati, sui rischi che
stanno correndo il sistema politico ed istituzionale in Valle
d'Aosta.
F.to: Riccarand - Curtaz - Squarzino Secondina
Président - La parole au Conseiller Viérin Marco.
Viérin M. (SA) - Vogliamo innanzitutto, a prescindere dai ruoli
svolti in questi primi 2 anni di legislatura, ringraziare il
Presidente Perrin per il suo impegno costantemente assunto con
umiltà e onestà. Nel suo mandato vi sono stati vari "incidenti di
percorso", qualcuno lo ha già ripetuto in aula, fra cui "in primis"
la votazione sul bilancio della Gestione straordinaria del Casinò
per l'esercizio 2003, che già allora aveva evidenziato un certo
malessere di natura politica, e nel Consiglio successivo durante il
quale il Presidente Perrin dovette sospendere l'analisi rinviando
il tutto ad una riunione di maggioranza per una riflessione estiva,
in vista della prima adunanza consiliare del settembre 2004. Questi
sono i fatti, ritenevamo giusto sintetizzarli affinché non si
dimentichino. Tali difficoltà si sono materializzate recentemente.
L'attuale crisi è nata per una specifica scelta dell'"Union" -
anche questo è stato ricordato da vari colleghi e non voglio
soffermarmi -, ma noi con lo spirito costruttivo e propositivo che
ci caratterizza auspichiamo che questa nuova fase politica possa
portare alla Valle d'Aosta un concreto ed immediato giovamento
rispetto al recente passato, rilanciando l'economia, prestando
massima attenzione alla povertà, fatto che come movimento abbiamo
sollecitato da parecchio tempo, perché sempre più famiglie non
riescono ad arrivare a fine mese. È chiaro che questo eventuale
giovamento, che solo il tempo ci potrà confermare se si
verificherà, è una scommessa che credo la nuova maggioranza dovrà
affrontare.
Ci auguriamo che, da un punto di vista politico, vi sia con il
nuovo Presidente un confronto più reale e concreto fra le forze
autonomiste e regionaliste. Fino ad oggi questo logico rapporto
onestamente è mancato in parte, anche da un punto di vista
amministrativo: basti pensare alla nostra proposta di legge per la
riduzione del 50% delle tariffe elettriche per i Valdostani,
proposta che giace da 8 mesi ormai in commissione. Non vogliamo
tediare nessuno, riteniamo che oggi vadano condivise le parole del
Presidente Perrin, cioè che viviamo un momento particolare e
difficile, che chiama tutti a una profonda riflessione, soprattutto
chi come noi, l'"Union" ed altri ha al centro della sua azione
politica la difesa dell'autonomia e del particolarismo
valdostano.
Président - La parole au Conseiller Cesal.
Cesal (UV) - Dans mon intervention d'aujourd'hui j'essaierai de
représenter non seulement le point de vue officiel dans ma fonction
temporaire de Chef de groupe - j'exerce dans cette situation la
fonction de Chef de groupe, je n'exerce pas la fonction de
Président de la Ière Commission. Je remets à l'évaluation sur
l'œuvre que je conduis dans cette commission aux
représentants des différents groupes politiques à son intérieur -,
mais je voudrais développer aussi quelques considérations plus
personnelles. Je dois dire que j'ai été très surpris des polémiques
qui ont été faites ce matin à propos du déroulement des travaux du
dernier Conseil. Nous avons demandé uniquement l'application d'un
parcours prévu par notre Règlement, c'est l'article 54 qui le
prévoit, on n'a demandé que cela. Nous avons, peut-être, pas agi
correctement d'un point de vue politique, mais je crois que d'un
point de vue des règles on les a toutes respectées. J'inviterais
alors les collègues de minorité d'employer un peu plus de sobriété,
car je ne crois pas que nous avons "svilito il ruolo del
Consiglio", nous sommes en train de débattre sereinement le
problème des démissions du Président de la Région, ou "schiaffo al
Consiglio Valle". L'"Union Valdôtaine" a toujours démontré son
respect pour les institutions, pour les règles démocratiques et je
crois que l'interprétation du Règlement n'appartient pas seulement
à quelques Conseillers, même s'ils ont des compétences juridiques
supérieures aux miennes, dans ce cas il suffit un peu de bon sens.
Je voudrais aussi exprimer ma solidarité au Président du Conseil,
en lui disant que ce genre de polémiques passe vite, le bon travail
et le bienfait restent. La politique est faite d'idéaux, d'idées,
de projets, de programmes et bien sûr d'êtres humains, qui sont
chargés de concrétiser les objectifs que chaque force politique se
donne selon ses principes inspirateurs. Les êtres humains sont
interchangeables, les idéaux, les idées, les programmes, et peuvent
s'adapter à l'évolution de la société, mais doivent toujours tenir
en bon compte les principes qui les inspirent.
Nous nous trouvons aujourd'hui pour discuter dans la première
partie de ce Conseil les démissions de M. Perrin et de son
Gouvernement, démissions demandées par notre mouvement
d'appartenance: l'"Union Valdôtaine", et justifiées par la
nécessité de rendre plus incisive et efficace l'action du
Gouvernement régional dans ce moment de crise socio-économique et
institutionnelle. On a retenu qu'il était nécessaire d'effectuer
quelques changements pour garantir une cohésion plus marquée entre
les membres de ce groupe de Conseil et pour donner un nouvel élan à
l'action politique et administrative du Gouvernement lui-même. Le
programme de début législature ne va donc pas changer, sauf
quelques normales adaptations; au contraire quelques protagonistes
même importants changent de rôle. Tout en manifestant à M. Perrin
toute ma compréhension sur le plan humain et personnel pour la
façon avec laquelle l'événement en question a été géré, je retiens
que les motivations politiques sont tout à fait claires et
compréhensibles, discutables si vous voulez, mais claires et
compréhensibles. Pas de modifications donc des objectifs fixés et
des parcours pour les atteindre, seuls quelques protagonistes
changent de rôle, mais j'en suis sûr continuerons à garantir tout
l'apport nécessaire à la réalisation du programme commun. La mienne
c'est peut-être une clé de lecture un peu superficielle de la
situation, mais je crois qu'elle représente très bien la réalité.
Je crois avoir eu le courage d'exprimer mon point de vue de façon
franche toujours, je le fais aussi en cette occasion, bien
distinguant le plan politique du plan personnel et humain. L'amitié
et l'estime sont une chose, la politique dérivant de l'appartenance
est autre chose. L'unique attitude à laquelle je prétends qu'on
s'aligne et à laquelle je crois de n'avoir jamais dérogé est le
respect de la dignité de tous les acteurs concernés; je ne tolère
pas dans l'action politique qu'on assume des comportements qui
visent à affaiblir le respect des autres, je ne tolère non plus le
manque de respect des règles, que je crois avoir toujours
respectées. Les démissions de M. Perrin ont été demandées par notre
mouvement suite à une analyse de la situation politique actuelle,
après avoir entendu tous les organes statutaires concernés; les
données politiques ont été examinées et non les capacités
individuelles de chacun de nous pour en tirer les conclusions. Je
comprends donc les solutions indiquées, je m'en assume même une
partie de responsabilité, mais je dois dire que, pour ce qui est de
la méthode, même si les règles démocratiques ont été respectées,
j'aurais préféré emprunter d'autres voies, peut-être plus souples,
mais c'est la politique. Je suis d'ailleurs un homme de part,
j'adhère à l'"Union Valdôtaine" de plus de 40 ans, j'ai partagé
avec ce mouvement toute ma modeste carrière politique, j'ai vécu le
drame de la division, l'exaltante saison de la réunification, la
croissance continuelle des consensus électoraux, mais je souffre
aussi pour le lent, mais constant affaiblissement de l'identité
unioniste et pour le risque, toujours présent, de perdre ce rapport
privilégié avec le territoire et ses habitants, rapport qui a
toujours représenté la force motrice de notre mouvement.
Je ne voudrais donc pas penser qu'il y avait un seul responsable
de la crise dans laquelle nous nous débattons depuis les élections
de 2003, tous les 18 Conseillers sont responsables en même mesure
des difficultés rencontrées sur notre chemin pendant ces derniers
24 mois. La recherche de l'équilibre entre les différentes
sensibilités et les différentes personnalités présentes au sein du
Conseil n'appartient pas à un seul des 18, mais à toute l'équipe.
C'est tout de même une crise qu'il fallait avoir le courage
d'affronter et qu'on a affrontée avec force, en indiquant une
solution tranchante, car, quand une équipe ne marche pas selon les
attentes, la solution la plus facile est de changer l'entraîneur,
mais il faut que chaque joueur considère aussi sa partie de
responsabilité pour ce qui est de ses apports adressés à soutenir
la cause commune. Une équipe pour bien fonctionner demande
engagement et passion, mais aussi la capacité de partager les choix
et la disponibilité à la confrontation, je dirais plus d'action
collégiale que du travail individuel.
J'espère que ces événements pourraient servir pour faire à nous
tous un examen de conscience et une analyse profonde de la
situation contingente et j'espère qu'ils inspirent notre conduite
les mois prochains. Pour ce qui me concerne, je crois que nous
devons retrouver le courage de nous parler, de nous confronter et
même de nous disputer, en tenant bien compte des règles
démocratiques et de leur effet, rechercher la cohésion; revoir les
objectifs qui, dans un contexte qui varie tous les jours, doivent
être mis à jour et adaptés à l'évolution continuelle;
œuvrer afin que le Conseil régional redevienne
le siège naturel de toutes décisions politiques, le centre de
l'action administrative, l'endroit où on en affronte les problèmes
et on leur donne solution adéquate; reprendre de l'élan pour
affronter la crise socio-économique qui touche aussi notre Région;
retrouver un équilibre stable et durable pour faire face
efficacement aux tendances niveleuses d'un Etat qui veut changer
les règles fondamentales sans aucune confrontation avec les entités
locales; travailler pour réduire les différences sociales qui sont
de plus en plus intolérables; favoriser la participation des
citoyens au procès décisionnel à tous les niveaux; continuer à
œuvrer afin que se réalise un radical changement
de la mentalité, moins de subjection, plus de projets innovateurs
et stratégiques.
Nous avons indiqué un changement à la tête du Gouvernement dans
la conviction que cela puisse être suffisant à relancer l'action
administrative et politique, mais nous savons qu'il ne suffit pas.
Nous devons y dédier toute notre énergie; sans efforts, sans
cohésion, sans participation et sans le plein et complet engagement
de la part de nous tous, ce sera difficile d'atteindre des
résultats concrets. L'amertume de beaucoup d'entre nous suite à ce
passage difficile est justifiée, voire nécessaire, car cela
démontre que nous sommes, malgré tout, des individus avec toutes
les faiblesses de notre nature humaine et non seulement des
politiciens cyniques et impudents. Tout de même les Valdôtains
doivent comprendre que la situation n'était pas de plus faciles, il
fallait décider, faire un choix difficile, douloureux pour essayer
de rendre plus efficaces et performantes les conditions de travail
du Gouvernement régional pour le bien de la communauté tout
entière. Nous demandons au moins qu'on nous reconnaisse la bonne
foi, la volonté d'aborder les problèmes pour essayer de les
résoudre, car nous estimons d'avoir la capacité de le faire. Nous
nous soumettrons en cas de faillite à l'inévitable procès qui sera
adressé par notre juge naturel: l'électeur valdôtain.
Au Président Perrin un grand merci, sincère, je dirais même ému,
pour le travail qu'il a accompli, pour la rectitude de son action,
pour le sens de responsabilité démontré dans un moment particulier
et dans des conditions difficiles. Il a mis à disposition de notre
Région, comme toujours, dans ces dernières 2 années son engagement,
il s'en va orgueilleux du travail accompli, prend acte avec
amertume d'une situation qui nécessite de changement, mais il reste
un personnage clé dans ce particulier moment historique. Evidemment
je veux associer aussi à ces remerciements M. Vicquéry, en
exprimant mes appréciations pour ses déclarations et pour l'énorme
travail qu'il a accompli durant ces dernières 12 années à la tête
de l'Assessorat de la santé et de l'agriculture. Tous les 2 n'ont
pas encore conclu leur engagement politique: leur expérience, leur
capacité, leur bon sens, leur modération seront encore utiles et
précieuses à cette Région, à ce Conseil, à notre mouvement.
A M. Caveri, qui tout en étant très jeune présente un curriculum
politique considérable, je demande de maintenir son reconnu
activisme, sa capacité d'analyse et de synthèse politique. Je
l'invite à mettre à disposition de cette communauté son
intelligence, son pragmatisme, ses connaissances et ses
fréquentations. Nous connaissons bien ses capacités oratoires, mais
je lui demande aussi une disponibilité à l'écoute, car
l'interprétation de la réalité passe à travers une profonde
connaissance des problèmes et une confrontation continuelle avec la
totalité des interprètes qui agissent sur la scène politique. Il
possède tous les moyens pour bien faire, nous lui faisons
confiance. Au travail donc et bon travail.
Président - La parole au Conseiller Sandri.
Sandri (GV-DS-PSE) - È evidente che stiamo scrivendo oggi una
pagina importante della storia valdostana; se la scriviamo bene o
se la scriviamo male, se sarà una pagina bianca o una pagina nera,
dipende anzitutto dal senso di responsabilità di ciascuno di noi.
Ho percepito negli interventi della maggioranza e dell'opposizione
oggi una volontà di assumersi di fronte alla storia una profonda
responsabilità; ho udito però anche una superficiale chiusura nella
sterile polemica che non presuppone niente di buono per il futuro.
Vedremo alla fine di questa giornata e nei prossimi giorni cosa
saremo riusciti a fare.
Per quanto riguarda la "Gauche Valdôtaine", ci sembra che oggi
si scriva la parola fine alla base di una pagina in cui è scritto
un passaggio difficile della nostra storia. Questi 2 anni, dalle
elezioni del maggio 2003 sino ad oggi, non sono stati facili, vi è
stato un quadro di instabilità politica, vi è stato un quadro di
difficile compatibilità all'interno di tale maggioranza e di questo
Consiglio ed è per questo che innanzitutto voglio dire a nome del
mio partito un grazie a Carlo Perrin, perché si è saputo gestire
tale fase difficile con scarsi appoggi politici, in modo
intelligente, con senso di equilibrio e di responsabilità e con una
grande correttezza nei nostri confronti. È una pagina che si
chiude, una pagina ormai del passato e vogliamo qui richiamare le
parole di Vicquéry - a cui anche va il nostro ringraziamento per
l'azione svolta - quando dice che, se vi è un nuovo equilibrio più
forte politico ritrovato all'interno del movimento di maggioranza
assoluta del Consiglio regionale, questo sia fonte di una capacità
di governo con una marcia in più, di una capacità di governo
rinnovata, più rispondente alle aspettative della nostra Regione.
Oggi ce n'è bisogno, perché nessuno di noi è "sordo" e ha fatto
bene il collega Cesal a richiamare questa necessità dell'ascolto,
comprende che nella società valdostana sono suonati dei pesanti
campanelli di allarme: nel disagio economico dei più poveri, nel
disagio economico di chi si impegna a livello produttivo, ma anche
nel territorio, fra le persone che più partecipano alla politica
emergono segnali che dimostrano per noi la necessità di fare un
salto di qualità. Questo è possibile, secondo il nostro parere, se,
al di là del quadro istituzionale della Giunta e della maggioranza
di questo Consiglio, si dà forza e si crede in un più forte accordo
politico tra l'"Union Valdôtaine" e la "Gauche Valdôtaine", un
accordo che veda questi 2 partiti più fortemente collegati, che
lavorino più insieme, in cui la comunicazione sia più efficiente ed
efficace, in cui il confronto politico sia costante sui grandi e
sui piccoli temi, in cui i gruppi consiliari, i gruppi di lavoro
possano trovare la forza per fare di questa maggioranza una
maggioranza credibile, che sappia rispondere ai campanelli di
allarme, che si presenti al 2008 compatta e più forte di prima,
perché faccia dei 2 cardini politici di tale maggioranza: le idee
dell'autonomia e le idee del progresso sociale, 2 pilastri su cui
costruire ancora una volta il benessere della nostra Regione.
Dico "ancora una volta", perché tale alleanza politica non è di
oggi e non di ieri. È giusto richiamare un passaggio importante
della nostra storia: quello della "Giunta del Leone" con un altro
Caveri Presidente della Regione, prima grande alleanza fra queste 2
opinioni politiche. Voglio ricordare il 1992 e i tanti passaggi: il
2002 e il 2003, che hanno visto l'"Union Valdôtaine" e la "Gauche
Valdôtaine" insieme con senso di responsabilità e di lealtà
reciproca superare momenti talvolta molto difficili ed irti di
difficoltà e di tranelli. Siamo degli alleati leali, anche se
sappiamo che qualche volta possiamo essere degli alleati scomodi.
La nostra lealtà non ha dubbio per il passato, né per il presente,
non ha dubbio fino alle prossime elezioni regionali del 2008. Siamo
per riprendere questo cammino verso il futuro, sperando che la
crisi politica sia passata e che si riparta dalle indicazioni
programmatiche, elettorali del 2003 e dalle indicazioni che il
popolo valdostano aveva dato, sia in termini di scelta politica -
ha fatto vincere i nostri 2 movimenti -, sia per quanto riguarda le
indicazioni personali che da quel voto sono emerse.
Da questo punto di vista, una piccola parentesi: è stato già
citato da altri colleghi qui dentro in tale dibattito, ma riteniamo
opportuno - e lo ha deliberato in maniera quasi unanime la nostra
Direzione regionale del 30 giugno - riaprire una fase di
riflessione sulla legge elettorale. La legge proporzionale
oggettivamente sarebbe ed è l'"optimum" in un sistema in cui i
partiti sanno svolgere con responsabilità e serietà il proprio
lavoro, in cui i meccanismi istituzionali funzionano alla
perfezione, in cui uno Statuto della Valle d'Aosta garantisce di
fronte a qualunque tipo di scelta e di difficoltà istituzionale si
possa presentare. Non abbiamo però tali elementi di fronte in
questo momento, abbiamo delle competenze statutarie provenienti
dalla legge costituzionale del 2001 che ancora non sono state
attuate in merito alla scelta della forma di governo e all'elezione
del Governo regionale, abbiamo da fare molto lavoro di riflessione
e credo che questa maggioranza si giocherà molta della propria
credibilità se saprà affrontare con serietà e decisione tali
problemi. La stessa cosa vale per la legge elettorale: se non
esistono le condizioni per poter garantire un buon funzionamento
della legge proporzionale, nulla vieta di riflettere su forme
differenti di elezione, in modo che le indicazioni del popolo siano
più facilmente garantite.
Dicevo di questo accordo politico programmatico fra l'"Union
Valdôtaine" e la "Gauche Valdôtaine", credo sia importante in tale
momento aver presente, al di là delle piccole diatribe di Palazzo,
perché chi critica il funzionamento di Piazza Deffeyes spesso parla
solo di Place Deffeyes, che noi abbiamo di fronte un nuovo secolo,
delle sfide importanti e ho l'impressione che si voglia
sottovalutare, rinchiudendolo solo in ottiche di Palazzo, un
cambiamento che potrebbe avere anche dei risultati molto positivi
se dietro vi è una forza politica che diventa motore di questa
scelta, un Governo che guarda al futuro, che vede le sfide di
questo nuovo secolo che abbiamo di fronte come delle sfide
importanti verso cui le sicurezze del passato non servono quasi più
a nulla. Abbiamo combattuto per decenni per avere una maggiore
autonomia dal potere centrale di Roma, ma ci rendiamo ben conto che
la globalizzazione ha spostato completamente gli "assi": oggi
significa ragionare con l'Europa, la nostra capitale forse non è
più Roma, ma Bruxelles. Dobbiamo capire la sfida di questo secolo,
capire la sfida dei Paesi che sono entrati a far parte della nostra
comunità e quelli che entreranno nei prossimi 2 anni, capire che,
di fronte a tale nuovo orizzonte, la Valle d'Aosta deve trovare un
suo nuovo ruolo, deve trovare una capacità di alleanze e di
solidarietà che non può essere limitata a quelle nazionali. Deve
sviluppare non solo la capacità amministrativa come ha fatto in
questi anni, ma una capacità politica. Penso che rilanciare il
discorso della montagna, rilanciare il discorso delle regioni
montane in Europa significa anche mettere insieme un grande gruppo
di popoli, di regioni, di comunità che insieme possono condividere
la necessità di essere tutelati a livello continentale e non solo
nei singoli Paesi... ci piaccia o non ci piaccia in quest'aula
pensare solo in termini di piccole lotte di potere... l'aumento del
prezzo del petrolio: nel 2003 quando siamo stati eletti in
quest'aula il prezzo del petrolio era la metà di oggi, nel 2008
quanto sarà? Credo che queste non siano domande fuori dal nostro
orizzonte politico, che non abbiano ripercussioni sulla nostra vita
e penso, ad esempio, alla valorizzazione delle nostre risorse
energetiche, per non cercare in quest'aula nuove risposte e nuovi
metodi per dare risposte. Penso al problema del sud del mondo, al
"G8", all'esplosione economica della Cina, a tanti problemi della
globalizzazione attraverso l'informatica, che necessitano per la
Valle d'Aosta la riscrittura dell'autonomia, di un nuovo modello di
essere. Dobbiamo progettare un 2025 della Valle d'Aosta indicandone
un tipo di sviluppo economico, che economia vogliamo assumere come
motore di questo sviluppo, ma soprattutto quale progetto sociale
vogliamo identificare per tale scadenza. Dobbiamo essere capaci di
alleanze, di solidarietà e anche di generosità verso l'esterno e
verso l'interno. Sono tutte scommesse che ci troviamo di fronte e,
prima impareremo a capire il futuro, quello che dobbiamo
controllare e domare ed identificarne le soluzioni, meglio faremo
il nostro lavoro.
Ripercorrere le strade del passato, identificare le procedure
con degli stereotipi... ho sentito qua rivangare un libro: "La
Repubblica delle fontine", mi sembrava di sentir parlare
dell'archeologia della politica! Vogliamo veramente guardare sempre
solo indietro o non vogliamo guardare in avanti? In questo senso
richiamo solo un punto fondamentale, che è sempre stato rispettato
nelle passate maggioranze e che vorrei che fosse rimarcato anche in
questo delicato passaggio: abbiamo la necessità di un forte
confronto con le parti sociali, abbiamo sempre cercato di mantenere
alto questo tipo di confronto ma, proprio perché andiamo ad
identificare soluzioni, progetti, sviluppi che interessino 2 o 3
decenni avanti a noi, abbiamo l'assoluta necessità di compattare la
nostra Regione in un forte confronto fra le parti sociali, i
sindacati e l'Amministrazione regionale, le forze politiche.
A conclusione del mio intervento non posso non prendere atto con
soddisfazione dell'indicazione che ci è venuta nelle trattative
della Presidenza per Luciano Caveri, non solo perché richiama un
periodo forte a cui siamo particolarmente legati: quello della
"Giunta del Leone", ma perché nella sua attività di Parlamentare
non ha disdegnato di condividere, pur con idee diverse, un percorso
importante con il Centro Sinistra, di cui siamo un elemento
fondamentale. Abbiamo conosciuto le sue capacità a livello di
Parlamento europeo e questo ci fa ben sperare per quanto riguarda
questa apertura che noi desideriamo per la nostra Regione. Dobbiamo
avere delle forti radici nelle nostre montagne, ma finalmente
riuscire a guardare al di fuori e al di là, perché solo con una
capacità di essere aperti verso i nostri vicini o anche meno vicini
che condividono le nostre preoccupazioni possiamo trovare quella
forza che i nostri numeri non ci permettono. Soprattutto siamo
contenti di tale scelta, perché in questi anni di condivisione di
responsabilità nel Consiglio regionale abbiamo percepito che, come
per il suo predecessore, vi è la volontà di tenere ben lontano il
cinismo dalla politica, ma di fare della politica anche un atto di
amore per la nostra Valle d'Aosta.
Président - La parole à la Conseillère Squarzino Secondina.
Squarzino (Arc-VA) - Stamani abbiamo ascoltato con attenzione
alcuni membri della maggioranza: alcuni hanno sottolineato un
metodo da condannare, altri hanno riaffermato con vigore e con
speranza che con oggi si chiude una pagina del passato, e si apre
una nuova pagina bianca con nuovi progetti. Le cose che non
andavano bene infatti nella passata Giunta sono state messe a
posto. Non credo che con questa crisi tutto funzioni di nuovo,
perché tale crisi viene da lontano, è una crisi dei valori della
politica e della democrazia, come ha ricordato nel suo intervento
lo stesso ex Presidente Perrin. Tale crisi dipende dall'assenza di
confronto, di dibattito, dall'assenza anche di uno scontro che
avviene a livello aperto, leale, dove ben si sa quali sono le forze
che si scontrano, le idee, gli ideali, i progetti che si
confrontano. Questa crisi è invece, come ha dimostrato con il suo
intervento il collega Riccarand, il trionfo della politica degli
interessi, è il trionfo della spartizione del potere, è il trionfo
del comando affidato a pochi: 1, 2 o 3, secondo le circostanze, 3
se i potenti si mettono d'accordo. Tale crisi punteggia ad
intermittenza quasi annuale questa legislatura (2003-2004-2005),
non vorrei che tale progressione continuasse. Questa crisi avrebbe
potuto essere risolta se oggi fossero stati messi in luce elementi
nuovi che modificassero le stesse cause della crisi. Ma questo non
è avvenuto. Sappiamo che tale crisi si evidenzia già con la nascita
di questo Governo nel 2003, viene scelto allora come Presidente non
il candidato più votato, ma quello che meglio rispondeva già allora
agli equilibri interni del movimento. Non me ne voglia Perrin, che
sul piano personale stimo, ma anche lui si è prestato al gioco, ha
accettato di agire per amore del movimento, per garantirne l'unità,
ma di fatto ha accettato di essere funzionale ai piani di qualcuno,
ai piani del Senatore. Quando la sua presenza non sarebbe stata più
funzionale a questi piani, sarebbe stato scaricato, sacrificato,
messo da parte, come puntualmente è avvenuto. Era stata allora
anche indicata una nuova funzione al Presidente, quella di
coordinatore, ma se nel gruppo di Giunta o del Consiglio non si è
d'accordo su tante questioni, il risultato inevitabile è
l'immobilismo, la non decisione, se non addirittura la sfiducia,
che è avvenuta puntualmente a un anno di distanza. Lo ricordiamo
tutti il luglio dello scorso anno, quando è stato dato un segnale
molto chiaro da una parte dei Consiglieri, che volevano dire che
non erano più d'accordo ad accettare tutto quello che avveniva. Era
un segnale chiaro mandato non tanto forse a Perrin, ma a chi
nell'"Union" comanda, a chi aveva voluto quel Governo e quel
Presidente. Era però un fatto talmente grave che non si poteva
ignorare, allora il Presidente Perrin parlava di un ""malaise" che
richiedeva del tempo per "amener à une réflexion politique"",
ricorrendo anche ad un Consiglio straordinario. Si era data allora
una valutazione negativa dell'episodio e Perrin già allora
sottolineò la negatività de
"cette méthode qui n'est pas
appréciable"
. Ora questa stessa negatività "de méthode" si è
ripresentata a un anno di distanza e questa volta "alle spalle"
dello stesso Presidente, perché questa volta la difficoltà, quello
che impediva l'unione del movimento, era lo stesso Presidente
Perrin, non per quello che aveva o non aveva fatto, ma perché
occupava un posto che doveva essere di altri; ma perché proprio in
questo momento? Radio Trottoir lo dice chiaramente:
"Ci stiamo avvicinando alle elezioni politiche del 2006, vi è un
Senatore che vuole garantirsi la ricandidatura, ha bisogno di un
movimento compatto e coeso in cui vi sono alcune incrinature che si
sono manifestate con la nascita di "Aosta Viva", ma queste
incrinature avrebbero potuto diventare scissioni profonde;
occorreva porre ripari stabilendo un patto con gli altri capi
corrente del movimento".
Questa per noi, che non facciamo parte del movimento
dell'"Union", è stata un'occasione per capire chi sono i capi del
movimento, li abbiamo visti sono 3: Rollandin, Caveri, Dino Viérin.
Perrin era diventato un ostacolo a questo progetto, quindi
bisognava farlo dimettere, anzi "Le peuple" dice che Perrin si è
dimesso spontaneamente:
"au moment où nous imprimons ce journal
nous apprenons que M. Charles Perrin vient de donner ses démissions
décidant de remettre au Conseil de la Vallée son mandat de
Président de la Région autonome Vallée d'Aoste".
Siamo al
paradosso: da un lato, abbiamo l'organo del partito ufficiale del
movimento dell'"Union" a cui partecipa il Presidente Perrin che
prende atto delle dimissioni di Perrin come se fossero una
sorpresa; dall'altro, abbiamo le dichiarazioni dello stesso
Presidente Perrin che dice di aver obbedito al partito, che gli ha
chiesto di dimettersi per ripristinare l'unità del movimento, cosa
che oggi ancora è stata ricordata formalmente come motivo ufficiale
delle dimissioni del Presidente Perrin. Il Presidente Perrin in
quel comunicato dice di non conoscere le motivazioni di tale
richiesta:
"j'estime toutefois nécessaire que le mouvement même
explique à moi, à toute la population valdôtaine les raisons
politiques qui sont à la base de cette nouvelle phase"
. Oggi
ancora ha richiesto con forza queste motivazioni. Mi sembra che
dalla maggioranza qualcuno ha ripetuto proprio le stesse
motivazioni che in questi giorni sono state date in modo così
ripetitivo: bisognava garantire l'unità del partito.
È proprio una brutta storia di conduzione di un partito, ma tale
brutta storia non ci dovrebbe riguardare se non avesse gravi
ripercussioni sulla politica, sull'istituzione. La Regione, il
Governo della Valle sono considerati strumenti per risolvere
questioni interne di un partito, ma l'etica politica di cui tanti
parlano non dovrebbe suggerire il contrario? Non dovrebbe essere il
partito uno strumento per garantire il governo della comunità e non
viceversa? Qui abbiamo assistito al fatto che quanto è deciso a
livello del partito di maggioranza si impone come norma per tutti,
in spregio alle più elementari regole democratiche. Il partito di
maggioranza ha tentato in tutti i modi di bypassare il Consiglio:
prima ha cercato di impedire addirittura che si aprisse il
Consiglio, poi ne ha impedito di fatto il dibattito. Come mai tanta
paura della democrazia? Cosa può temere il partito più forte, il
padrone della Valle da una discussione in Consiglio? Vi sono cose
inconfessabili da nascondere all'opinione pubblica? Si ha il pudore
di dire cosa si baratta per un posto di Presidente, per distribuire
i poteri all'interno del movimento? A volte il silenzio è più
assordante delle parole e il silenzio imposto al Consiglio è
diventato parola, informazione che ha raggiunto i posti più
sperduti della Valle e che tutta l'opinione pubblica ha colto,
anche la base del vostro partito. Quale messaggio ha veicolato
questo silenzio assordante che è stato imposto? Ha comunicato che
il partito di maggioranza assoluta ha fatto tacere un'istituzione,
addirittura ha tentato di impedire l'apertura dei lavori
dell'istituzione per eccellenza della Valle. Un partito che non
rispetta le regole democratiche non solo al suo interno, come può
essere ancora considerato un partito democratico? Come può
presentarsi garante della democrazia? Un partito di maggioranza che
ha usato le istituzioni per sedare i dissensi al suo interno quale
garanzia ci può dare che non userà più tale metodo anche in futuro?
Questo è il motivo per cui non ho fiducia nel prossimo Governo,
questo è il motivo per cui oggi non si è chiusa nessuna pagina del
passato e non si è aperta una pagina nuova, ma si continua
purtroppo ad adottare lo stesso stile di conduzione di un partito e
anche lo stesso stile dittatoriale di uso delle istituzioni.
Il nuovo Governo nasce tutto all'interno di questa logica
spartitoria del potere. I nuovi Assessori non vengono scelti in
base alla competenza, ma all'appartenenza ad una o ad altra
corrente. L'Assessore che non viene riconfermato, Vicquéry, ha il
torto di non essere schierato apertamente da una parte o
dall'altra, non si è messo in discussione il suo operato, anzi
ancora qui altri lo hanno ringraziato, "ha lavorato bene" - non
sono io che lo dico, non tocca a me dirlo - ma, dato che non può
entrare nella quota di divisione del potere, sta fuori, non può
entrare in Giunta.
Sulla base di queste premesse, allora ci poniamo alcune domande,
lo so che sono retoriche, ma vorremmo che fossero poste anche a
coloro che dicono che questo Governo è chiamato a risolvere una
serie di problemi. Certo, sulla base di tali premesse, quali
saranno i criteri guida delle scelte amministrative del nuovo
Governo? Accontenteranno i vari potentati presenti o rappresentati
nella Giunta? Cercheranno il bene della Valle d'Aosta, della
comunità? Quali criteri seguiranno? Oggi come oggi, abbiamo visto
che hanno seguito i criteri di logica di potere. Come facciamo a
presupporre che da domani siano scelti altri criteri? È stata
scritta una brutta storia della pagina della Valle, lo so, mi
ripeto, ma credo che certe valutazioni e certe argomentazioni,
anche se ripetute, servono per far evidenziare la gravità di certi
giudizi e di certi comportamenti e fanno evidenziare come anche
questa volta si vogliono risolvere le crisi di governo con parole.
Un anno fa si era ricorsi ad una deliberazione di Giunta che doveva
ridistribuire i poteri all'interno della Giunta, oggi si usa uno
strumento più forte, ma la logica è sempre la stessa. Con simili
premesse, con simili metodi, anche se sono cambiate alcune
persone... poche, perché se prima le persone in Giunta non avevano
lavorato bene, adesso sono ancora 5-6 queste persone che
rimangono... all'improvviso imparano a lavorare bene? Ho i miei
dubbi. Dicevo, con simili premesse, anche se sono cambiate alcune
persone o sono cambiate le persone sui posti degli scranni della
Giunta, non si prospetta nulla di nuovo. Ce ne spiace per la
democrazia, ce ne spiace per questa comunità che voi della
maggioranza dite di voler servire, ma di cui vi servite per i
vostri giochi di potere.
Presidente - Non ho altri Consiglieri iscritti a parlare,
ricordo che è stata depositata alla Presidenza una risoluzione che
farei distribuire, qualcuno chiede la parola per l'illustrazione
della risoluzione? La farei discutere e votare prima della presa
d'atto delle dimissioni.
La parola al Consigliere Riccarand.
Riccarand (Arc-VA) - La risoluzione che abbiamo presentato
affronta 4 punti nella parte deliberativa. Vuole essere l'occasione
da parte dei Consiglieri che ritengono di potersi esprimere
liberamente e con coscienza civica rispetto a una serie di
considerazioni che sono state più volte sottolineate questa
mattina.
"Il Consiglio regionale della Valle d'Aosta deplora che
le esigenze di riequilibrio fra correnti e gruppi di potere
all'interno dell'"Union Valdôtaine" abbiano determinato una crisi
che ha travolto l'intero Governo regionale"
, questo è il primo
elemento che indichiamo in tale risoluzione; il secondo:
"esprime preoccupazione per l'utilizzo di logiche spartitorie
nella scelta delle persone a cui affidare responsabilità di
governo, facendo prevalere criteri di appartenenza a gruppi di
potere o a correnti rispetto ai criteri di competenza e
qualità"
; il terzo aspetto riguarda la
"preoccupazione per
il mancato rispetto del Regolamento interno del Consiglio regionale
che ha impedito ai Consiglieri regionali di prendere la parola nel
Consiglio regionale dello scorso 22 giugno"
ed è l'argomento
che è stato illustrato dettagliatamente dal collega Curtaz; infine,
un invito agli organi di informazione ad
"informare
correttamente la popolazione valdostana sulle cause della crisi che
si è determinata in Regione, sulla gravità dei metodi adottati, sui
rischi che stanno correndo il sistema politico ed istituzionale in
Valle d'Aosta"
.
Président - La parole au Conseiller Cesal.
Cesal (UV) - Je voudrais demander, au nom des groupes de
majorité, une petite suspension de la séance pour l'évaluation de
la situation qui s'est produite.
Président - Le Conseil est suspendu pendant 5 minutes.
Si dà atto che la seduta è sospesa dalle ore 12,20 alle ore
12,32.
Président - Nous reprenons nos travaux.
La parole au Conseiller Cesal.
Cesal (UV) - Volevo esprimere il punto di vista dei gruppi di
maggioranza in ordine a questa risoluzione, dicendo che, per quanto
ci riguarda, dopo una valutazione della parte deliberativa,
consideriamo irricevibili i primi 2 punti, perché crediamo che le
vicende interne dell'"Union Valdôtaine" non competano a questo
Consiglio regionale, così come riteniamo irricevibile la seconda
parte, la parte che esprime... in quanto non siamo un'associazione
a delinquere, ma riteniamo di essere persone a cui è stata affidata
da parte degli elettori la responsabilità per guidare la Regione,
questo stiamo cercando di fare con tutti i limiti che le nostre
capacità ci impongono.
Per quanto riguarda il mancato rispetto del Regolamento interno
al Consiglio, abbiamo già avuto modo di esprimerci. Riteniamo di
aver agito correttamente, in linea con l'interpretazione letterale
del Regolamento interno del Consiglio.
Ci sembra non il luogo, né il momento adatto per andare a
discutere la parte relativa all'informazione, in quanto riteniamo
che in tale vicenda l'informazione abbia esplicitato le posizioni
di tutti i gruppi consiliari, ad eccezione dell'"Union Valdôtaine".
Sulla vicenda del rinvio della discussione in ordine alle
dimissioni del Presidente Perrin, questione che si è svolta nel
corso dell'ultimo Consiglio, l'unico movimento che non è stato
interpellato è stato quello dell'"Union Valdôtaine", per cui siamo
disposti a discutere di informazione in un dibattito più ampio e
franco, d'altronde ne abbiamo già parlato diverse volte... siamo
comunque disponibili a farlo, ma certamente non in questa
occasione.
Président - Je soumets au vote la résolution présentée par le
groupe "Arcobaleno":
Conseillers présents: 31
Votants: 23
Pour: 3
Contre: 20
Abstentions: 8 (Comé, Lanièce, La Torre, Lavoyer, Perrin,
Stacchetti, Tibaldi, Viérin Marco)
Le Conseil n'approuve pas.
Président - Je soumets au vote la prise d'acte des
démissions:
Conseillers présents: 31
Votants: 20
Pour: 20
Abstentions: 11 (Comé, Curtaz, Frassy, Lanièce, La Torre,
Lavoyer, Riccarand, Squarzino Secondina, Stacchetti, Tibaldi,
Viérin Marco)
Le Conseil prend acte
de la démission du Président de
la Région et de la déchéance du Gouvernement régional.
