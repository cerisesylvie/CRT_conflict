Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 2703 del 26 giugno 2002 - Resoconto
OGGETTO N. 2703/XI Approvazione del programma degli acquisti
immobiliari per l'anno 2002, ai sensi del 1° comma dell'articolo 9
della l.r. 12/97 e successive modificazioni.
Deliberazione Il Consiglio
Richiamato il 1° comma dell'articolo 9 della legge regionale 10
aprile 1997, n. 12, recante: "Regime dei beni della Regione
Autonoma Valle d'Aosta", così come modificato dall'articolo 1 della
legge regionale n. 8/2000, il quale prevede che la Giunta regionale
presenti annualmente all'approvazione del Consiglio regionale, il
programma degli acquisti immobiliari che intende effettuare nel
corso dell'anno, in relazione alle esigenze di intervento delle
varie strutture dell'Amministrazione regionale;
Precisato che vari settori dell'Amministrazione regionale hanno
richiesto di acquisire immobili con specifiche destinazioni, in
particolare:
PRESIDENZA DELLA REGIONE
Comune di Aosta
Locali in Piazza Arco d'Augusto per l'ampliamento della
proprietà regionale, da destinare ad uffici regionali;
Comune di Aosta
Terreni in Via Clavalité, contigui alla proprietà regionale
oggetto di intervento di progettazione della "Citadelle des
Archives";
Comune di Cogne
Pertinenze minerarie per valorizzazione del territorio e per il
recupero funzionale del bacino minerario di Cogne mediante
riquadramento della proprietà regionale (Villaggio Anselmetti);
Comune di Donnas
Immobile da destinare a sede di distaccamento dei vigili del
fuoco professionisti;
ASSESSORATO BILANCIO, FINANZE E PROGRAMMAZIONE
Comune di Arnad
Terreni per la regolarizzazione dell'occupazione avvenuta per la
realizzazione dello stabilimento "Balteadisk";
ASSESSORATO SANITA', SALUTE E POLITICHE SOCIALI E ASSESSORATO
TERRITORIO, AMBIENTE ED OPERE PUBBLICHE
Comune di Brissogne
Terreni per la realizzazione dell'ampliamento della discarica
controllata del Centro regionale R.S.U. ed assimilati;
ASSESSORATO TERRITORIO, AMBIENTE ED OPERE PUBBLICHE
Comune di Valgrisenche
Terreno confinante con il lato sud del costruendo "Foyer de
Montagne" al fine di dotare la struttura alberghiera di un'adeguata
area verde ed evitando così la costruzione di un muro di sostegno
previsto in progetto;
ASSESSORATO ISTRUZIONE E CULTURA
Comune di Aosta
Cantine e porzioni di terreno per la valorizzazione del sito
archeologico cripto portico forense di "Augusta Praetoria", tramite
la creazione di un percorso didattico;
Comune di Aosta
Immobile da demolire al fine di "liberare" il tratto di cinta
romana all'angolo con la Torre dei Signori (bastione Nord della
porta Praetoria);
Comune di Aosta
Alloggio sito al primo piano di palazzo Valbruna per
l'ampliamento degli uffici della Direzione Beni architettonici e
storico artistici;
Comune di Arnad
Castello Inferiore e Superiore per la conservazione del
patrimonio architettonico-monumentale da destinare alla pubblica
fruizione;
Comune di Châtillon
Terreni adiacenti al Castello di Ussel di proprietà di ditte
varie per consentire la realizzazione di strutture di supporto ai
visitatori del monumento, migliorando l'attuale sistemazione;
Comune di Quart
Terreni e fabbricati limitrofi al Castello di Quart per la
valorizzazione esterna al monumento;
ASSESSORATO TURISMO, SPORT, COMMERCIO E TRASPORTI
Comune di Pré-Saint-Didier
Terreni per omogeneizzare ed uniformare la zona interessata dal
progetto di valorizzazione delle Terme, già in parte di proprietà
pubblica (regionale e comunale);
Comune di Saint-Christophe
Terreni in loc. La Maladière per l'ampliamento e l'adeguamento
dell'aeroporto regionale "C. Gex";
ASSESSORATO AGRICOLTURA E RISORSE NATURALI
Comune di Arvier
Terreni per migliorare l'accesso ai magazzini della
CO.ENFER.;
Comune di Brusson
Terreno nelle borgate Pasquier e La Pila di proprietà
dell'omonima Consorteria per migliorare l'accesso al nuovo
Caseificio;
Comune di Morgex
Immobile ottimamente inserito nell'area del "Marais" da
destinare a "centro visita", che consente di evitare la
realizzazione di nuovi volumi nell'area;
Comune di Quart
Capannone ad uso magazzino confinante con la proprietà regionale
ex "F.I.P.E.", da adibire a deposito dei mezzi di lavoro della
Direzione Forestazione;
Comune di Quart
Terreni agricoli di proprietà di ditte varie per ampliamento del
vivaio per la coltura delle piante monumentali ed allo stesso tempo
per migliorare l'accesso alla parte inferiore del vivaio
stesso;
Rilevato che, in considerazione della peculiarità dei beni
sopraelencati da utilizzare per l'ampliamento-valorizzazione di
beni già di proprietà regionale, si ritiene opportuno procedere
agli acquisti a trattativa privata ai sensi del comma 5
dell'articolo 9 della L.R. n. 12/97, così come modificato
dall'articolo 1 della L.R. n. 8/2000;
Rilevato, altresì, che non tutti i beni compresi nel Programma
potranno essere acquistati nel corso dell'anno 2002 in relazione
sia ai limiti della disponibilità finanziaria di bilancio, sia alla
mancata certezza dell'esito fruttuoso delle trattative con i
proprietari e che, pertanto, la Giunta, ai sensi del sopracitato
articolo 9 della L.R. n. 12/97 e successive modificazioni,
individuerà i beni per i quali si potrà addivenire
all'acquisizione, impegnando le relative somme;
Evidenziato che le stime relative ai beni sopraindicati saranno
redatte al concretizzarsi delle condizioni necessarie per
concludere le procedure di acquisizione;
Accertato che in attuazione del Programma degli acquisti 2001
sono stati deliberati nello scorso anno gli acquisti dei seguenti
beni immobili utilizzando l'intera disponibilità economica
assegnata al capitolo 35060/2002 - rif. 623 del bilancio per l'anno
2001:
- Aosta: locali in via Porte Pretoriane n. 46, ubicati nel
Palazzo Ansermin, per accorpamento proprietà regionale in immobile
di rilevanza storico-artistica;
- Quart: capannone ad uso magazzino confinante con la proprietà
regionale ex "FIPE" da adibire a magazzino deposito del materiale
della Protezione Civile;
- Valpelline: terreni (reliquati stradali) da destinare alla
realizzazione di una banchina stradale;
- Antey-Saint-André: terreni di proprietà del Comune sui quali,
in base ad accordi con l'Amministrazione comunale, è stata
realizzata dalla Regione Autonoma Valle d'Aosta una struttura da
adibire a residenza sanitaria assistenziale ed a sede del distretto
sociosanitario di base;
- Chamois: reliquato stradale di proprietà del Comune di Chamois
da destinare all'ampliamento della Funivia Buisson-Chamois;
- Saint-Christophe: locali in loc. Grand Chemin facenti parte
del complesso "Carrefour" per ampliamento degli uffici della
Direzione Trasporti;
- Brusson: terreni per la realizzazione di un piazzale di
servizio più ampio di quello originariamente previsto per manovra
automezzi, per l'installazione di serbatoi esterni, nonché per la
realizzazione della rampa di accesso al piano interrato del nuovo
caseificio;
- Sarre: terreni per ampliamento vigneti sperimentali;
e la prenotazione di spesa per i seguenti beni:
- Aosta: locali siti nell'immobile "Casa Lostan" per
l'accorpamento dell'edificio già destinato a sede
dell'Università;
- Chambave: terreni per la costruzione di un nuovo stabilimento
produttivo al servizio della "Crotta di Vigneron";
Considerato, pertanto, opportuno reinserire nel Programma degli
acquisti per l'anno 2002 gli immobili già inseriti nel Programma
per l'anno 2001 e non acquisiti, in relazione ai quali è stato
confermato l'interesse all'acquisto dalle strutture proponenti;
Dato atto che l'approvazione del programma degli acquisti
immobiliari rientra nell'obiettivo n. 063001 del bilancio di
gestione della Regione per il triennio 2002/2004 riguardante la
"Gestione delle procedure per l'acquisizione e la dismissione dei
beni immobili, costituzione di diritti reali, nonché interventi
mirati a sanare irregolarità edilizie" attribuito alla Direzione
attività contrattuale e patrimoniale della Presidenza della
Regione;
Ritenuto, pertanto, opportuno approvare l'allegato programma
degli acquisti immobiliari per l'anno 2002, ai sensi e per gli
effetti del 1°comma dell'articolo 9 della L.R. n. 12/97, e
successive modificazioni;
Richiamata la deliberazione della Giunta regionale n. 5186 in
data 31 dicembre 2001 concernente l'approvazione del bilancio di
gestione per il triennio 2002/2004, con attribuzione alle strutture
dirigenziali di quote di bilancio e degli obiettivi gestionali
correlati e di disposizioni applicative;
Visto il parere favorevole rilasciato dal Direttore della
Direzione Attività Contrattuale e Patrimoniale del Dipartimento
Legislativo e Legale della Presidenza della Regione, ai sensi del
combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, sulla
legittimità della presente deliberazione;
Visto il parere della II Commissione consiliare permanente;
Delibera
1) di approvare il programma degli acquisti immobiliari per
l'anno 2002, allegato alla presente deliberazione a formarne parte
integrante e sostanziale ai sensi e per gli effetti del 1° comma
dell'articolo 9 della L.R.12/97 e successive modificazioni;
2) di delegare la Giunta regionale ad effettuare, ove si
rendesse necessaria per il perfezionamento dell'atto di
acquisizione, la precisa individuazione dei beni oggetto del
programma di acquisto;
3) di dare atto che eventuali ulteriori acquisizioni di
immobili, che si presentassero necessarie per sopravvenute esigenze
da parte dell'Amministrazione regionale, saranno sottoposte
all'approvazione del Consiglio regionale ai sensi del comma 4
dell'articolo 9 della L.R. n. 12/97 e successive modificazioni.
Allegato
(Omissis)
Président
La délibération en question a reçu
l'avis favorable à la majorité de la II
ème
Commission du
Conseil.
La parole au Président de la Région, Viérin Dino.
Viérin D. (UV)
Nous soumettons à votre attention le plan
des achats que nous comptons effectuer au cours de l'année 2002, et
ce, aux termes du 1
er
alinéa de l'article 9 de la loi n°
12/1997 modifiée. Le rapport qui est annexé à la proposition de
délibération donne également une information quant aux achats
effectués sur le plan de l'année 2001 et prévoit que le plan de
cette année comprenne les immeubles qui avaient déjà été insérés au
sein de ce plan et qui n'ont pas été achetés. Le plan se compose
donc en partie de ces immeubles et d'autres immeubles
supplémentaires qui ont été insérés - ils sont au nombre de huit -;
pour rendre plus facile le choix, les immeubles de l'année
précédente ont été indiqués avec un astérisque.
Je demande votre obligeance pour insérer un immeuble
supplémentaire. Je présente donc un amendement. Il s'agit d'un
petit bout de terrain dans la commune de Châtillon. Le fait de
l'insérer aujourd'hui nous permet d'anticiper toutes les procédures
concernant cet achat. Dans l'amendement qui vous sera distribué,
les raisons pour lesquelles cet achat, qui est proposé par
l'Assessorat de l'agriculture, vous est proposé, sont également
indiqués.
Enfin, pour ce qui est du plan de cette année, il est évident
que nous avons inséré toutes les requêtes qui nous ont été
présentées; il est par ailleurs évident, compte tenu de la limite
de la disponibilité financière, qu'on ne pourra pas procéder à
l'achat de tous ces biens. Mais, nous sommes dans l'obligation de
les insérer parce que nous n'avons pas aujourd'hui de certitude
quant à la réussite des négociations que nous avons entamées avec
les propriétaires. Ce sera donc le Gouvernement qui, en fonction
des résultats de ces négociations, définira les priorités quant aux
achats que nous effectuerons au cours de cette même année.
Président
La discussion est ouverte.
La parole au Conseiller Frassy.
Frassy (FI)
Al di là dell'illustrazione che il Presidente
ha fatto di carattere generale, voglio fare alcune considerazioni
che entrano più nel dettaglio del programma degli acquisti, che
sono peraltro considerazioni di tipo interlocutorio, nel senso che
sono riflessioni ad alta voce su quello che potrà essere
l'effettivo utilizzo nell'ipotesi che si vadano a concludere queste
acquisizioni degli immobili o delle aree che qui sono previste
perché ci sono alcuni lotti che vanno al di là di quella che può
essere l'operazione immobiliare spicciola per insediare un ufficio,
piuttosto che per riquadrare una proprietà.
Vorremmo allora avere delle delucidazioni sul lotto 1 che fa
riferimento generico a quelli che sono i locali in piazza Arco di
Augusto per capire a quale ampliamento di proprietà regionale si fa
riferimento rispetto ad un'operazione che doveva in un primo tempo
prevedere un PUD in quella zona e che probabilmente non ha mai
avuto esito positivo, ma sappiamo che ci sono diversi interessi che
riguardano la BVA e non solo, perciò vorremmo capire se si
inseriscono in questo contesto, ma è minimale questa precisazione
rispetto invece alle considerazioni successive.
La "Cittadella degli Archivi", Assessore Pastoret, è una bella
favola della quale da parecchio tempo ragioniamo, discutiamo e
interroghiamo e della quale non vediamo non dico la fine, ma
neanche l'inizio. Vorremmo allora capire qual è il senso di andare
ad impegnare delle risorse per acquisire dei terreni che siano
funzionali a questa progettazione che, se la memoria non mi
tradisce, mi sembra che siano stati in qualche maniera dal suo
Assessorato se non stoppati, quanto meno oggetto di
riconsiderazione sulla fruibilità di quel progetto perché mi sembra
che, nel rispondere alla nostra interrogazione, avesse messo in
evidenza come ci fosse l'esigenza di ripensare quel progetto per le
esigenze inizialmente progettate.
A fronte perciò di un progetto che al momento è fermo, vorremmo
capire come si integrano questi terreni e comprendere meglio che
terreni sono, se sono di abbellimento a quella che può essere la
ristrutturazione dell'area, se hanno una funzione a parcheggio o di
ampliamento delle volumetrie.
Penso che anche per quanto riguarda l'ampliamento della
discarica qualche considerazione vada fatta. Vorremmo capire se
rientra in quella definizione della discarica che era già oggetto
di progettazione o se è un ampliamento che anticipa la volontà
politica di arrivare ad ampliare la discarica e dunque ad
accantonare quegli altri progetti che per un certo periodo di tempo
erano stati ipotizzati in forma consortile con alcuni comuni del
Canavese, in sintesi: l'ipotesi di superare la discarica e di non
ampliare quella discarica, andando ad ipotizzare un inceneritore
che doveva essere allocato in un comune del vicino Piemonte.
Sul lotto 9, Assessore Pastoret, noi siamo sorpresi perché, se
condividiamo il lotto 9, dobbiamo dire che la scelta di politica
archeologico-culturale di ridare volume a Casa Rassa quanto meno è
in contraddizione con la scelta di comprare un immobile che sta
all'angolo della Torre dei Signori, confina con la cinta romana e
magari interferisce con lo stesso Teatro Romano dicendo che la
demolizione permetterà una migliore fruizione dei monumenti romani
e medioevali. Lo sosteniamo e lo sottoscriviamo, ma vale sia per il
lato nord che per il lato sud che per il lato est che per il lato
ovest. Non vorremmo che ci fosse una politica schizofrenica dettata
da non sappiamo bene quale ragione, perciò vorremmo capire perché
da una parte va bene questa scelta, dall'altra parte non va bene e
voglio essere più chiaro: non sappiamo le volumetrie di questo
immobile, non riesco ad identificare in questo momento l'immobile,
ma dalla descrizione mi sembra di poter dire che sia in uno stato
di manutenzione migliore di quanto non sia Casa Rassa che è un
cumulo pericolante di macerie.
Non so quali siano le superfici, ma a quel punto forse
converrebbe valutare se non sia più opportuno utilizzare per i fini
di Casa Rassa un immobile che è già esistente, che sta in piedi,
che comunque compriamo per buttare giù, piuttosto che impegnare una
cifra considerevole - non mi ricordo di quanti miliardi di vecchie
lire - per ricostruire Casa Rassa che andrà poi a oscurare quei
monumenti che vogliamo liberare, acquistando poco distante per
buttare giù... perciò questa scelta mi sembra quanto meno
contraddittoria.
Per quanto concerne le Terme di Pré-Saint-Didier, non c'è
l'Assessore che le ha già disegnate - dicevamo in una nostra
interrogazione - andando quasi a definire quelli che sono i colori
e i cromatismi delle terme stesse.
Vediamo che si va avanti ad acquisire elementi che dovrebbero
far partire un piano del quale anche qui ci sembra di capire che ci
sia forse qualche difficoltà rispetto a quelle tempistiche... se
così non è, siamo contenti, vorremmo avere qualche illustrazione
ulteriore.
Penso che queste in sostanza siano le macroquestioni sulle quali
ci siamo soffermati perché, come dicevo nelle premesse, vanno al di
là dell'operazione immobiliare perché implicano altri tipi di
valutazione.
Président
Si aucun conseiller ne demande la
parole, la discussion générale est close.
La parole à l'Assesseur au territoire, à l'environnement et aux
ouvrages publics, Vallet.
Vallet (UV)
Rapidamente, su due domande poste dal
Consigliere Frassy.
In relazione alla "Cittadella degli Archivi", il terreno in
oggetto serve a riquadrare le proprietà regionali, è funzionale
quindi ad un miglior inquadramento del fabbricato e ad acquisire
una maggiore superficie esterna, fruibile quindi in termini di
parcheggi e di aree verdi. Il progetto della "Cittadella degli
Archivi" è uno di quei progetti che per la dimensione finanziaria è
stato accantonato in quanto, a seguito degli eventi alluvionali,
abbiamo dovuto dirottare una quantità ingente di risorse per far
fronte ai problemi della ricostruzione ed è uno di quei progetti
che il programma di previsione inserisce fra gli interventi in fase
di studio e che quindi verranno riconsiderati nel momento in cui
potremo disporre delle risorse finanziarie necessarie.
Siamo giunti alla fase di progettazione preliminare acquisita,
attendiamo di inviarlo alla valutazione di impatto ambientale non
appena avremo coscienza del fatto che disponiamo delle risorse
finanziarie per poterlo eseguire.
Per quanto riguarda le Terme di Pré-Saint-Didier, non so quali
sono le difficoltà o i blocchi a cui fa riferimento il Consigliere
Frassy. Le cose stanno andando avanti egregiamente, nel senso che
era stato definito un project-financing, è stato individuato il
soggetto promotore due mesi fa e con delibera di Giunta è stata
aggiudicata la progettazione definitiva al soggetto promotore che
aveva partecipato al project-financing. Quindi, le cose stanno
andando avanti come da programma.
Président
La parole à l'Assesseur à l'éducation
et à la culture, Pastoret.
Pastoret (UV)
Le collègue Frassy revient très souvent sur
la question de la Maison Rassat qui représente pour lui un problème
et que pour le moment est de propriété de l'Administration qui
d'ailleurs a déjà prévu quoi en faire et est en train de faire
avancer le projet, pour la retapé.
Par contre l'immeuble que M. Frassy cite ici se situe du côté
est de l'entrée du Théâtre romain et il est carrément appuyé soit à
la Tour des Seigneurs soit à l'enceinte romaine qui forme l'angle
d'entrée au Théâtre romain.
Il s'agit d'un immeuble plus récent que la Maison Rassat, d'une
qualité discutable. Actuellement le toit de cette petite bâtisse
ressort du profil de l'enceinte romaine et donc il crée une
superfétation par rapport à la ligne des murs romains et de la Tour
des Seigneurs, de plus il n'est pas éloigné des murs, il est juste
appuyé aux murs de l'enceinte et de la Tour des Seigneurs, voilà
pourquoi nous estimons qu'il soit nécessaire de l'acheter pour
pourvoir à sa démolition. Cela n'a aucun rapport avec Maison Rassat
qui se trouve dans une autre position et avec une autre perception
visuelle sur le Théâtre romain.
Président
La parole à l'Assesseur à la santé, au
bien-être et aux politiques sociales, Vicquéry.
Vicquéry (UV)
Per quanto riguarda l'ampliamento della
discarica controllata, è un ampliamento che rientra nel piano
rifiuti che non è alternativo assolutamente alla scelta di
contattare comunque la Regione Piemonte per la funzione di
inceneritore, ma è una scelta anzi che rientra nel piano rifiuti
stesso, con la realizzazione fra l'altro, nell'ambito del complesso
delle attività, di un nuovo impianto di vaglio della parte secca
dei rifiuti in modo da incentivare la raccolta differenziata.
Questo ampliamento permetterà di allungare la vita della
discarica di un decennio.
Président
La parole au Président de la Région,
Viérin Dino.
Viérin D. (UV)
Quant aux locaux de la place de l'Arc
d'Auguste et aux terrains de Pré-Saint-Didier, il s'agit de deux
propositions qui avaient déjà été insérées non seulement dans le
plan des achats de l'année dernière, mais également dans le plan
des achats des années précédentes.
Les terrains de Pré-Saint-Didier sont complémentaires pour
l'exploitation et la gestion de l'établissement thermal, c'est la
raison pour laquelle nous n'avons encore pas procédé à cet achat,
mais nous les estimons encore nécessaires au fonctionnement de cet
établissement.
Pour ce qui est des locaux de la place de l'Arc d'Auguste, il
s'agit des locaux qui sont sis au dessus de la Banque de la Vallée
d'Aoste et nous considérons important de les acheter pour faire
face aux exigences de locaux pour les bureaux de l'Administration
régionale.
Président
La parole à la Conseillère Squarzino
Secondina, pour déclaration de vote.
Squarzino (PVA-cU)
Per dichiarare il motivo della nostra
astensione. All'interno di questi programmi di acquisto ci sono
alcuni acquisti che riteniamo interessanti - laddove si vuole
valorizzare il sito archeologico del cripto portico, laddove si
vuole valorizzare la zona esterna al Castello di Quart, laddove si
vuole anche facilitare il centro visita del Marais -, invece ci
lasciano molto perplessi, e non li condividiamo, altri tipi di
interventi, come l'acquisto di ulteriori locali all'interno del
Palazzo Valbruna per ampliare gli uffici della Direzione dei beni
architettonici minori oppure ancora altri interventi che vanno
nella logica di aumentare sempre più l'estensione degli uffici
regionali.
Crediamo che si debba ridurre il più possibile la presenza
mastodontica di questi uffici, quindi non condividiamo questi tipi
di interventi, per questo il nostro voto è di astensione.
Président
Il y a un amendement additionnel
présenté par le Président Viérin, dont je donne la lecture:
Emendamento "Acquisto di un terreno sito in Comune di Châtillon,
limitrofo alla scuola alberghiera ed al castello Baron Gamba,
distinto al N.C.T. dello stesso comune al FG. 34 n. 394 di
proprietà dei Signori Elio Boscardin e Giustina Gorret."
Je soumets au vote de façon conjointe la délibération et
l'amendement:
Conseillers présents: 32
Votants: 26
Pour: 26
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
