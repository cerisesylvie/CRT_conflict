Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 1482 del 25 luglio 1995 - Resoconto
SEDUTA POMERIDIANA DEL 25 LUGLIO 1995
OGGETTO N. 1482/X Integrazione della deliberazione del Consiglio
regionale n. 1348/X del 24 maggio 1995 relativa all'approvazione di
un accordo di programma per la realizzazione in Comune di
Aymavilles di un intervento di recupero di immobili di proprietà
regionale.
Deliberazione Il Consiglio
Ricordato che il Consiglio regionale con provvedimento n. 1348/X
del 24 maggio 1995 ha approvato l'accordo di programma per la
realizzazione in Comune di Aymavilles di un intervento di recupero
di immobili di proprietà regionale;
Atteso che detto accordo di programma viene stipulato tra la
Regione, l'Istituto Autonomo Case Popolari per la Valle d'Aosta e
il Comune di Aymavilles e prevede, tra l'altro, il trasferimento da
parte della Regione di diversi immobili;
Preso atto che, ai sensi dell'articolo 27 della legge 8 giugno
1990, n. 142, detto accordo dovrà essere adottato con decreto del
Presidente della Giunta regionale;
Visto in particolare l'articolo 1 del citato accordo che
stabilisce il termine per la stipulazione dell'atto di
compravendita tra Regione e Istituto Autonomo per le Case Popolari
in sei mesi dalla data del decreto succitato;
Tenuto conto che per l'esatta individuazione dell'area da cedere
all'Istituto si rende necessario provvedere alla redazione di un
tipo di frazionamento che è ancora in corso di approvazione;
Atteso che la Regione si è impegnata a trasferire al Comune di
Aymavilles un'area, secondo il disposto della L.R. n. 68/1994
(Alienazione di beni immobili di proprietà regionale ai comuni) e
che detto provvedimento legislativo delega alla Giunta regionale
ogni provvedimento di esecuzione;
Ricordato che l'Istituto Autonomo per le Case Popolari ha
ottenuto un finanziamento dallo Stato per la ristrutturazione dei
fabbricati che gli verranno ceduti dalla Regione, in esecuzione
dell'accordo di programma e che i termini per la presentazione
della documentazione definitiva e per l'avvio dei lavori sono molto
ristretti, pena la decadenza dei benefici;
Evidenziato che nel detto accordo, approvato dal Consiglio
regionale, sono già stati esattamente individuati gli immobili da
cedere ed i provvedimenti conseguenziali consistono nell'esatta
identificazione catastale dei beni, nella fissazione del prezzo
eccetera ;
Ritenuto pertanto necessario ed opportuno delegare alla Giunta
regionale ogni provvedimento di esecuzione al fine di rispettare i
termini fissati dall'accordo di programma e consentire, nel
contempo, all'Istituto Autonomo per le Case Popolari di ottenere i
finanziamenti statali ed avviare quanto prima i lavori di
ristrutturazione;
Visto il parere favorevole rilasciato dal Dirigente del Servizio
Affari Generali e Legali della Presidenza della Giunta, ai sensi
del combinato disposto dell'articolo 72 della legge regionale n.
3/1956 e successive modificazioni e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Visto il parere della III Commissione consiliare permanente;
Delibera
1) di integrare la deliberazione del Consiglio n. 1348/X del 24
maggio 1995 avente per oggetto "Approvazione di un accordo di
programma per la realizzazione in Comune di Aymavilles di un
intervento di recupero di immobili di proprietà regionale"
aggiungendo dopo il punto 1) della parte dispositiva il seguente
punto:
" 1 bis) di delegare alla Giunta regionale ogni provvedimento di
esecuzione per l'attuazione dell'accordo di programma di cui al
precedente punto 1) ed in particolare per l'identificazione
catastale dei beni da trasferire, per la determinazione dei prezzi,
nonché quant'altro si rendesse utile o necessario per il
trasferimento degli immobili";
2) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d) del decreto legislativo 22
aprile 1994, n. 320.
Presidente Qualche Consigliere chiede la parola? Se nessuno
chiede la parola, pongo in votazione la delibera in oggetto,
evidenziando che bisogna apportare la correzione, per un errore
materiale, al capoverso della legge regionale n. 68 del 1994,
anziché del 1194, così come trascritto in delibera:
Presenti, votanti e favorevoli: 29
Il Consiglio approva all'unanimità
