Classificazione
CONSULTE COMMISSIONI E ORGANI COLLEGIALI


Resoconto integrale del dibattito dell'aula
Oggetto del Consiglio n. 2742 del 24 settembre 1997 - Resoconto
SEDUTA POMERIDIANA DEL 24 SETTEMBRE 1997
OGGETTO N. 2742/X Sostituzione di un rappresentante della
Regione autonoma Valle d'Aosta in seno al Comitato misto paritetico
previsto dalla legge 24 dicembre 1976, n. 898 "Nuova
regolamentazione delle servitù militari", come modificata ed
integrata dalla legge 2 maggio 1990, n. 104.
Presidente Ha chiesto la parola il Consigliere Perron.
Perron (UV) Ici il s'agit de substituer Monsieur Edoardo Bich.
Je propose à cette charge Monsieur Dégioz Pierre.
Presidente Si procede alla votazione.
- Consiglieri presenti e votanti: 33
- Schede valide: 33
- Schede bianche: 9
Hanno riportato voti:
- Pierre Dégioz: 24
Presidente In base all'esito della votazione risulta nominato,
in sostituzione del defunto Consigliere regionale Bich Edoardo,
quale membro supplente nel Comitato misto paritetico per le servitù
militari il Sig. Pierre Dégioz, nato ad Aosta il 23 giugno 1935 e
residente in Aosta, Via Grand Tournalin, 11.
Deliberazione Il Consiglio
Premesso che:
- la legge regionale 10 aprile 1997, n. 11, disciplina i criteri
e le procedure per le nomine e le designazioni di competenza
regionale e in particolare all'articolo 3 - primo comma -
stabilisce che le nomine indicate nell'allegato A sono attribuite
alla competenza del Consiglio regionale;
- la legge 24 dicembre 1976, n. 898, concernente "Nuova
regolamentazione delle servitù militari" come modificata ed
integrata dalla legge 2 maggio 1990, n. 104, all'articolo 3,
stabilisce che in ciascuna regione è costituito un comitato misto
paritetico di reciproca consultazione per l'esame, anche con
proposte alternative della Regione e dell'autorità militare, dei
problemi connessi all'armonizzazione tra i piani di assetto
territoriale e di sviluppo economico e sociale della Regione e
delle aree subregionali ed i programmi delle installazioni militari
e delle conseguenti limitazioni, di cui fanno parte sette
rappresentanti della Regione, nominati dal Presidente della Giunta
regionale, su designazione, con voto limitato, del Consiglio
regionale, e che per ogni membro è nominato un supplente.
- che il Consiglio regionale, con provvedimento n. 35/X del 13
luglio 1993, ha designato in seno al Comitato misto paritetico
quali membri effettivi i Signori: Béthaz Annalisa, Bionaz Augusto,
Chenuil Giorgio, Chiarello Vittorino, Todeschi Angelo, Vautherin
Giuseppe, Viérin Marco e quali membri supplenti i Signori: Bich
Edoardo, Bioley Pietro, Courthoud Bruno, Florio Vanni, Lillaz
Luciano, Sartore Lino e Zucchi Vittorio;
Considerato che, a seguito del decesso del Consigliere regionale
Bich Edoardo avvenuto in data 3 maggio 1997, si rende necessario
provvedere alla designazione di un altro rappresentante supplente
in sua sostituzione;
Constatato che a seguito dell'attivazione della procedura
prevista dalla legge regionale 10 aprile 1997, n. 11 non sono state
presentate candidature per la designazione a membro supplente del
Comitato misto paritetico per le servitù militari;
Atteso che l'articolo 11 - terzo comma - della legge regionale
10 aprile 1997, n. 11 prevede che, qualora non ci siano candidature
valide presentate, l'organo competente può provvedere a nominare o
designare persone che, pur non essendo iscritte all'albo,
possiedano i requisiti richiesti in relazione all'incarico da
conferire;
Ritenuto, pertanto, opportuno proporre al Consiglio di procedere
alla designazione di un membro supplente nel Comitato misto
paritetico per le servitù militari in possesso dei requisiti
previsti all'articolo 4 della legge regionale n. 11/1997 e tenute
presenti le cause di esclusione e le incompatibilità di cui ai
rispettivi articoli 5 e 6 della predetta legge regionale;
Visto il parere favorevole rilasciato dal Capo Servizio del
Cerimoniale e pubbliche relazioni della Presidenza del Consiglio,
ai sensi dell'articolo 72 della legge regionale n. 3/1956 e
successive modificazioni, e del combinato disposto degli articoli
13 - comma 1 - lett. e) e 59 - comma 2 - della legge regionale n.
45/1995, sulla presente deliberazione;
Richiamate la legge 24 dicembre 1976, n. 898, come modificata
dalla legge 2 maggio 1990, n. 104, e la legge regionale 10 aprile
1997, n. 11;
Delibera
1) di procedere alla sostituzione del defunto Consigliere
regionale Bich Edoardo da membro supplente nel Comitato misto
paritetico per le servitù militari con il Sig. Pierre Dégioz, nato
ad Aosta il 23 giugno 1935 e residente in Aosta, Via Grand
Tournalin, 11;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
