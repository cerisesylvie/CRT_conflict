Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3567 del 8 luglio 1992 - Resoconto
OGGETTO N. 3567/IX Autorizzazione alla monticazione o al
pascolo dei capi di bestiame appartenenti ad allevamenti sotto
sequestro.
(Interrogazione)
Presidente
Do lettura dell'interrogazione presentata
dai consiglieri Lanièce e Trione:
Interrogazione Considerato che la delibera della Giunta
regionale che apporta modifiche al piano triennale di bonifica
sanitaria del bestiame per TBC, brucellosi e leucosi, prevede in
particolari casi l'autorizzazione alla monticazione o al pascolo
dei capi di bestiame appartenenti ad allevamenti sotto
sequestro;
rilevato altresì che i dati relativi alla situazione sanitaria
degli allevamenti stessi sono soggetti a continui aggiornamenti per
il ripetersi delle prove diagnostiche,
i sottoscritti consiglieri regionali del gruppo della Democrazia
Cristiana
interrogano
gli Assessori competenti per conoscere:
1) quanti sono in termini percentuali gli allevamenti sotto
sequestro per motivi sanitari;
2) quanti allevamenti sotto sequestro hanno potuto esercitare la
monticazione e/o il pascolo in azienda;
3) il totale complessivo dei capi non monticabili;
4) quanti allevamenti hanno ottenuto l'autorizzazione ad
effettuare l'abbattimento totale dei capi.
Presidente
Ha chiesto la parola l'Assessore alla
Sanità ed Assistenza sociale Cout, ne ha facoltà.
Cout (PCI-PDS)
Visto che la questione è stata seguita
dall'Assessore all'Agricoltura, mi limiterò a rispondere con i dati
alle richieste che sono state poste.
In termini percentuali, gli allevamenti sotto sequestro sono il
3,8 percento per la TBC e 5,8 percento per la brucellosi. Bisogna
considerare però che alcuni allevamenti sono bloccati sia per TBC
che per brucellosi, per cui la sommatoria non è come potrebbe
apparire 9,6, ma è 6,5 percento.
Quanti sono gli allevamenti sotto sequestro che hanno potuto
esercitare la monticazione e/o il pascolo in azienda: attualmente
sono in numero di 10 gli allevamenti che hanno potuto monticare,
gli altri, salvo rare eccezioni, pascolano in azienda ed altri
ancora attendono gli esiti delle prove effettuate e il nulla osta
dei Sindaci.
Il totale complessivo dei capi non monticabili è di 2456,
suddivisi tra 97 allevamenti.
Il totale di 768 capi monticati, corrisponde ai 10 allevamenti
di cui alla seconda risposta.
Si fa presente che la rimanenza dei capi è quindi di 1688.
Gli allevamenti che hanno ottenuto l'autorizzazione ad
effettuare l'abbattimento totale dei capi sono complessivamente 52,
considerando il periodo dal 1° settembre 1991 al 30 giugno
1992.
Questi sono gli ultimi dati di cui siamo in possesso, per il
resto sarebbe un discorso molto lungo e molto complesso per alcuni
aspetti, che potrebbe essere fatto in altra sede.
Non so se l'Assessore all'Agricoltura vuole comunque aggiungere
alcune cose, anche perché, riguardo questa questione, ci siamo
recati a Roma per un incontro con il Direttore del Ministero che
segue la questione.
Questione che non era così semplicemente risolta, come sembrava
all'inizio.
Dopo alcune ore di discussione, siamo arrivati alla
determinazione che la monticazione di quest'anno poteva essere
fatta, adottando degli accorgimenti molto particolari.
Presidente
Ha chiesto la parola l'Assessore
all'Agricoltura, Forestazione e Risorse Naturali Rollandin, ne ha
facoltà.
Rollandin (UV)
Il n'y a pas grande chose à ajouter à
ce qui vient de dire le collègue, sinon un aspect que, comme je
crois un des deux conseillers qui ont présenté l'interpellation, le
collègue Lanièce, connaît très bien, c'est-à-dire le fait que la
réglementation existante défend certaines opérations.
Alors, face à une première rencontre, là où paraissait qu'il y
avait une disponibilité pour nous entendre, on avait une attitude
beaucoup plus dure face au rapport qui avait été envoyé, pour ce
qui est de l'exigence de justifier la présence en alpage du bétail.
La réponse avait été très dure.
Si on doit appliquer le règlement existant, il n'y a pas de
possibilités de déroger, sauf, et voilà la raison de la nouvelle
délibération, de prévoir qu'il y ait des raisons spécifiques
particulières que, par la suite, ont été l'objet d'un arrêté du
Président du Gouvernement qui a donné la possibilité aux syndics de
déroger.
Cela veut dire que ce n'était plus suffisant d'appliquer tout
simplement la délibération avec l'autorisation du syndic après
qu'il y avait l'avis favorable du vétérinaire, mais c'était
indispensable qu'il y ait, au préalable, cette possibilité de
déroger pour des questions sanitaires, pour des raison objectives
que, je crois, les collègues connaissent.
Par conséquent la possibilité de reprendre l'alpage, pour une
série d'étables qui avaient été bloquées au préalable, à été
possible en suivant cette démarche.
Il est évident que c'est une mesure d'urgence, car on sait très
bien que, même avec une épreuve, la législation actuelle défend
qu'il y ait le déplacement et le collègue sait que c'était même
défendu le pâturage, non seulement en alpage, même dans la
plaine.
Par conséquent il a fallu détourner ce passage, autrement on
risquait d'avoir la relation du Ministère, qui allait dire
certaines choses qui, par la suite, bloquaient même cet
escamotage.
Je crois donc que le problème de la présence en alpage a été
défendu en prévoyant qu'il y ait des mesures qui concernent notre
région et, par conséquent, on a déplacé un petit peu l'argument qui
était de dire: appliquons strictement le règlement au niveau
communautaire.
S'il y a d'autres questions je suis disponible à répondre.
Presidente
Ha chiesto la parola il Consigliere
Lanièce.
Lanièce (DC)
Ringrazio gli Assessori per le risposte,
chiederei all'Assessore Cout se mi può dare una fotocopia dei
dati.
La mia domanda non era certo polemica, in quanto fino ad un mese
fa il problema lo conoscevo, era solo per avere i dati esatti delle
percentuali delle stalle bloccate e del bestiame che ha avuto
problemi per monticare.
Il Direttore Generale, già nel corso del colloquio, sembrava
abbastanza disponibile, mentre non lo erano i suoi collaboratori.
Probabilmente, in un secondo tempo, questi collaboratori hanno
preso il sopravvento e quindi il Direttore ha fatto
retromarcia.
Per quanto riguarda il caso di Villeneuve, l'anno scorso ce
n'era stato uno analogo a Issogne, in cui chi aveva avuto dei
problemi, aveva minacciato di denunciare lui stesso il veterinario
che permetteva l'uscita dalla stalla.
Sono problemi che molte volte si complicano, anche perché i
vicini,
"cogne routze cogne"
, causano guai tra loro stessi,
evitabili molte volte con il comune saper vivere.
Molte volte siamo noi stessi che, parlando in senso lato,
provochiamo delle complicazioni oltre a quelli che sono purtroppo i
veti, perché le norme di polizia veterinaria sono quelle che sono e
non si può sempre far finta che non esistano.
Bisogna cercare di applicarle ugualmente alla nostra realtà, che
non è così comoda come in pianura, dove gli insediamenti sono quasi
tutti isolati e quindi i problemi sono minori.
Noi abbiamo ancora delle stalle che sono in mezzo ai paesi,
quindi tenere chiusi gli animali in estate sarebbe ancora più
dannoso che non lasciarli uscire o mandarli in alpeggio.
Questo è quanto si era cercato di far capire quando siamo andati
a Roma io e il collega Beneforti.
Ed è quello che penso abbiate fatto anche voi, perché si tratta
di realtà completamente diverse da quelle delle pianure o di altri
ambienti.
Comunque ringrazio per le risposte.
