Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1435 del 1° ottobre 1990 - Resoconto
OGGETTO N. 1435/IX - CONCESSIONE DI UN CONTRIBUTO DI LIRE
13.500.000 ALL'AMMINISTRAZIONE COMUNALE DI GABY PER L'ACQUISTO DI
SORGENTI E RELATIVA AREA DI RISPETTO DA DESTINARE AL POTENZIAMENTO
DELL'ACQUEDOTTO COMUNALE AI SENSI DELLA LEGGE REGIONALE 27 GIUGNO
1986, N. 27 APPROVAZIONE ED IMPEGNO DI SPESA.
PRESIDENTE:
Do lettura della proposta di deliberazione
iscritta al punto 12 dell'ordine del giorno.
IL CONSIGLIO
Premesso che la legge regionale 27 giugno 1986, n. 27 ha
previsto l'intervento finanziario da parte della Regione, fino al
massimo del 90%, a favore dei Comuni per la creazione di un
patrimonio immobiliare comunale;
Atteso che l'Amministrazione comunale di Gaby ha presentato
richiesta per accedere ai relativi finanziamenti per l'acquisto
delle sorgenti e relativa area di rispetto, di proprietà dei
Signori Laurent Armando, Laurent Ivano e Laurent Anna,
contraddistinti al Catasto Terreni del Comune censuario di Gaby al
fg. VI mappale n. 232 (ex 61/b) al fine di procedere al
potenziamento dell'acquedotto comunale;
Considerato che l'acquisto in questione comporta una spesa
complessiva di lire 15.000.000;
Visti i pareri dei competenti Assessorati;
Dato atto che l'acquisizione dei terreni è inserita nella
relazione previsionale e programmatica del Comune;
DELIBERA
1) di approvare la concessione di un contributo di lire
13.500.000 (tredicimilionicinquecentomila) a favore
dell'Amministrazione comunale di Gaby per l'acquisto degli immobili
di cui in premessa, al fine di procedere al potenziamento
dell'acquedotto comunale;
2) di imputare la spesa di lire 13.500.000
(tredicimilionicinquecentomila) sul fondo proveniente
dall'esercizio finanziario 1987, di cui alla legge regionale
27.06.1986, n. 27, ex residuo passivo n. 22870, stabilendo che
trattandosi di somma dichiarata perente agli effetti
amministrativi, la stessa sarà riassegnata sul pertinente capitolo
con successivo atto amministrativo;
3) di disporre che la somma venga liquidata ai sensi dell'art.
58 della legge regionale 27 dicembre 1989, n. 90, a cura della
Presidenza della Giunta regionale alla stipulazione di regolare
atto notarile di compravendita, nel rispetto delle condizioni
generali di acquisto risultanti dalla domanda di contributo.
PRESIDENTE:
Ha chiesto la parola il Presidente della
Giunta, Bondaz; ne ha facoltà.
BONDAZ (DC):
Non credo che ci sia molto da aggiungere a
quello che è scritto nella motivazione della deliberazione.
Dico solo che ci è sembrato opportuno assumere questa
deliberazione per andare incontro alle esigenze del Comune, che tra
l'altro aveva inserito l'acquisto nella sua relazione previsionale
e programmatica.
PRESIDENTE:
Se nessuno chiede la parola, pongo in
votazione la proposta di deliberazione in oggetto.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
