Classificazione
EDILIZIA
Edilizia pubblica



Oggetto del Consiglio n. 2978 del 23 novembre 2023 - Resoconto
OGGETTO N. 2978/XVI - Ritiro di interpellanza: "Stato
dell'arte degli interventi di ristrutturazione degli alloggi di
ERP".
Bertin (Presidente) -
Punto n. 47. Consigliere Baccega a
lei la parola.
Baccega (FI) -
In realtà quest'interpellanza è un po'
condizionata dal fatto che in qualche modo abbiamo avuto finalmente
l'audizione in Commissione dell'ARER e le risposte in questo senso
sono state date.
Non abbiamo ritirato preventivamente l'interpellanza in quanto
non abbiamo ancora il verbale di quell'incontro. Io la ritiro,
perché comunque amplierò con un'interrogazione a risposta scritta,
ma sottolineo ancora un aspetto: sono tanti i percorsi che si sono
avviati sul PNRR, sono tante le risorse che sono state messe a
disposizione per ristrutturare gli edifici e meno le risorse che
sono disponibili per ristrutturare gli alloggi e l'interno. Dico
solo che a Pont-Saint-Martin - è una telefonata di ieri - c'è stato
un po' un inghippo sul quale chiedo d'intervenire, perché le
famiglie sono bloccate all'interno, hanno tolto le impalcature
mentre stanno posando i serramenti e non ci sono ancora le
transenne per consentire alle persone sui balconi di uscire.
Faccia intervenire, perché anche la direzione lavori in certe
cose va salvaguardata.
Presidente -
L'interpellanza è ritirata.
Il Consiglio prende atto.
