Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3121 del 26 febbraio 1992 - Resoconto
OGGETTO N. 3121/IX Ordine dei lavori.
Presidente
Ha chiesto la parola il Consigliere
Andrione.
Andrione (UV)
Ieri, nella riunione dei capigruppo,
avevamo chiesto una sospensione dei lavori perché c'è una
conferenza stampa dei gruppi dell'opposizione e avevamo chiesto di
poterlo fare, come si è sempre fatto.
Presidente
C'è una richiesta del Consigliere Andrione;
se ho ben inteso la sospensione andrebbe dalle 10,30 fino alla
seduta pomeridiana. Il Consiglio è chiamato a decidere per la
sospensione. Ci sono obiezioni a questa richiesta?
La parola al Presidente Bondaz.
Bondaz (DC)
Siccome sulle richieste di sospensione c'è
la possibilità che uno parli a favore e uno contro, io parlo
contro.
Non capisco i motivi per cui il Consiglio debba essere sospeso
perché c'è una conferenza stampa. Per carità, è importante, ma
credo che i lavori del Consiglio abbiano una certa preminenza. Può
anche darsi che ci sia questa conferenza ed alcuni consiglieri
interessati possono anche andare, gli altri possono rimanere, se
ritengono che il Consiglio regionale abbia un senso.
Consigliere Maquignaz non interrompa gli altri, perché io non
l'ho mai interrotto.
Presidente
Ha chiesto la parola il Consigliere
Andrione.
Io proporrei anche di valutare un'ipotesi intermedia, io non
conosco i tempi di questa conferenza, ma alcuni consiglieri mi
suggerivano che la proposta di sospensione potrebbe prevedere un
tempo inferiore per riprendere la discussione ad una certa ora di
questa mattina. Io direi, prima di esprimerci, anche di valutare
questa proposta.
La parola al Consigliere Andrione.
Andrione (UV)
Una volta si diceva che il popolo è
sovrano, trattandosi di elezione politiche e trattandosi della
presentazione di candidati, si è sempre concessa al Consiglio
regionale, in ogni caso, una sospensione per un'azione politica che
riguarda il popolo sovrano. Se voi non volete, noi vi garantiamo
che questa seduta durerà a lungo e non ci guadagnate neanche tre
minuti.
Presidente
Signori consiglieri c'è qualche accordo
intermedio, nel senso che si può prevedere qualcos'altro, o votiamo
questa proposta di sospensione dalle 10,30 fino alle 12,45? Io vi
chiederei di valutare un attimo se si possono riprendere prima i
lavori.
Ha chiesto ancora di parlare il Presidente della Giunta.
Bondaz (DC)
Ci sono anche le elezioni, quindi capisco
che ci sia un clima di tensione elettorale. E' stata fatta una
proposta, io mi permetto di farne un'altra cercando di trovare una
soluzione che possa servire a tutti, sia al Consiglio, sia a coloro
che hanno interessi di presentazione. Sono le 10,35, direi di
riprendere i lavori alle 11,45; un'ora di sospensione per la
presentazione credo che sia più che sufficiente.
Ho fatto una proposta, tu mi dici che non sei d'accordo, buona
notte, non è la fine del mondo.
Presidente
Si vota sulla proposta di sospensione del
Consigliere Andrione. Chi è d'accordo vota sì, chi non è d'accordo
vota no.
Io mi sento di poter ancora fare una proposta, è stato chiesto
di sospendere cinque minuti il Consiglio affinché i capigruppo si
possano trovare ed arrivare con una proposta che vada bene a tutti.
Pregherei i Consiglieri di accettare questa sospensione di cinque
minuti affinché i capigruppo possano trovarsi.
Il Consiglio concorda.
Si dà atto che i lavori del Consiglio sono sospesi dalle ore
10,36 alle ore 10,52.
Presidente
Devo dare comunicazione al Consiglio
dell'esito della discussione che c'è stata nella conferenza dei
capigruppo.
I capigruppo hanno raggiunto l'accordo per cui viene sospeso il
Consiglio per questa mattina, per dar modo a chi deve illustrare la
conferenza stampa di poterlo fare.
Il Consiglio riprenderà alle ore 16,00 per continuare
eventualmente oltre le ore 20, fino alle ore 20,30.
La riunione dei capigruppo ha anche deciso di raggiungere un
accordo, per quanto possibile, per alleviare le ore di riunione di
Consiglio nel mese di marzo, prima delle elezioni che si dovranno
svolgere il 5 e 6 aprile. Nel pomeriggio daremo comunicazione delle
decisioni che sono state prese e dei giorni in cui si riunirà il
Consiglio, decisioni che modificheranno il programma previsto.
I lavori del Consiglio riprendono questo pomeriggio alle ore
16,00.
La seduta è tolta.
