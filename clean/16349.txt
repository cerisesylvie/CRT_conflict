Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Piano socio-sanitario regionale


Resoconto integrale del dibattito dell'aula
Oggetto del Consiglio n. 2714 del 24 luglio 1997 - Resoconto
SEDUTA ANTIMERIDIANA DEL 24 LUGLIO 1997
OGGETTO N. 2714/X Disegno di legge: "Autorizzazione di spesa per
l'attuazione di progetti obiettivo previsti dal piano
socio-sanitario regionale per il triennio 1997/1999, approvato con
legge regionale 16 aprile 1997, n. 13, nonché per l'avvio e il
funzionamento dei macrodistretti e per il miglioramento del
servizio sanitario regionale dal punto di vista della qualità del
rapporto col pubblico".
Articolo 1 (Autorizzazione di spesa)
1. È autorizzata la spesa di lire 2.500.000.000 per:
a) l'attuazione di progetti obiettivo previsti dal piano
socio-sanitario regionale per il triennio 1997/1999, approvato con
legge regionale 16 aprile 1997, n. 13;
b) l'avvio e il funzionamento dei macrodistretti;
c) il miglioramento del Servizio sanitario regionale dal punto
di vista della qualità del rapporto col pubblico.
Articolo 2 (Norme finanziarie)
1. L'onere derivante dall'applicazione della presente legge,
ammontante a complessive lire 2.500.000.000, graverà per lire
800.000.000 sul capitolo 59900 (Trasferimenti all'Unità sanitaria
locale per il finanziamento delle spese correnti); per lire
50.000.000 sul capitolo 59920 (Spese a carico della Regione per
l'esercizio di funzioni sanitarie attribuite al Servizio sanitario
nazionale); per lire 800.000.000 sul capitolo 59980 (Trasferimenti
all'Unità sanitaria locale per prestazioni di assistenza sanitaria
aggiuntive); per lire 850.000.000 sul capitolo di nuova istituzione
"Spese per la gestione di comunità riabilitative a favore di
tossicodipendenti, alcooldipendenti, affetti da HIV e malati di
AIDS".
2. Alla copertura dell'onere di cui al comma 1 si provvede
mediante riduzione di pari importo degli stanziamenti iscritti al
capitolo 69020 (Fondo globale per il finanziamento di spese di
investimento) a valere sull'apposito accantonamento previsto
all'allegato n. 1 del bilancio per l'esercizio 1997 (Promozione
sociale, istituzione e cultura - Tutela della salute - Attuazione
del piano sanitario regionale - D.1.1).
Articolo 3 (Variazioni di bilancio)
1. Alla parte spesa del bilancio di previsione della Regione per
l'anno 1997 sono apportate le seguenti variazioni:
a) in diminuzione:
cap. 69020 "Fondo globale per il finanziamento di spese di
investimento"
lire 2.500.000.000;
b) in aumento:
cap. 59900 "Trasferimenti all'Unità sanitaria locale per il
finanziamento delle spese correnti"
lire 800.000.000
cap. 59920 "Spese a carico della Regione per l'esercizio di
funzioni sanitarie attribuite al Servizio sanitario nazionale"
lire 50.000.000
cap. 59980 "Trasferimenti all'Unità sanitaria locale per
prestazioni di assistenza sanitaria aggiuntive"
lire 800.000.000
capitolo di nuova istituzione
"Spese per la gestione di comunità riabilitative a favore di
tossicodipendenti, alcooldipendenti, affetti da HIV e malati di
AIDS"
lire 850.000.000.
Articolo 4 (Dichiarazione d'urgenza)
La presente legge è dichiarata urgente, ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione sul Bollettino ufficiale della Regione.
Presidente Ha chiesto la parola il relatore, Consigliere
Piccolo.
Piccolo (ADP-PRI-Ind) Con il presente disegno di legge si
intende dare attuazione ad una parte degli interventi previsti dal
piano socio-sanitario regionale con alcuni progetti obiettivo,
progetti che riguardano in particolare servizi rivolti a soggetti
sempre più a rischio e preoccupanti per il crescente numero, mi
riferisco ai giovani tossicodipendenti e ai malati di AIDS e agli
alcoolisti.
Si tratta di proposte di interventi che potranno garantire la
giusta assistenza e cura tramite le cooperative sociali e le
associazioni private, alcune operanti in strutture già oggi
esistenti, e che necessitano di integrazioni finanziarie regionali
per poter continuare a svolgere la loro attività rispetto ai
contributi erogati dall'USL che sono addirittura insufficienti a
garantire la copertura dei costi di gestione del servizio
erogato.
Va ricordato inoltre che con questo disegno di legge si dà
esecuzione a quanto era stato proposto in modo tecnico e preciso in
un rapporto del gruppo di lavoro incaricato dalla Giunta regionale
per dare indicazioni in merito alle problematiche connesse al
finanziamento delle cooperative sociali oggi operanti nel campo
della tossicodipendenza e alcooldipendenza.
Le soluzioni proposte dal gruppo di lavoro indicano strutture
residenziali e centri diurni che il piano socio-sanitario regionale
ha fatto proprie al punto 6.2.3.: "Interventi in materia di
tossicodipendenze o di altre dipendenze in genere, progetto
obiettivo".
Intendo sottolineare ai colleghi che dal lavoro svolto dal
gruppo tecnico è emerso il dato preoccupante, sempre più in
crescita, del fenomeno della polidipendenza, cioè della dipendenza
da più sostanze stupefacenti e psicotrope (eroina, psicofarmaci e
alcool).
Viene inoltre sottolineato nello stesso rapporto che il SERT
(servizio pubblico per i tossicodipendenti oltre che servizio di
alcoologia) è addirittura insufficientemente attrezzato per operare
nel settore delle tossicodipendenze, non solo per le carenze di
personale, ma anche per le difficoltà connesse alla scarsa
esperienza specifica nel settore.
Per quanto sopra detto, con questo disegno di legge si intende
integrare il servizio pubblico con altre strutture private, in
particolare con le cooperative sociali che da anni ormai operano
nella nostra Regione e con il prezioso contributo del volontariato
che in Valle d'Aosta possiamo considerare un fiore all'occhiello
soprattutto nel campo socio-sanitario assistenziale.
Il disegno di legge si prefigge inoltre l'obiettivo di
consentire l'avvio e il funzionamento dei macrodistretti, che
costituiscono una delle innovazioni fondamentali del piano
socio-sanitario e che potranno garantire una migliore qualità di
servizio agli utenti in quanto strutture più vicine e quindi più a
conoscenza delle esigenze dei cittadini residenti.
Vengono inoltre previsti finanziamenti per i servizi di
diabetologia e disturbi del comportamento alimentare.
Per quanto riguarda il progetto obiettivo relativo ai disturbi
del comportamento alimentare in Valle d'Aosta sono stati segnalati
in questi ultimi anni numerosi casi di anoressia nervosa, che sono
stati costretti a cercare risposte terapeutiche fuori Valle con
notevoli disagi di tipo finanziario per i soggetti interessati, ma
anche per le loro famiglie.
Preciso inoltre che il disegno di legge ha avuto il parere
favorevole all'unanimità della V Commissione.
Nel concludere, ritengo che quest'importante disegno di legge,
che prevede il prelievo dai fondi globali per un importo di 2,5
miliardi, andrà a dare esecuzione ad una serie di interventi nei
settori sopra indicati ed espressi nel piano socio-sanitario
regionale, cercando quindi di rispondere in modo puntuale non solo
alle esigenze degli addetti che operano nel campo socio-sanitario
con problemi di difficoltà finanziarie, ma soprattutto rispondere
in modo efficiente ed efficace ai bisogni dei cittadini utenti, in
particolare i giovani che sempre oggi necessitano degli aiuti e di
assistenza in modo più incisivo da parte delle istituzioni che,
secondo me, hanno il dovere di prestare più attenzione al delicato
mondo dei giovani, cittadini che saranno la società del domani, e
alle loro famiglie interessate, che spesso non trovano le giuste
risposte dal servizio pubblico e quindi sono causa di comprensibili
e gravi disagi familiari, creando problemi ad una convivenza civile
di una comunità.
Presidente È aperta la discussione generale. Ha chiesto la
parola il relatore, Consigliere Rini.
Rini (UV) Je voudrais souligner encore l'importance de ce projet
de loi, qui a comme objectif celui d'autoriser la dépense de 2,5
milliards de lires pour intervenir dans plusieurs secteurs
socio-sanitaires.
On va réaliser des objectifs prévus par le plan socio-sanitaire
régional que nous avons approuvé et qui couvre la période
1997-1999. On affecte les fonds nécessaires à faire découler les
macrodistricts et pour améliorer la qualité du service sanitaire
pour ce qui regarde les rapports avec le public. Il s'agit
d'améliorations que les usagers du service socio-sanitaire
demandent avec insistance depuis longtemps.
Les interventions toucheront le secteur des pharmacodépendances
en général, des alcooliques, de l'anorexie mentale et de la
diabétologie pour laquelle on prévoit la dépense de 800 millions de
lires qui permettra de satisfaire les exigences de nombreux malades
présents dans notre Vallée.
Avec l'approbation de cette loi nous allons améliorer les
conditions de vie des malades et de leurs familles, en intégrant
les structures publiques avec celles privées et avec une
particulière attention envers les coopératives sociales et les
nombreuses associations de volontariat, qui sont présentes sur le
territoire valdôtain et qui, comme a bien dit Monsieur Piccolo,
peuvent être considérées notre fleur à la boutonnière.
Pour conclure je voudrais rappeler que le financement sera géré
par l'U.S.L., qui possède une complète autonomie gestionnaire
tandis qu'à la Région revient le devoir de programmation, d'adresse
et de vérification.
Président La parole au Conseiller Chiarello.
Chiarello (RC) Dato che con questo provvedimento si rifinanziano
certi capitoli di spesa, che avevano mancanza di finanziamenti,
approfitto dell'occasione per fare alcune domande
all'Assessore.
Il relatore diceva nella sua relazione che le strutture del SERT
non sono del tutto funzionanti per operare nel settore
dell'assistenza in materia di alcooldipendenze e tossicodipendenze,
vorrei capire cosa succede nel campo delle alcooldipendenze in
Valle d'Aosta, chi seguirà questa cosa, se la Demos chiuderà, cioè
quali sono le iniziative che l'USL o l'Assessorato - perché qui poi
si mischiano le cose - hanno preso in questo campo, se hanno preso
qualche decisione.
Président D'autres conseillers demandent la parole? S'il n'y a
pas d'autres conseillers qui demandent la parole, je déclare close
la discussion générale. La parole à l'Assesseur à la santé,
bien-être et politiques sociales, Vicquéry.
Vicquéry (UV) Per rispondere al Consigliere Chiarello, in
effetti il SERT, come ben diceva il relatore Piccolo, ha dei
problemi di funzionamento legati ad un pregresso che ha di fatto
per alcuni anni bloccato la possibilità di sviluppo in termini di
risorse umane dei SERT di tutta Italia, oltre che derivanti da
altri fattori contingenti che si sono verificati in Valle d'Aosta,
motivi per i quali non si è potuto sostituire il personale.
D'altro canto l'attività del SERT è venuta in questi anni
notevolmente ampliandosi perché c'è stata una modifica culturale,
se vogliamo, dell'approccio al problema della tossicodipendenza in
generale. Come sapete, la politica che viene attuata adesso nel
SERT di Aosta è quella definita della riduzione del danno, che ha
comportato un notevole aumento di utenti ed impegni in termini
occupazionali molto maggiori.
Il piano sanitario dice chiaramente che questo è un settore a
cui bisogna mettere mano e ha indicato al punto 6.2.3 quali sono le
prospettive: "Pertanto per una copertura ottimale delle esigenze in
ambito regionale si prevede una sede operativa residenziale come
unità terapeutica di 15 posti, che accompagni i percorsi
terapeutici individuali, una sede operativa residenziale di circa 8
posti di reinserimento finalizzata al recupero, una sede operativa
residenziale di 5 posti per malati di AIDS, un'unità di crisi in
Aosta di circa 5 posti con permanenza massima di circa 2 mesi per
rispondere ai bisogni immediati e che assicuri anche interventi
sanitari e a rilievo sanitario, 2 centri diurni di cui uno annesso
all'unità di crisi e l'altro ubicato nella Bassa Valle con funzioni
di tipo terapeutico, educativo e assistenziale, 3 unità di servizio
ambulatoriale collocate all'interno dei poliambulatori con funzioni
di accoglienza e di trattamenti ambulatoriali". Questo è il
capitolo delle tossicodipendenze, che poi fa rinvio ad un altro
capitolo per quanto riguarda più specificatamente
l'alcooldipendenza.
Però la logica nuova che muove il piano è che il settore delle
tossicodipendenze va inteso nella sua globalità, per cui
tossicodipendenze significa anche alcooldipendenze. Noi riteniamo,
lo stiamo vedendo proprio in queste settimane, che ci sia lo spazio
per dare una risposta concreta anche ai problemi sollevati dalla
Demos, sia a livello di servizio di alcoologia che è in fase di
realizzazione in via Guido Rey e che potrebbe essere gestito anche
da una cooperativa sociale, sia per quanto riguarda l'unità di
crisi la quale, come dice il piano, è destinata per una permanenza
massima di circa 2 mesi per rispondere ai bisogni immediati, che
assicuri anche interventi sanitari e a rilievo sanitario, oltre a
questo, un centro diurno connesso all'unità di crisi. Un centro
diurno è, come si capisce dalla terminologia stessa, un centro nel
quale gli utenti vengono seguiti durante il giorno, per cui non è
un centro residenziale.
All'interno di questo contesto riteniamo che ci possa essere
spazio operativo per tutti, anche perché uno dei principi
fondamentali del piano sanitario riguarda le sinergie
pubblico-privato e le sinergie con il cosiddetto terzo settore, le
cooperative sociali e non-profit.
Questo per rispondere, se vogliamo indirettamente, a ripetute
prese di posizione da parte della Demos. Ma la Demos è un programma
operativo, è un progetto che è stato finanziato anche con
l'intervento dell'Assessorato regionale della sanità e, come
ripeto, sotto questo punto di vista riteniamo che se ci si mette
attorno ad un tavolo, si potranno dare delle risposte esaustive ai
Valdostani e nel contempo dare una risposta concreta alle esigenze
delle cooperative.
Il fatto che abbiamo inserito il prelievo dal fondo globale e
abbiamo chiesto l'iscrizione d'urgenza di questo disegno di legge
sta a dimostrare la volontà di risolvere al più presto i problemi
delle cooperative sociali perché questo, come sapete, significa che
riconosciamo alle cooperative la necessità per la Valle d'Aosta dei
posti indicati nel piano sanitario per cui verranno finanziati
indipendentemente dal numero degli utenti che saranno presenti
giornalmente negli stessi centri.
Président On passe maintenant à l'examen du texte. On passe à la
votation de l'article 1, les conseillers sont invités à voter:
Presenti, votanti e favorevoli: 29
Président On vote l'article 2:
Presenti, votanti e favorevoli: 29
Président A l'article 3 il y a l'amendement de la Commission
dont je donne la lecture:
Emendamento All'articolo 3 l'espressione "Capitolo di nuova
istituzione" è sostituita con:
"programma regionale: 2.2.3.03
codificazione: 01.01.01.04.01.02.08.007
cap. 61045 (di nuova istituzione)"
Président On vote l'article 3 dans le texte amendé:
Articolo 3 (Variazioni di bilancio)
1. Alla parte spesa del bilancio di previsione della Regione per
l'anno 1997 sono apportate le seguenti variazioni:
a) in diminuzione:
cap. 69020 "Fondo globale per il finanziamento di spese di
investimento"
lire 2.500.000.000;
b) in aumento:
cap. 59900 "Trasferimenti all'Unità sanitaria locale per il
finanziamento delle spese correnti"
lire 800.000.000
cap. 59920 "Spese a carico della Regione per l'esercizio di
funzioni sanitarie attribuite al Servizio sanitario nazionale"
lire 50.000.000
cap. 59980 "Trasferimenti all'Unità sanitaria locale per
prestazioni di assistenza sanitaria aggiuntive"
lire 800.000.000
programma regionale: 2.2.3.03
codificazione: 01.01.01.04.01.02.08.007
cap. 61045 (di nuova istituzione)
"Spese per la gestione di comunità riabilitative a favore di
tossicodipendenti, alcooldipendenti, affetti da HIV e malati di
AIDS"
lire 850.000.000.
Presenti, votanti e favorevoli: 29
Président On vote l'article 4:
Presenti, votanti e favorevoli: 29
Président On vote le projet de loi dans son ensemble:
Presenti, votanti e favorevoli: 29
Il Consiglio approva all'unanimità
