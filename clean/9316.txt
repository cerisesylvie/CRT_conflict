Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 335 del 15 febbraio 1989 - Resoconto
OGGETTO N. 335/IX - RELAZIONE DELLA SECONDA COMMISSIONE
CONSILIARE PERMANENTE SUL PIANO DELLA DISCARICA DI MATERIALI INERTI
RELATIVO AL TRONCO SARRE-MORGEX DELL'AUTOSTRADA AOSTA-MONTE
BIANCO.
PRESIDENTE: Ha chiesto la parola il Consigliere Rusci; ne ha
facoltà.
RUSCI (PRI):
La 2a Commissione, su richiesta del
Consigliere Riccarand e su susseguente autorizzazione dell'Ufficio
di Presidenza, ha provveduto ad approfondire l'argomento legato
alle discariche del tronco autostradale Sarre Morgex. In quella
sede, presenti il Presidente della R.A.V., il geom. Dalmasso,
Segretario generale della R.A.V., e l'ing. Fantoni, in
rappresentanza dei progettisti SPEA, i Commissari hanno avuto modo
di approfondire l'argomento e di venire a conoscenza del piano
definitivo delle discariche.
La Commissione non è arrivata alla formulazione di una relazione
e, pertanto, per conoscenza del Consiglio si allega la
documentazione consegnataci dalla R.A.V.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Io ringrazio il Presidente della 2a
Commissione per aver accolto la proposta di impegnare la
Commissione in una verifica su questo problema delle discariche
previste per il materiale di scavo delle gallerie dell'autostrada
da Aosta al Monte Bianco. Si tratta di una questione di notevole
importanza che a mio avviso non ha ancora trovato una sua soluzione
e del resto io credo che l'intero progetto autostradale sia ancora
controverso, sia nei suoi aspetti giuridici di legittimità, sia nei
suoi aspetti progettuali.
Dagli incontri della Commissione con chi si occupa di redigere i
progetti relativi a queste discariche, noi ricaviamo un giudizio di
insoddisfazione rispetto alla precisione con cui vengono indicati i
luoghi delle discariche e soprattutto rispetto al tipo di
progettazione che finora è stata messa in atto. Gli stessi
quantitativi dei metri cubi dei materiali da collocare a discarica
oscillano secondo i periodi, gli anni ed i progetti che sono stati
sottoposti all'esame del Consiglio. Adesso siamo arrivati ad una
quantità notevolmente elevata, che è quasi pari a 6 milioni di
metri cubi (5.800.000 mc), oltre la metà dei quali verrà utilizzata
per la realizzazione di rilevati autostradali e per la formazione
del piazzale della barriera di Morgex.
Anche qui, però, ci sono ancora dei punti interrogativi. Intanto
è tutta da dimostrare la possibilità di utilizzare questo smarino
di galleria per il rilevato autostradale. Ad esempio,
nell'autostrada della Valle di Susa in alcuni casi si è scoperto
che non si poteva usare questo materiale, perché era troppo fine
per essere usato per i rilevati, per cui è stato necessario
realizzare delle vere e proprie montagne come discariche del
materiale. Nella Valle di Susa questo smarino è stato utilizzato in
una quantità molto inferiore rispetto a quella preventivata in un
primo tempo.
Per quanto riguarda il piazzale e la barriera di Morgex, noi
aspettiamo ancora di avere delle notizie, perché si dice che
permane questa barriera e si dice che verrà abolita; però nel
progetto c'è, ma non riusciamo a capire quali siano le intenzioni,
cioè se verrà eliminata o mantenuta e quali ne saranno l'altezza e
le dimensioni.
Tra le discariche che qui sono state indicate, ce n'è poi una
che per noi desta particolari preoccupazioni ed è quella di
Echarlod, in Comune di La Salle, dove sarebbe previsto un
collocamento di rifiuti e di materiali per 1 milione di metri cubi.
Sappiamo tutti che si tratta di una incisione abbastanza profonda,
nel cui fondo scorre un torrente; andare a riempire quella
incisione significa creare dei problemi di assetto idrografico non
indifferente. Se un domani ci fosse non una discesa normale da
parte del torrente, ma una discesa particolarmente grossa, come
quantità, ci sarebbe il rischio che tutto il materiale instabile
che verrà accumulato nel fondo dell'incisione venga poi portato a
valle, andando ad investire tutte le strutture sottostanti: il
ponte della ferrovia, la strada statale, il costruendo ponte
dell'autostrada... Ci sembra, quindi, che questa sistemazione sia
notevolmente infelice.
Ci risulta, tra l'altro, che questo tipo di discarica era già
stata esaminata alcuni anni fa dal CRPT, che aveva espresso un
giudizio nettamente e completamente negativo. Ci stupisce, quindi,
che di fronte ad un organismo tecnico che esprime una valutazione
negativa, la R.A.V., non so con quale tipo di avallo da parte della
Regione, riproponga questa discarica.
A nostro avviso, dall'indagine della Commissione emerge che il
problema della collocazione del materiale in discarica non ha
ancora trovato una soluzione soddisfacente: ci sono parecchi punti
interrogativi e ci sono soluzioni sicuramente non positive.
Noi ci auguriamo che questo progetto autostradale si fermi
adesso. Sappiamo tutti che il T.A.R. della Valle d'Aosta, che ha
già rinviato la sua decisione nel mese di gennaio, nella camera di
consiglio del mese di febbraio deciderà se ritiene validi i decreti
che hanno approvato questo progetto e che sono stati impugnati.
Della stessa questione è stato anche investito, sia pure con
altro ricorso, anche il T.A.R. del Lazio, che si riunirà nel mese
di marzo, e quindi nelle prossime settimane avremo un
pronunciamento del Tribunale Amministrativo, che, io spero, possa
mettere fine fin dall'inizio a questa avventura, permettendoci di
impostare il discorso dei trasporti in modo completamente diverso,
avvicinandoci a Paesi molto più civili, come la Svizzera e
l'Austria, ed abbandonando un progetto che è completamente
sbagliato, anzi strategicamente dannoso per il futuro della Valle
d'Aosta.
Se però questo non avvenisse, cioè se in Valle d'Aosta non si
realizzasse questo ripensamento e se si volesse comunque andare
avanti con le opere, si pongono dei problemi di tracciato, di
progettazione, di lavori e di discariche, che sono totalmente
irrisolti in questo momento. Su questo argomento, quindi, noi
pensiamo di dover intervenire quanto prima.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Noi ringraziamo la 2a Commissione per aver
voluto portare a conoscenza del Consiglio questo tipo di documento
prodotto dalla R.A.V.. Probabilmente sarebbe stata utile anche una
presa di posizione della stessa Commissione, perché essa si limita
a farne prendere atto al Consiglio, ma non presenta proprie
conclusioni.
In merito al contenuto del documento noi abbiamo alcune domande
da fare, che sottintendono delle preoccupazioni. Ci associamo al
Consigliere Riccarand nella richiesta di chiarimenti per ciò che
riguarda la barriera di Morgex e vorremmo sapere a che punto sono
le trattative e gli incontri con quel Comune, perché non abbiamo
più avuto notizie di possibili soluzioni.
Nella relazione della R.A.V., sempre in merito alla discarica di
Echarlod, ci sono due affermazioni. Si dice che il riempimento "è
stato studiato nel dettaglio, sia sotto l'aspetto idraulico di
nuovo inalveamento del corso d'acqua, sia sotto il profilo
geo-morfologico di stabilità dei versanti dell'intera colmata di
materiale di riporto".
Ecco, vorremmo avere qualche notizia più precisa sul tipo di
inalveamento e vorremmo capire se in sostanza si tratta di una
inalveazione che potrebbe provocare dei fenomeni di occlusione,
oppure se si tratta di uno scorrimento in superficie, cosa che
comporta un rischio di erosione. Diciamo che vogliamo sottolineare
la necessità di studi particolari, perché alla conclusione del
cammino il letto del torrente deve passare sotto due ponti che sono
tra loro sfalsati e che, se non si trovano soluzioni tecniche
adeguate, in caso di piena, possono creare dei problemi.
Sempre nella relazione si dice ancora: "Il riempimento in esame
è stato preventivamente concordato con gli enti regionali
competenti". Noi vorremmo sapere a chi ci si riferisce in
particolare e, visto il parere negativo del CRPT, vorremmo sapere
se la Giunta regionale, scavalcando questo parere negativo, ha dato
la propria approvazione. Nel complesso vogliamo comunque
sottolineare l'esigenza di una particolare attenzione alla
soluzione dei problemi delle discariche.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (UV):
Je prends la parole pour répondre aux
requêtes qui ont été présentées par M. Mafrica et M. Riccarand,
même si on connaît la prise de position de ce dernier qui est
contraire à la réalisation de l'autoroute et qui, je crois, pendant
des années, a réaffirmé cette même position, lorsque nous, au
contraire, souhaitons qu'il y ait finalement une réponse qui donne
un avis favorable aux différents projets et à la procédure qui a
été entamée jusqu'à présent de la part des organes compétents dans
ce Tribunal Administratif.
Pour ce qui est des requêtes à propos de Echarlod, le projet a
été examiné soit par la Commune, soit par le Gouvernement régional,
qui ont exprimé leur avis favorable. Je voudrais souligner, à ce
propos, que Echarlod est un torrent avec un débit assez réduit; en
effet il y a un très petit nombre de ponts qui le traversent et les
Conseillers pourraient très bien se rendre compte, avec une
descente sur les lieux, qu'il n'y aura jamais l'exigence d'avoir un
lit différent de celui qui existe déjà. Par conséquent, il ne
s'agit pas de prévoir un tuyaux, ni de mettre la terre à un certain
moment pour faire passer l'eau au-dessus. Au contraire, il s'agit
de surélever l'ensemble du lit du torrent et je crois que celle-ci
est une technique qui a été étudiée et qui, donc, a été la base du
choix prévu.
N'oublions pas que l'ensemble du matériel qui sera repris et
porté un peu partout le long de l'Echarlod suivra une solution
approuvée par la Commune, selon les plans d'aménagement prévus
depuis quelques temps. Donc on a l'accord avec la Commune et la
réalisation est possible.
Pour ce qui est de la solution de Morgex, le projet a déjà été
revu, selon les accords qui avaient déjà été adoptés avec la
Commune, en réduisant au minimum la surface de la sortie du village
même. Il n'y aura pas de structures qui puissent dépasser la simple
exigence de la sortie des voitures et des poids-lourds, s'ils
l'exigent (mais pour ce qui concerne les poids-lourds, ils
arriveront jusqu'au tunnel). Donc il y a une réduction assez
remarquable de la surface qu'on avait proposée dans le premier
projet, selon les accords qu'on avait pris avec la Commune. Je
crois que les différents projets sont à la disposition des
Conseillers.
Pour ce qui est du problème des matériels et des différentes
décharges, problème qui a été très étudié, je crois que la solution
proposée est valable et n'oublions pas qu'une partie de ce matériel
pourra être utilisée à nouveau par les entreprises mêmes; par
conséquent, on pourra réduire la partie de matériel qui fait partie
des déchets des tunnels prévus pendant la réalisation de
l'autoroute même.
Donc je pense que dans son ensemble le plan présenté par la
société est valable et en effet l'Administration régionale l'avait
déjà apprécié et accepté comme celui définitif.
PRESIDENTE:
Con ciò il Consiglio prende atto dell'oggetto
n. 14.
IL CONSIGLIO prende atto
