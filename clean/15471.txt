Classificazione
ELEZIONI


Resoconto integrale del dibattito dell'aula
Oggetto del Consiglio n. 2942 del 8 gennaio 2003 - Resoconto
OGGETTO N. 2942/XI Impegno al Presidente della Regione di indire
le elezioni nella prima data utile consentita dalla legge. (Rigetto
di mozione)
Mozione Preso atto della situazione che si è venuta a creare
dopo le dimissioni dell'ex Presidente della Giunta Dino Viérin;
Atteso che la nuova Giunta appena costituita, ha come obiettivo
primario quello di garantire l'Amministrazione nei pochi mesi che
ci separano dalle elezioni;
Considerato che è pressante la richiesta avanzata da più parti
di addivenire al più presto possibile a nuove elezioni;
Preso atto che la normativa in vigore consente di fissare, ai
sensi dell'articolo 4 della L.R. 3/93, le elezioni quattro
domeniche precedenti la data dell'ultima elezione, 31 maggio
1998;
il Consiglio regionale
Impegna
il Presidente della Regione a indire le elezioni nella prima
data utile consentita dalla legge.
F.to: Curtaz - Squarzino Secondina - Beneforti
Président
La parole à la Conseillère Squarzino
Secondina.
Squarzino (PVA-cU)
Nel momento in cui abbiamo commentato
in Consiglio una serie di vicende giudiziarie e non, vicende di
carattere politico soprattutto, che hanno riguardato in particolare
le dimissioni, prima, dell'Assessore al turismo e, poi, del
Presidente della Regione, avevamo sottolineato come quello che era
avvenuto fosse un segnale di un disagio molto più profondo,
presente in amministrazione. Abbiamo detto, e questa era un po' la
filosofia con cui è stata chiesta una commissione di inchiesta, che
c'è qualcosa nel funzionamento, nelle modalità di lavoro della
Giunta che è venuta a cadere, al di là delle singole persone, c'è
qualcosa proprio nel sistema, tale per cui si creano connivenze, si
creano modalità di presa di decisione, di presa di gestione del
potere, che non danno esiti positivi, come è stato evidenziato.
La nuova Giunta che si è costituita, si è formata con
l'obiettivo primario di garantire l'amministrazione nei pochi mesi
che ci separano dalle elezioni. Qui noi siamo convinti che sarebbe
stato più opportuno che ci fosse un cambiamento più radicale, più
completo rispetto alla Giunta precedente, per sottolineare che ci
voleva un'affermazione di distacco rispetto alla situazione
precedente. In queste settimane in cui abbiamo assistito a questi
incidenti di percorso della "Giunta Viérin", da più parti era
venuta la richiesta di giungere addirittura a nuove elezioni al più
presto, proprio per concludere questa fase ed iniziarne una
nuova.
Noi abbiamo visto la normativa in vigore, la quale, in base
all'articolo 4 della legge n. 3/1993, dice che le elezioni possono
avvenire o quattro domeniche precedenti la data delle ultime
elezioni o due domeniche successive alla data delle ultime
elezioni, che nel nostro caso era il 31 maggio 1998. Riteniamo
pertanto che le elezioni vadano indette nella prima data utile
consentita dalla legge, e la prima data utile consentita dalla
legge è domenica 4 maggio. Ci sembra questa la data più idonea e la
cosa più sensata, anche perché non dimentichiamo che a metà maggio
abbiamo un avvenimento che nulla ha a che fare con le elezioni e
che è l'Adunata degli alpini, quindi un grande avvenimento
sociale…
(interruzione di un Assessore, fuori microfono)
… pedagogico sarebbe l'essere
presente agli spettacoli che l'ANAS stessa organizza, in cui si
mette il dito contro la guerra e si dice come la guerra sia un
fatto terribile. Solo in questo senso l'avvenimento può assumere
una valenza pedagogica!
Le altre domeniche di maggio - se eccettuiamo la prima -
sarebbero intercettate da questo grosso avvenimento e, d'altra
parte, il voler rinviare le elezioni alla data dell'8 giugno
potrebbe presentare un rischio, che è quello che coincida con la
data per i referendum nazionali promossi da alcuni grandi partiti
sui temi ambientali e di estensione dell'articolo 18 dello Statuto
dei lavoratori anche alle aziende con meno di 15 addetti. In questo
caso sarebbe utile non far sovrapporre le due campagne elettorali,
sia quella regionale sia quella per i referendum.
Questi sono i motivi per cui chiediamo che il Consiglio impegni
il Presidente della Regione ad indire le elezioni nella prima data
utile consentita dalla legge. Ricordo che non è il Consiglio
regionale a decidere la data, ma è per legge il Presidente della
Regione che indice le elezioni. Con questa mozione vorremmo quindi
impegnare la Giunta, in particolare il suo Presidente, a scegliere,
come data per le prossime elezioni, la prima data utile:
esattamente domenica 4 maggio!
Président
La discussion générale est ouverte.
S'il n'y a pas d'interventions, je ferme la discussion
générale.
La parole au Président de la Région, Louvin.
Louvin (UV)
Pour une réponse, qui ne sera pas très
longue.
La motion appelle à des réponses sur des différents niveaux, je
voudrais bien les dissocier puisque c'est en fonction de ces
différents niveaux qu'elle doit être déclinée. La réponse politique
que je voudrais donner aux collègues tient aux prémisses et
notamment à l'objectif prioritaire de ce Gouvernement, qui serait,
d'après nos collègues, celui de garantir l'administration dans les
quelques mois qui nous séparent des élections.
Il doit y avoir certainement là une divergence d'opinions par
rapport à l'esprit avec lequel ce Gouvernement a été formé; ce
n'est pas un gouvernement qui a le souci de garantir
l'administration; il entend gouverner dans l'achèvement d'un
programme de législature, avec des initiatives qui ne tiennent pas
exclusivement à la garantie de l'administration, mais également à
l'initiative politique pour les quelques dossiers importants: nous
en avons eu quelques-uns dans la journée d'aujourd'hui, nous en
verrons encore dans les semaines à venir. Je vous renvoie donc
l'étiquette que vous voudriez nous coller au dos, d'être simplement
un "gouvernement de garantie". Celui ci est un gouvernement, un
point c'est tout! Je l'ai dit, d'ailleurs, il y a quelques
semaines, face à cette même Assemblée!
Deuxièmement - mais c'est une remarque plutôt de couleur - elle
tient à la "pressante richiesta avanzata da più parti". Je n'ai pas
eu le sentiment dans la communauté, dans les instances sociales,
politiques, et cetera, hormis certains mouvements d'opposition
parmi lesquels le vôtre, je n'ai pas eu le sentiment de recevoir
une invocation aussi pressante et incisive pour que l'on parvienne
aussitôt que possible à des nouvelles élections! Les élections sont
un fait naturel, prévu aux termes de notre Statut, et la communauté
a la nécessité de réitérer son expression de vote. Je ne vois
pourtant pas des initiatives aussi capillaires et répandues
réclamant ces votations.
La deuxième réponse se situe sur un niveau fonctionnel; je ne
voudrais pas m'aventurer sur ce terrain, pour ne pas entamer ici,
dans notre Assemblée, une discussion sur quelle date serait la plus
opportune. J'ai reçu ces jours passés une note très détaillée de
nos services, qui nous fait part d'une série de problèmes
concernant les six options pour la date de ces élections. Ils font
état de superpositions et d'interférences avec de nombreux faits,
qui se produisent dans notre communauté: en premier lieu les
échéances des festivités religieuses qui concernent essentiellement
la phase précédente, notamment la fête de Pâques pour la procédure
de présentation des listes; puis l'interférence avec la campagne
électorale des fêtes civiles, qui se situeraient dans une période
hypothétiquement concernée aussi par les élections.
De même que - je le remarque au passage - le fait que la date
que vous indiquez vous-même, est une date qui se situe dans une fin
de semaine, où une fête importante, la fête des travailleurs du
1
er
mai, permettrait à beaucoup de travailleurs,
étudiants et autres, d'en bénéficier pour des promenades scolaires,
pour des fins de semaine et pour d'autres activités qui pourraient
être tout aussi nuisibles que celle que vous indiquez dans votre
communiqué aux fins du déroulement de la consultation.
Ces questions ne sont pas sur la table ici. Je veux vous donner,
et c'est là la réponse première que je vous donne, une raison de
très haute inopportunité de votre initiative, et je la remets à la
sensibilité des politiques et des juristes que vous êtes, parce que
j'estime grave qu'une force politique - soit elle d'opposition ou
de majorité - essaie de faire conditionner par un vote, surtout
s'il s'agit d'un vote de majorité ou à la majorité, la décision du
Président de la Région en matière de tenue des élections. Vous
n'êtes pas sans savoir, au niveau constitutionnel à qui appartient
et pour quelle raison il appartient au Chef du Gouvernement de
fixer la date des élections.
Nous avons voulu, au niveau national et dans le cadre
constitutionnel, que la fixation de la date des élections ne
réponde pas à l'intérêt partisan, comme dans le système
britannique, où c'est le Premier ministre qui déclenche la
procédure électorale! Nous avons voulu qu'elle réponde à une
évaluation impartielle, qu'elle soit donc assumée sur des bases
autres que l'évaluation d'opportunité politique. J'estime, par
conséquent, que cette décision doit être prise en dehors de cette
Assemblée, en évaluant bien sûr les raisons d'opportunité que
j'écoute, auxquelles je prête la plus haute attention, et qui
peuvent nous être adressées de n'importe quelle façon.
Personnellement je repousserai avec autant de fermeté une requête
venant de mon propre mouvement, des forces de la majorité, visant à
obliger, non pas ma modeste personne mais le Président de la
Région, à une décision sur la date des élections!
J'estime que cela n'est pas correct, qu'il est contraire à une
interprétation correcte du pouvoir et du devoir de fixation des
élections, qui me revient en ce moment sur la base du
2
ème
alinéa de l'article 18 de notre Statut. C'est la
raison pour laquelle je demande à la majorité et aux membres de ce
Conseil de voter contre cette motion avancée par le groupe "Per la
Valle d'Aosta-con l'Ulivo".
Si dà atto che, dalle ore 18,17, presiede il Vicepresidente
Viérin Marco.
Presidente
La parola al Consigliere Curtaz.
Curtaz (PVA-cU)
Credo che il ragionamento che ha fatto il
Presidente della Regione, ragionamento al quale riconosco una
dignità istituzionale, non tenga però sufficientemente conto delle
premesse della mozione del nostro gruppo. Presidente, ancora una
volta lei, nella sua qualità di Presidente della Regione, fa finta
che non sia successo nulla! Dal suo insediamento non abbiamo
sentito una parola in riferimento a quanto è avvenuto nei mesi
scorsi e, oggi, si sorvola su una richiesta che, se lei non ha
sentito essere stata avanzata da più parti, significa che lei era
distratto, impegnato nelle trattative con le altre forze politiche
per la composizione della nuova Giunta o quant'altro! In realtà
numerose forze politiche presenti in quest'aula o non rappresentate
in quest'aula hanno chiesto elezioni regionali anticipate!
Ora sappiamo, e lo so bene perché sono stato fra i primi, in
quest'aula, a sostenere come dal punto di vista tecnico le elezioni
politiche anticipate avessero poco senso, perché significava
arrivare comunque alle elezioni attraverso un commissariamento -
cosa che nessuno di noi avrebbe auspicato - alla fine del mese di
aprile, direi che questo dato tecnico giustifica ampiamente, dal
punto di vista politico, la richiesta di fare le elezioni la prima
data possibile. È una richiesta prettamente politica; noi non
intendiamo interferire nelle sue prerogative istituzionali! Il
Consiglio le chiede di fissare la prima data politica, non ledendo
affatto la sua autonomia! È un impegno politico, Presidente; se lei
a questo impegno politico potrà ad un certo punto contrapporre
delle ragioni istituzionali superiori, nessuno potrà contestarle
niente.
Peraltro nessuno potrebbe contestarle nulla se, anche in assenza
di precise ragioni, lei fissasse le elezioni quando, dal suo punto
di vista, verrà ritenuto più opportuno. Poi, certo, ci sono forze
politiche "piccole", come la nostra, che queste richieste devono
farle in questa sede, alla luce del sole; ci saranno altre forze
che faranno le pressioni da qualche altra parte! Però non siamo
all'asilo infantile, sappiamo benissimo che ci sono delle forze
politiche che hanno interesse a posticipare il più possibile la
data delle elezioni, in modo che l'opinione pubblica si
tranquillizzi e che si lasci decantare quanto è successo! Sono due
posizioni politiche: quella di anticipare le elezioni e quella di
ritardarle il più possibile, entrambe comprensibili. Spetterà alla
sua sensibilità istituzionale capire se è più opportuna una data o
l'altra.
Per quanto ci riguarda, riteniamo che la prima data possibile -
questa del 4 maggio, a parte il collegamento che mi sembra
francamente azzardato al 1° maggio, e quindi la possibilità che ci
siano chissà quali ponti e vacanze dei lavoratori, che peraltro in
questo periodo mi sembrano interessati da altri problemi piuttosto
che dai ponti e dalle vacanze - abbia un merito oggettivo: quello
di eliminare ogni interferenza con lo spauracchio organizzativo
dell'Adunata degli alpini. È l'unica data che non fa interferire in
alcun modo le elezioni con l'Adunata degli alpini, altrimenti
questa manifestazione interferirà - e questo vale anche per tutte
le persone che fortunatamente verranno in Valle d'Aosta in questa
occasione - o al momento della presentazione, o al momento dei
comizi elettorali, o al momento delle elezioni medesime! Eviterei
l'11 maggio - anche se non voglio interferire - e quindi ridurrei
queste opzioni a cinque, sempre che ragioni istituzionali superiori
non consiglino di utilizzare il 5 maggio.
Lo spirito della nostra mozione non è quindi quello di violare
chissà quali prerogative del Presidente della Regione, ma è
ispirato da ragioni di opportunità logistica e di opportunità
politica. Noi siamo fra coloro che hanno accantonato l'idea della
richiesta di elezioni anticipate, perché non siamo per il
commissariamento - questa mi sembra una cosa condivisa anche da
altre forze politiche -, ma anche perché l'elezione politica
anticipata avrebbe significato guadagnare, rispetto alla data del 4
maggio, una settimana, quindi cambierebbe poco. In questo senso va
la nostra proposta e chiediamo che il Consiglio si esprima. Se poi
la maggioranza del Consiglio, come spesso avviene sulle proposte
dell'opposizione, deciderà di rigettare la proposta, vorrà dire che
il Presidente della Regione si sentirà ancora più libero di
decidere la data delle elezioni fra le sei stabilite dalla
legge!
Si dà atto che, dalle ore 18,26, riassume la presidenza il
Presidente Perron.
Presidente
La parola al Consigliere Frassy, per
dichiarazione di voto.
Frassy (FI)
La dichiarazione di voto non può non essere
condizionata da quella che è la conclusione alla quale la
maggioranza silenziosa si appresta a giungere, perché immagino che
l'appello del Presidente Louvin sia stato fatto proprio da questa
maggioranza silenziosa! Auspicavamo che prima della chiusura del
dibattito generale la maggioranza esprimesse il suo punto di vista.
Questo non è accaduto, di conseguenza abbiamo atteso che il
Presidente, che era l'oggetto dell'impegno, esprimesse il suo punto
di vista.
Riteniamo che questa mozione nella sua atipicità per l'oggetto e
per la procedura, sia una mozione di realismo politico, è una
mozione che ci ricorda che non siamo di fronte ad un rimpasto
minimale, in quanto, di otto componenti la Giunta, solo due sono
stati sostituiti, ma siamo di fronte ad una situazione che ha delle
particolarità e delle implicazioni politiche oltre che
amministrative. Vi siete trovati a dover fare un rimpasto
forzatamente e il fatto che il rimpasto sia stato "forzoso" lo
dimostra anche la cronologia degli eventi, perché alle prime
dimissioni dell'Assessore Lavoyer non era successo nulla, questa
maggioranza faceva finta che non fosse accaduto nulla!
Solo quando si paventò il commissariamento della Regione, solo a
quel punto non si poteva più fingere che la realtà imponeva di
arrivare a certe conclusioni! Il fatto che stiate procedendo per
gradi, tirando a campare, lo dimostrano altre evidenze: l'anomalia
di un Ufficio di Presidenza, dove la maggioranza è rappresentata da
chi dice, a parole, di essere passato all'opposizione, un Ufficio
di Presidenza che ha due vicepresidenti che dovrebbero stare in
minoranza! È la dimostrazione che cercate di affrontare i problemi
quando siete obbligati ad affrontarli!
Ancora, la stranezza di una maggioranza che ha detto: "abbiamo
finito il programma e dobbiamo gestire l'amministrazione", ma
sicuramente il prossimo Consiglio e la prossima Giunta avranno, fra
i vari compiti, anche quelli di gestire l'ordinaria
amministrazione! È quanto meno sorprendente che ci sia la difesa ad
oltranza di posizioni, che però sono la gestione di quella che è la
macchina, ma nella sua ordinaria amministrazione. Dal punto di
vista politico, sarebbe allora forse più responsabile rimettere
quanto prima agli elettori la parola, per poter sottoporre un
programma nuovo di legislatura, sul quale aggregare le forze
politiche che andranno a convergere sui programmi che saranno
definiti.
Abbiamo una Giunta che è una "riedizione" della Giunta
precedente, nonostante gli applausi che sono stati tributati nello
scorso Consiglio, come se ci trovassimo di fronte ad un evento di
inizio legislatura; nonostante gli applausi fatti, nulla è
cambiato! C'è l'atipicità di un programma politico che è stato
completato, perché l'ex Presidente Viérin lo aveva già annunciato
sei mesi fa prima delle note vicende. È un programma politico che
trova l'avallo, forse perché è completato o forse perché quel
programma politico comporta la gestione della macchina su certi
canali piuttosto che altri, di una parte dell'opposizione. La
"Stella Alpina" ha dato il suo voto al Presidente Louvin, si è
astenuta sulla riproposizione degli Assessori della "Giunta
Viérin", e ha dichiarato in quest'aula - ma non solo qui - con
ampio risalto sui giornali di questi giorni, che condivide il
programma amministrativo e politico di questa Giunta.
Sicuramente è un quadro che non fa chiarezza, che non aiuta a
capire quali siano gli obiettivi prossimi e futuri di questa
maggioranza e di chi, dall'esterno, appoggia e sostiene questa
maggioranza, pur non sedendo in Giunta! La sensazione è che l'unica
posizione da difendere sia quella che viene normalmente definita
come la posizione di potere che si acquisisce per il fatto di
ricoprire certi incarichi e certe posizioni, piuttosto che non
ricoprirle. Per qualcuno, a fronte dell'incertezza della prossima
legislatura, è evidente che sia meglio la certezza di ricoprire un
ruolo, che è pur sempre di prestigio e autorevole per il fatto di
essere presidente di una commissione piuttosto che per essere in
una Giunta regionale!
Non capiamo quale sia la prospettiva politica di questo
rimpasto, di questo "forzato", "forzoso", "obbligatorio" rimpasto,
ed è difficile riuscire a capire come si possa far politica senza
prospettiva, perché chi sta all'opposizione ha la prospettiva di
diventare forza di governo, chi è forza di governo ha la
prospettiva di realizzare dei programmi. Ci troviamo nel paradosso
che i programmi sono realizzati, ci troviamo nel paradosso che non
ci sono i tempi tecnici per inventare alcunché, comunque è comodo
difendere la posizione che si copre! Sicuramente qualcuno dirà che
è comodo per l'opposizione fare questo ragionamento, in quanto
l'opposizione, avendo la prospettiva di essere un domani forza di
governo, ha l'esigenza di misurarsi anche con quello che è il
termometro del consenso elettorale. Sicuramente siamo un po'
stupiti dello stupore del Presidente Louvin, che forse ha voluto
fare un'analisi troppo giuridica di una questione squisitamente
politica, perché sostenere che l'articolo 18 dello Statuto dà
prerogativa al Presidente della Regione di indire le elezioni, non
può non portarci a dire che le elezioni sono un fatto politico!
Al di là di quelli che possono essere i tecnicismi su quando
indire o meno questa data, soprattutto in questo contesto, penso
che siano preminenti le valutazioni politiche rispetto a molte
altre valutazioni. E fra le valutazioni tecniche sulle quali il
Presidente Louvin sembra invece incentrare il suo ragionamento,
attenzione, perché da quanto abbiamo potuto capire, l'Adunata degli
alpini, che riteniamo essere un evento importante per la città di
Aosta, ma più in generale per la Regione, è un evento che rischia
di ostacolare il libero svolgimento della campagna elettorale, nel
senso che la mobilità di questa regione e di questa città per circa
una settimana sarà fortemente penalizzata.
Il Presidente della Regione sa che uno degli obblighi, dei
diritti e dei doveri di chi partecipa ad una campagna elettorale, è
di poter fare campagna elettorale per i trenta giorni di campagna
elettorale; di conseguenza, questo evento di metà maggio
condizionerebbe pesantemente una ipotetica elezione che si dovesse
svolgere ai primi di giugno, riducendo i tempi utili di campagna
elettorale di una decina di giorni o di una settimana. Quante
iniziative sono state votate in quest'aula, impegnando il
Presidente della Giunta, prima, e della Regione, poi, in base alla
nuova denominazione, a fare e a non fare certe cose che comunque
rientravano nelle sue competenze? Perciò sicuramente, Presidente
Louvin, sarebbe stato opportuno confrontarsi politicamente su una
questione squisitamente politica e non trincerarsi dietro dei
tecnicismi che non vediamo!
A noi sarebbe piaciuto che questa mozione fosse servita da
spunto per portare a completamento alcune riflessioni di tipo
politico, che ho solo richiamato per sintesi, ma che incombono come
una cappa sull'aula consiliare, oltre che nelle attese e nelle
aspettative dell'opinione pubblica! Prendiamo atto che questa
maggioranza - e soprattutto questa Giunta - non ha la forza
sufficiente, non ha la forza politica per affrontare in termini
politici determinati argomenti e si trincera dietro tecnicismi
obiettivamente poco sostenibili.
La conclusione del nostro gruppo, ma la conclusione di "Forza
Italia", che aveva richiesto elezioni anticipate in un primo tempo
e che aveva richiesto comunque di arrivare quanto prima al voto,
non può che essere favorevole ad un atto di indirizzo politico, che
condividiamo per la sua filosofia, per la particolarità del momento
politico.
Presidente
Pongo in votazione la mozione in oggetto:
Consiglieri presenti: 32
Votanti: 26
Favorevoli: 6
Contrari: 20
Astenuti: 6 (Comé, Lanièce, Marguerettaz, Martin, Piccolo,
Viérin M.)
Il Consiglio non approva.
