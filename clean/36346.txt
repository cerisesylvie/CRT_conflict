Classificazione
AGRICOLTURA



Oggetto del Consiglio n. 502 del 26 marzo 2014 - Resoconto
OGGETTO N. 502/XIV- Interpellanza: "Iniziative intraprese per
coinvolgere le categorie interessate nella definizione del nuovo
programma di sviluppo rurale".
Président
- Pour l'illustration, la parole au collègue
Chatrian.
Chatrian (ALPE)
- Grazie Presidente, buongiorno
colleghi.
Perché quest'iniziativa intergruppo? Riteniamo necessario che la
politica debba riempire, a nostro avviso, di contenuti quello che
la Comunità europea, lo Stato, i vari regolamenti hanno già
delineato in questi ultimi anni e soprattutto in questi ultimi
mesi. Apro una parentesi: sovente in quest'aula facciamo dei
paragoni, ci confrontiamo con altre realtà alpine. Il 6 marzo 2014
la Provincia di Trento, nella sala delle cooperazioni, ha
annunciato quali sono le prime strategie per quanto riguarda la
propria Provincia sul piano di sviluppo rurale 2014-2020
: "più
risorse per l'agricoltura di montagna per mitigare il divario con
la pianura, un programma costruito assieme al mondo agricolo
",
questo era, diciamo, il titolo di quest'incontro per spiegare alla
popolazione tutta, una Provincia autonoma, con caratteristiche
simili alle nostre, un po' più grandi - 500.000 abitanti -, ma
probabilmente con tanti punti di incontro, con punti di forza,
punti di debolezza, altri ordini di grandezza, ma, come dicevo
prima, con tante criticità o punti di forza come la Valle d'Aosta.
L'incontro avvenuto il 6 marzo con i giornalisti, e soprattutto con
gli addetti al lavoro, è stato questo...questa è la sintesi,
diciamo, dell'incontro: "
la prossima programmazione rurale vedrà
affermarsi il principio di una maggiore selettività delle
iniziative e dei beneficiari da finanziare privilegiando gli
investimenti migliori e più significativi anche sotto il profilo
dell'innovazione. Basta aiuti a tutti uguali, premiamo le
iniziative migliori, finanziamo i progetti migliori, privilegiamo
soprattutto i progetti che hanno anche, sotto il profilo
dell'innovazione, degli atouts in più. È annunciata una
semplificazione nella gestione della domanda e, sempre per quanto
riguarda gli investimenti
- questi sono punti di forza che loro
mettono in campo -
saranno premiati i progetti integrati che
coinvolgono più misure e azioni, così come gli investimenti
collettivi che coinvolgono anche nuove tipologie di beneficiari,
vedi le reti d'impresa"
.
Perché dico questo? Dico questo perché quest'iniziativa,
oltretutto cofirmata intergruppo dalle forze di minoranza, vuole
rivolgere al Governo regionale tre quesiti ben precisi. Il primo
quesito:
"quali sono gli obiettivi prioritari su cui si intende
concentrare la strategia regionale di sviluppo rurale"
. Le do,
le diamo, Assessore Testolin, qualche informazione su questo in più
magari, ecco, gradiremmo non avere le risposte che conosciamo già.
Risposte sulle priorità del programma di sviluppo rurale a seguito
del regolamento della Comunità europea, quindi i tre obiettivi che
ben conosciamo, i generali sono la competitività dell'agricoltura,
la gestione sostenibile, lo sviluppo equilibrato e le sei priorità
dell'Unione in materia di sviluppo rurale: promuovere il
trasferimento di conoscenza, potenziare la competitività,
promuovere l'organizzazione della filiera agroalimentare,
preservare e ripristinare e valorizzare gli ecosistemi,
incoraggiare l'uso efficiente delle risorse, inclusione sociale e
riduzione della povertà e sviluppo economico delle zone rurali,
queste sono le sei priorità dell'Unione in materia di sviluppo
rurale. Per il raggiungimento degli obiettivi generali, ad ogni
priorità sono state collegate delle
focus area,
diciamo, in
totale 18, che si tradurranno in 20 misure. Misure a questo punto
importanti e, come vi dicevo prima, da riempire di contenuti,
cercando di riempire...quali saranno le scelte di natura
politica...la politica deciderà di andare a premiare chi, perché,
con quali misure e soprattutto con quali risorse. Sul sito della
Regione è già stata pubblicata la strategia, diciamo, VDA 2020 che
elenca le funzioni, le priorità e anche le priorità dell'Unione in
materia di sviluppo rurale, proprio concentrandosi esclusivamente
sul quadro generale. Cosa voglio dire con questo? Che ad oggi c'è
il quadro della Comunità europea, dello Stato e va riempito di
contenuti. Qualche mese fa avevamo chiesto lumi all'Assessore
competente, che si uscisse probabilmente fuori dal suo dicastero
dell'agricoltura, dai piccoli tavoli indubbiamente che hanno un
altro ruolo, che è quello di scrivere eventualmente quali
potrebbero essere non solo le misure, ma il cronoprogramma, le
tipologie o che cosa...ma che a monte ci dovrebbe essere comunque
una presa di coscienza forte per determinare l'agenda dal punto di
vista politico, soprattutto dal punto di vista delle scelte. Questo
il primo quesito.
Secondo quesito:
"quali iniziative sono state messe in campo
per coinvolgere nella definizione del nuovo PSR il mondo
agricolo..."
, per noi il mondo agricolo non sono solo le
associazioni di categorie, ma è ben di più e vorremmo conoscere
dall'Assessore se sono stati interpellati i nostri 190 consorzi di
miglioramento fondiario, se sono stati coinvolti comunque tutti gli
attori principali per portare il proprio
know-how
, portare
le proprie esigenze, portare sul tavolo probabilmente anche delle
prospettive e delle idee.
Terzo quesito:
"se e come si intende procedere affinché ci
sia una tangibile semplificazione delle procedure..."
; pochi
giorni fa in questo Consiglio abbiamo discusso di AREA; mi sembra
che questo Governo abbia rinunciato a rendere l'AREA VDA organismo
pagatore. Sappiamo perfettamente che in questo momento quattro sono
i soggetti che si occupano di tale fascicolo aziendale: AREA, AGEA,
i CAA e l'Assessorato guidato da lei, su questa domanda quindi
aspettiamo delle risposte puntuali, delle risposte forti, perché, a
nostro avviso, da nove mesi che lei è alla guida di
quest'Assessorato...riteniamo importante che la politica segni, se
ha delle idee indubbiamente, se il Governo regionale ha delle idee,
la propria rotta, che non siano i funzionari e i dirigenti, con
tutto il rispetto, e che probabilmente ci ascoltano in questo
momento...a segnare, se la politica è assente e se non ha idee.
Penso che noi siamo stati eletti per riempire di contenuti il
prossimo piano di sviluppo rurale 2014-2020, sta a noi quindi a
riempire di contenuti e sta a noi a spiegare non solo al mondo
agricolo, ma al sistema Valle d'Aosta qual è la strada, soprattutto
quali sono le azioni che vorremmo mettere in campo e quali sono le
azioni da incentivare a livello, come vi dicevo prima, di misure,
dato che sono 20 le misure. Ascoltiamo quindi con molta attenzione
le risposte dell'Assessore Testolin.
A nostro avviso, come vi leggevo poc'anzi, altre Regioni a
statuto speciale sono già più avanti di noi, hanno già aperto i
tavoli in maniera produttiva e anche molto forte. Gradiremmo
conoscere lo stato dell'arte per quanto riguarda, come vi dicevo
prima, gli obiettivi...quindi la scelta della politica, se ci sono
delle scelte e se ci sono delle idee; due, quali iniziative sono
state messe in campo non solo con le associazioni di categorie, ma
con tutto il comparto; tre, quali sono, se ci sono, e se si intende
procedere a semplificare realmente le procedure di gestione, che ad
oggi ahimè...i nostri produttori vengono sballottati, come vi
dicevo prima, su quattro...chiamiamoli assi, ma quattro attori che
in parte, o non in parte, integrano probabilmente una non strategia
e una non semplificazione.
Président
- Pour la réponse, la parole à l'Assesseur
Testolin.
Testolin (UV)
- Grazie Presidente.
In risposta, diciamo, a questa mozione, che è un po' la
ripresentazione di quanto era già stato manifestato e quanto si era
risposto qualche seduta fa rispetto...sempre all'interno di questo
Consiglio, non ripeterò quanto già affermato dal collega Chatrian
in merito a quelle che sono le indicazioni dell'Unione europea
sulla strategia, la macro strategia, che ogni Regione dovrà seguire
e alla quale dovrà attenersi, perché così già ben conosciute dal
collega e così prontamente e chiaramente esplicitate nel suo
intervento. Andrò subito quindi ad elencare quali sono le priorità
che a livello regionale si tenderà a valorizzare all'interno di
questo nuovo PSR, secondo una logica di intervento che, oltre a
garantire una certa continuità con il PSR che sta per scadere, si
fonderà sulle sei priorità che, appunto, ha evidenziato anche il
collega Chatrian nella sua esposizione. In quest'ottica ci sono,
diciamo, molte misure significative dell'attuale programma, che
saranno, diciamo, riprese nel programma 2014-2020, il quale
presenterà tuttavia degli elementi di novità, così come indicato e
parzialmente dal piano...dalle nuove indicazioni dell'Unione
europea e così come altre Regioni hanno già evidenziato all'interno
di questi che, così come sono stati esplicitati, sono stati degli
incontri pubblici, peraltro avvenuti parzialmente anche con il
comparto sul partenariato anche in Valle d'Aosta, dove sono state
date delle indicazioni in merito a quelli che saranno gli sviluppi
del prossimo programma sui fondi non solo del PSR, ma tutti i fondi
europei che andranno a dare nuove risposte nel prossimo
settennio.
Per quanto riguarda la nuova impostazione e le nuove misure
presenti, quindi, diciamo che si possono evidenziare sicuramente
delle funzioni innovative, quali la formazione nel settore agricolo
e forestale, che precedentemente, diciamo, non veniva contemplata
all'interno del PSR, ma era soprattutto, diciamo, finanziata
all'interno dei fondi SP e in minima parte attraverso fondi
regionali e leggi di settore. Gli investimenti e le
immobilizzazioni immateriali: si tratta di una novità per il PSR
valdostano in quanto nell'attuale programmazione gli investimenti
aziendali erano stati finanziati esclusivamente con leggi di
settore e, in particolare, con la legge 32 del
2007. Questo
fatto permetterà evidentemente di andare a mirare con più efficacia
rispetto a quello che si è fatto fino adesso, anche stante la
limitatezza comunque del montante che il PSR metterà a
disposizione, ad identificare, diciamo, con attenzione quelle che
saranno le progettualità migliori da valorizzare. Ci sarà poi un
pacchetto di misure forestali, che andrà un po' nel senso anche di
dare delle risposte a quello che è emerso in altre discussioni
rispetto alla valorizzazione delle foreste, volte a dare alla
gestione, alla tutela del patrimonio forestale, appunto, la giusta
valorizzazione con la messa in evidenza dei prodotti forestali
attraverso la trasformazione e la commercializzazione anche degli
stessi.
Sicuramente poi un aspetto fondamentale sarà la misura sulla
cooperazione, cooperazione che cercherà di sostenere la
cooperazione fra soggetti che operano nelle filiere agricole,
forestali ed alimentari, ma anche la creazione di poli e di reti,
di costituzione di gruppi operativi nell'ambito del partenariato
europeo, per l'innovazione in materia di produttività e
sostenibilità...
(interruzione di alcuni Consiglieri, fuori microfono)
...del settore agricolo. È una misura molto articolata che si
espliciterà inizialmente attraverso dei progetti pilota, come la
cooperazione di filiera, gli approcci collettivi alla gestione
delle misure ambientali e alla diversificazione delle attività
agricole. Ci saranno poi altre misure che verranno
contestualizzate, invece, in un sistema nazionale e queste misure
saranno le misure relative al rischio e il piano irriguo nazionale,
che sono invece, appunto, oggetto di specifici piani operativi
nazionali che verranno elaborati, saranno frutto di una mediazione
comunque all'interno delle discussioni tra le Regioni. A questo
proposito mi sento di evidenziare come si siano già presi
dei...così ci si sia già mossi in quest'ambito per capire quali
saranno le possibilità, diciamo, di attingere a questi fondi da
parte della nostra Regione in quanto fondi...anche a livello
nazionale saranno comunque limitati e si deve capire, a livello
anche di grandezza di infrastrutture previste quali potranno essere
le nostre potenzialità. Per questo si sono già assunti dei contatti
con il Ministero al fine di poter ottimizzare, a livello
progettuale e con i consorzi degli interventi che potranno
eventualmente venire finanziati.
Per quanto riguarda invece le misure riproposte, saranno
sicuramente l'indennità compensativa a favore degli agricoltori
delle zone montane,
l'Indennità Natura 2000
, le misure
agro-climatico-ambientali, quelle legate all'agricoltura biologica
e al benessere animale, all'insediamento dei giovani agricoltori,
alla consulenza nel settore agricolo e forestale e quelle legate
alla partecipazione degli agricoltori a regimi di qualità ed azioni
di promozione, agli investimenti per la produzione di energia di
fonti rinnovabili e sicuramente quelle legate all'approccio Leader,
anche perché previsto obbligatoriamente dai regolamenti
europei.
Per quanto riguarda il secondo punto:
"quali iniziative sono
state messe in campo per coinvolgere, nella definizione del nuovo
PSR, il mondo agricolo e forestale e dello sviluppo rurale"
,
si segnala come, al fine di avviare e condurre correttamente
il processo di consultazione del partenariato socio-economico ed
ambientale, l'Autorità di gestione del PSR, unitamente alle
autorità di gestione degli altri fondi strutturali, ha eseguito le
indicazioni del Codice europeo di condotta sul partenariato
nell'ambito dei fondi strutturali e di investimento europei, nonché
le linee guida europee per la valutazione
ex ante
dei
programmi di sviluppo rurale del 2014-2020.
Si devono comunque seguire tre fasi programmatorie: la prima
fase, che è quella attuale, consiste nell'elaborazione dell'analisi
di contesto e dell'analisi dei punti di forza e di debolezza, delle
opportunità e delle minacce e conseguenti rilevazioni dei
fabbisogni del settore agricolo, agroalimentare e forestale; la
seconda fase consiste nella definizione della strategia per
rispondere ai fabbisogni rilevati attraverso l'individuazione di
obiettivi appropriati, di un
set
di misure pertinenti e di
risorse finanziarie adeguate; la terza fase consiste nella
finalizzazione del programma e la successiva presentazione alla
Commissione europea per l'approvazione. La consultazione
partenariale è stata condotta a due livelli: a livello di strategia
unitaria regionale, in collaborazione con le autorità di gestione
degli altri fondi, che coinvolge le strutture organizzative
regionali, il partenariato istituzionale e il partenariato
socio-economico ed ambientale. È la seconda che ha avuto un
coinvolgimento a livello di programma di sviluppo rurale,
coinvolgendo un partenariato più centrato sulle tematiche dello
sviluppo rurale ed ambientali, ma comunque ampio e molto
eterogeneo. Dalle consultazioni partenariali pertanto emergono
osservazioni e proposte che le autorità di gestione dei vari
programmi potranno assumere motivandone le scelte.
La consultazione partenariale a livello di strategia unitaria
regionale ha visto nei mesi di marzo e aprile del 2013 le autorità
di gestione dei programmi operativi finanziati dai fondi
strutturali europei e nazionali illustrare il documento, come già
precedentemente detto
Strategia VDA
, al partenariato
socio-economico ed ambientale, sia agli Enti locali. Inoltre nel
mese di aprile, sempre del 2013, sono stati effettuati
rispettivamente in Alta, Media e Bassa Valle degli incontri di
informazione sulle prospettive dello sviluppo locale partecipato e
sui contenuti del documento
Strategia VDA
2020
. In
vista degli incontri, è stata inoltrata ai soggetti invitati una
scheda progettuale-tipo che ha permesso di raccogliere 293 proposte
progettuali complessive, comprese quelle elaborate anche dalle
strutture regionali interessate ai fondi europei stessi. Delle 293
proposte complessive 73 riguardavano l'agricoltura, di cui 26 erano
presentate dai vari dipartimenti e strutture organizzative
dell'Amministrazione regionale e 47 erano presentate da soggetti
pubblici privati interessati alla tematica dello sviluppo rurale,
tra i quali, appunto, AREV (Associazione agricoltori), CCS AOSTA,
CERVIM, Consorzio produttori e tutela della fontina DOP, Fondation
Grand Paradis, Institut régional e altri. Questo a dimostrazione
che, diciamo, c'è stato un coinvolgimento a livello di istituzioni
e di operatori sul territorio che ha cercato di ben riassumere
quelle che sono le necessità di un tessuto sociale molto
diversificato e dalle esigenze molto particolari.
Per arrivare, diciamo, a concludere con un po' di celerità alla
domanda che era un po' più...la risposta che era un po' più
articolata, vorrei solo citare quello che recentemente si è cercato
di portare avanti...
Presidente
- Concluda collega...
Testolin (UV)
- ...sì, in data 24 febbraio, nel corso
dell'annuale convocazione del forum partenariale, sono appunto
stati elaborati e esplicitati alla presenza delle varie
organizzazioni quelli che sono i programmi di attuazione del nuovo
PSR. Al fine, diciamo, di avere una maggiore possibilità di
partecipazione, in data 19 marzo l'Autorità di gestione ha inviato
a circa 130 soggetti del partenariato economico ed ambientale un
invito ad esaminare documenti pubblicati sul sito regionale, in
modo da poter così individuare ulteriori contributi che potranno
essere utili all'utilizzo e all'ampliamento del PSR.
Per quanto riguarda il terzo punto, e concludo, mi permetterei
solo di sottolineare come, al di là della difficoltà di poter
intervenire in maniera immediata ed omogenea su tutti e quattro
quelli che sono gli interlocutori che fanno parte di una richiesta
del PSR, sono stati comunque attivati con AGEA dei contatti al fine
di mettere in campo alcuni di quelli che sono i progetti che AGEA
stessa ha presentato alle autorità di gestione e alla Regione, che
sono circa 50 progetti che dovrebbero permettere uno snellimento di
quelle che sono le procedure. All'interno di questi 50 progetti
specifici si, diciamo, andrà ad operare in maniera congiunta tra
AGEA, Ministero e autorità regionali al fine di attivare già dal
2015 alcuni progetti pilota che possano permettere, diciamo, un
miglioramento e uno snellimento delle procedure.
Président
- Merci. Pour la réplique, la parole au
collègue Chatrian.
Chatrian (ALPE)
- Sì, grazie Presidente.
Qualche considerazione. Per quanto riguarda il quesito n. 2,
Assessore, io capisco che lei, io...noi non facciamo i dirigenti in
Assessorato, non facciamo neanche i funzionari, ma abbiamo un altro
ruolo. La nostra domanda era molto semplice: cosa il collega
Isabellon ha fatto nei mesi di aprile, marzo e febbraio 2013 più o
meno lo conosciamo, avremmo gradito da parte sua...cosa ha fatto
lei in questi otto mesi e nella domanda avevamo cercato di darle
anche una mano scrivendo proprio i soggetti. I 190 consorzi di
miglioramento fondiario in questi mesi li avete sentiti per quanto
riguarda il piano di sviluppo rurale? Gli operatori agrituristici
li avete sentiti per il piano di sviluppo rurale? I produttori li
avete sentiti per il piano di sviluppo rurale? Le imprese
agroalimentari le avete sentite? Le relative associazioni le avete
sentite? Questo era il quesito che noi avevamo posto per quanto
riguarda il punto n. 2. Le dico solo cosa i nostri cugini stanno
facendo, sempre Provincia di Trento:
"l'ampio coinvolgimento del
mondo agricolo nel processo di definizione del nuovo PSR...è stato
allargato il tavolo verde, è stato ampliato alla partecipazione di
altri soggetti quali la Fondazione Mach, la Federazione dei
consorzi irrigui e tutti i consorzi di miglioramento fondiario, il
Consorzio Trentino di bonifica, il Codipra e tutti gli ordini
professionali..."
, questo è il comunicato stampa. Mi spiace non
aver avuto risposte sul punto 2, che ritengo il punto basilare,
solo da lì possiamo ripartire per mettere in campo un piano di
sviluppo rurale credibile, forte e anche un po' dignitoso,
peccato.
Quesito n. 1
: "quali sono gli obiettivi prioritari..."
.
Grazie per l'elenco che ci ha fatto sulle nuove indicazioni,
formazioni, investimenti eventuali aziendali o forestali. Mi sembra
la politica del taccone, Assessore Testolin. Nessuna scelta, rivoli
che praticamente...piccoli rivoli cercando di accontentare forse
tutti, ma forse questa politica non ha premiato se oggi siamo qui a
discutere per quanto riguarda la prossima programmazione. Un po' di
coraggio Assessore Testolin! Cerchiamo magari copiando da chi è un
po' più bravo di noi cosa sta mettendo in campo. Le do un altro
assist
se gentilmente vuole coglierlo come Governo o come
maggioranza, sempre la Provincia di Trento:
"la strategia della
Provincia vede la conferma di un'indennità compensativa forte e
differenziata
- avremmo gradito sentire questo da lei...ad
esempio, non è che dobbiamo copiare tutto, ma ad esempio...
-
con l'introduzione di un nuovo indicatore di
svantaggio...".
Sapete qual è il nuovo indicatore di svantaggio
che probabilmente metterà in campo la Provincia di Trento? L'indice
di frammentazione. Torniamo sui riordini fondiari, sul
remembrement foncier
, torniamo sulle non risposte
che
lei, Assessore, in questi mesi sta dando al comparto. È venuto il
momento, può decidere, senza magari chiedere al Presidente,
inserendo solo una misura in più, finanziandola, per dare delle
risposte puntuali al comparto. Un'altra novità, sempre per mettere
sul tavolo delle piccole proposte:
"novità normativa è però
quella dell'obbligo di giustificare gli aiuti in termini di
maggiori costi/perdite di reddito delle aziende di montagna
rispetto alla pianura"
. Queste potrebbero essere delle misure
da mettere in campo subito e delle scelte per riempire questa
cornice che dicevamo prima e che diceva anche lei da riempire di
contenuti. Ecco, una cosa: chiedo a chi è interessato della
maggioranza e che conosce un po' magari anche la programmazione di
un piano di sviluppo rurale importante come questo del 2014-2020 di
fare delle scelte. Non cercate di accontentare al ribasso tutti per
scontentare praticamente poi completamente il comparto, e non
andate a finanziare magari piccoli progetti per i Comuni, perché,
da una parte, chiudete il rubinetto ai Comuni, quindi tramite PSR
dovete far arrivare qualche soldino ai Comuni piuttosto che ai
consorzi o a pochi consorzi...no! Miriamo...mirate le scelte per
favore e soprattutto, se avete delle idee, riempiamole di
contenuti! E differenziamo, diamo, premiamo veramente i progetti
importanti, innovativi e migliori degli altri.
Terzo quesito che avevamo fatto...e mi spiace non aver di nuovo
avuto una risposta. Le assicuro, Assessore Testolin, che una delle
richieste non solo del comparto agricolo, ma di tutti quelli che
hanno anche delle piccole proprietà è proprio il discorso della
semplificazione. Lei, purtroppo, è andato un po' lungo nel suo
intervento e quindi non ha potuto probabilmente sviluppare tutto il
punto 3. Le diamo anche su questo un piccolo suggerimento, ma che è
di natura politica, non è di natura dirigenziale o amministrativa.
Creiamo veramente un fascicolo, un unico referente per il fascicolo
aziendale e che non ci siano quattro, cinque interlocutori e
continuate a sballottare le persone nei vari uffici e soprattutto
nelle varie organizzazioni che citavo poc'anzi: AGEA, AREA,
patronati, Assessorato, questo dovremmo fare. Le diamo una nuova
possibilità, cerchiamo veramente di dare delle risposte e che la
politica scelga però! Scelga! Non cercate di finanziare qualsiasi
cosa e lasciate indietro probabilmente l'unica soluzione ardita in
questo momento - e poi termino Presidente - è quella di riempire di
contenuti con quattro, cinque misure importanti, andando a mirare e
premiare chi fa meglio degli altri e compensando dove i costi sono
più alti rispetto agli altri. Grazie.
Presidente
- Punto 10 all'ordine del giorno.
