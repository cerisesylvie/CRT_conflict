Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 93 del 26 ottobre 1983 - Resoconto
OGGETTO N. 93/VIII - COSTITUZIONE DI UNA COMMISSIONE SPECIALE
PER LO STUDIO DI PROPOSTE PER LA REVISIONE DELLO STATUTO SPECIALE
(Reiezione di mozione).
PRESIDENTE:
Do lettura della mozione presentata dai
Consiglieri Torrione, Breuvé, Pascale:
MOZIONE
Il Consiglio regionale
PRESO ATTO che lo Statuto Speciale per la Valle d'Aosta, di
cui alla legge costituzionale 26.2.1948, 4, riflette ovviamente
nella sua impostazione giuridico-istituzionale condizioni proprie
del periodo storico-politico-sociale in cui è stato
approvato;
ACCERTATO che specie in questi ultimi anni numerose forze
politiche, tra cui in primo luogo il P.S.L., hanno posto in
evidenza, mediante anche la presentazione di specifiche iniziative
legislative, la necessità di operare una revisione delle norme
statutarie per colmare alcune lacune e per adeguarle nel contempo
alle mutate esigenze dell'attuale realtà regionale;
CONSIDERATO che, ai fini di un confronto serrato ma al tempo
stesso aperto e costruttivo su un argomento di così vasta portata e
di natura complessa e delicata, sia indispensabile operare in un
ambito istituzionale, ma contemporaneamente più ristretto quale può
essere quello di una Commissione consiliare;
RILEVATO pertanto che una speciale Commissione nominata
all'inizio della legislatura, avendo a disposizione prospettive
temporali molto lunghe e scevre da condizionamenti di tipo
elettoralistico, ha in effetti la possibilità di approdare a
risultati concreti sul piano della predisposizione di un progetto
complessivo di revisione statutaria da sottoporre poi ai competenti
organi dello Stato;
VISTO l'art. 18 del regolamento interno per il funzionamento
del Consiglio
DELIBERA
1°) di nominare una Commissione speciale, rappresentativa di
tutte le forze politiche presenti in Consiglio regionale, per lo
studio delle norme di revisione dello Statuto speciale per la Valle
d'Aosta, riservando alla Commissione stessa la facoltà di
richiedere alla Giunta regionale, vista la complessità e
delicatezza della materia, la nomina, quali consulenti, di giuristi
ed esperti particolarmente qualificati; 2°) di delegare il
Presidente del Consiglio ad attuare la nomina di tale Commissione
con apposito decreto, su designazione di tutti i Gruppi
consiliari.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Abbiamo il rammarico di non poter
affrontare, prima di questo argomento, altre due mozioni che per
ragioni varie, indipendenti dalla nostra volontà e da quella della
maggioranza, hanno subito ormai un ritardo di alcuni mesi. Niente
di grave se si tratta di un breve rinvio al pomeriggio o comunque a
questa sessione del Consiglio regionale.
Su questo argomento che stiamo per affrontare e cioè la nomina
di una Commissione speciale per la revisione dello Statuto Speciale
della Valle d'Aosta, come P.S.I. abbiamo preso una ben precisa
posizione ormai da alcuni anni a questa parte, partendo dalla
considerazione che lo Statuto, il riconoscimento del regime di
autogoverno concesso alla Valle d'Aosta, è pur sempre uno strumento
che denota alcune incongruenze, alcune lacune dovute al fatto che
rispecchia nella sua impostazione giuridico-istituzionale una
realtà sociale politica che è quella del 1900, degli anni
immediatamente susseguenti alla guerra.
Nel caso nostro c'è da fare una riflessione in più perché la
Valle d'Aosta, se ha ottenuto lo Statuto Speciale nel 1948, è
altrettanto vero che dal 1945 al 1948 ha goduto di un regime di
autogoverno per effetto del decreto luogotenenziale del 1945, un
decreto che creava la circoscrizione autonoma della Valle d'Aosta.
La trasposizione, anche in sede di elaborazione dello Statuto, di
alcune cose contenute nel decreto e la formalizzazione degli
articoli risente indubbiamente di questo atto pre-esistente, dovuto
al fatto che la Regione aveva già per qualche verso una sua
autonomia; però attenzione: una autonomia che in parte era
limitativa rispetto a quella sancita dallo Statuto, per altre
invece era evidenziata in termini più chiari rispetto a quella
recepita in seguito nello Statuto stesso. Credo che a distanza di
oltre un trentennio, sia opportuno che tutte le forze politiche
meditino sull'efficacia, sull'utilità e sulla capacità di incidere
di questo strumento che è lo Statuto, verificando se le norme
statutarie corrispondono ancora alla realtà sociale e politica
della Valle d'Aosta degli anni '80.
Non scenderò certo nel dettaglio delle singole proposte, ciò che
ci preme sottolineare è l'aspetto politico del problema perché
riteniamo che anche in questo si siano sfatate alcune prese di
posizione, per cui lo Statuto doveva essere una specie di tabù
intoccabile, di fronte al quale tutti dovevamo avere un senso di
deferenza, per cui non si doveva assolutamente parlare di
modificazioni della sua impostazione giuridico-costituzionale.
Per primi abbiamo fatto questo discorso ed abbiamo constatato
con piacere che un'altra forza regionalista come l'Union Valdôtaine
ha sentito la stessa esigenza ed ha presentato un suo preciso
disegno di legge di modificazione della legge costituzionale
relativa allo Statuto. Le iniziative di legge nella passata
legislatura sono state tre: la nostra del 9.6.1982 a firma dei
Consiglieri Nebbia e Tripodi, quella successiva dell'Union
Valdôtaine del 22.12.1982 e l'ultima quella del P.S.D.I.,
presentata dall'allora Consigliere Minuzzo. Un primo raffronto
delle diverse impostazioni, vuoi anche per effetto delle diverse
visioni che ognuno di noi ha dell'autonomia, porta a dire che le
tre proposte di legge hanno sì delle parti in comune ma anche delle
parti che sono notevolmente lontane le une dalle altre. Però io
credo che sia possibile, attraverso un lavoro comune, un raffronto
che auspichiamo da tempo e che può essere anche serrato, duro, far
emergere questa volontà che è comune a tutte le forze politiche che
operano in Valle d'Aosta, ridare cioè un contenuto di tipo diverso
al nostro regime di autogoverno. Questo lo diciamo perché riteniamo
che l'autonomia non sia patrimonio nostro, ma sia un patrimonio
della collettività valdostana, che va esaltato ad ogni costo,
quindi lo strumento che abbiamo in mano in questo momento per
confrontarci nella sede istituzionale più consona in merito ad un
problema di così vasta portata e di così vasto spessore come la
revisione statutaria, credo che quello possa essere il Consiglio
stesso tramite un'espressione più ridotta, che si può configurare
in una Commissione "ad hoc" nominata dal Consiglio. Ritengo che
questo argomento, specie in questi giorni in cui sono emerse anche
considerazioni di tipo diverso su problemi che abbiamo avuto
occasione di affrontare in questa sede, si possa innestare un
dibattito che però non sia espressione di questo Consiglio, ma che
riesca a permeare la collettività valdostana; deve essere un
dibattito che non sia assente da quella che è la vita esterna a
questo Consiglio, un dibattito che attraverso lo strumento della
Commissione deve essere portato all'interno della comunità
valdostana, perché non abbiamo la presunzione di rappresentare "in
toto" le istanze che emergono da questa realtà regionale degli anni
'80, e vogliamo che sia la stessa collettività valdostana ad
esprimere il parere sul nostro regime di autogoverno.
Ecco il motivo che ci ha spinti a presentare questa mozione; c'è
ancora un elemento che vorrei sottolineare ed è che questo consesso
è stato insediato, per effetto delle ultime elezioni regionali, da
pochi mesi e quindi ha davanti a sè cinque anni di attività; il
discorso sulla revisione statutaria potrebbe prestarsi per alcuni
versi - cosa che non vogliamo assolutamente - a speculazioni di
ordine politico, ed è per questo che riteniamo che una Commissione
nominata all'inizio della legislatura possa lavorare con
sufficiente tranquillità per esaminare i problemi con estrema
obiettività al di fuori ed al di sopra di condizionamenti
elettoralistici che tutti noi siamo costretti a volte a subire
quando si avvicinano le tornate elettorali. Abbiamo apprezzato, lo
diciamo a voce alta, lo sforzo che altre forze politiche hanno
fatto per adeguare il sistema di auto-governo alle mutate
aspettative ed esigenze, del popolo valdostano. Proprio su questo
terreno, che può essere d'incontro, noi vogliamo trovare un
elemento di mediazione anche fra quelle che sono le nostre
impostazioni politiche e quelle che sono le impostazioni politiche
di altre forze. Ho avuto la sensazione, consultando gli atti del
precedente Consiglio, che su questo argomento, forse perché eravamo
a fine legislatura - mi rifaccio qui al discorso che ho fatto
poc'anzi - non ci sia stata convinzione sufficiente per portare a
soluzione il problema. Le Commissioni se ne sono occupate in varie
occasioni, ho visto dai verbali in data 19.11.1982 che c'è stato un
primo rinvio di un nostro progetto di legge; nella seduta, sempre
della Commissione Affari Generali, del 23.12.1982, per effetto
della successiva presentazione da parte dell'Union Valdôtaine di un
suo progetto di legge, si è verificato un punto di incontro per
addivenire d'accordo con la Presidenza del Consiglio regionale ad
una valutazione del problema; l'incontro fra la Commissione Affari
generali e l'Ufficio di Presidenza c'è stato, in data 23.2.1983, è
chiaro che eravamo poi al limite delle elezioni, per cui dopo una
successiva riunione del 29.4.1983 per esaminare la proposta
presentata dal P.S.D.I. siamo caduti nel rinvio.
Consultando i verbali, ho condiviso l'impostazione di quei
Consiglieri che ritenevano che un argomento di così vasta portata e
di così vitale importanza per la vita della nostra Regione
meritasse un approfondimento nella sede più opportuna, che può
essere appunto una Commissione speciale creata "ad hoc". Non
condivido l'ipotesi che era stata fatta di investire di questo
problema la prima Commissione, che è già mastodontica e faraonica
di per sè, gravata da un lavoro che, a mio avviso, è sproporzionato
rispetto alle sue forze e rispetto alle competenze che hanno le
altre Commissioni, per cui se vogliamo ridurre il tutto ad un
normale argomento, dimenticandoci che questo invece ha una
rilevanza ben diversa per quanto riguarda il nostro futuro,
possiamo anche trasferirlo come un qualsiasi problema nell'ambito
di una delle Commissioni consiliari pre-esistenti, probabilmente la
Prima, sulla quale tra l'altro presenteremo, in sede di revisione
del regolamento, degli emendamenti, perchè a nostro avviso è una
Commissione già oberata di problemi.
Se invece la disponibilità del Consiglio, come ci auguriamo, è
tale da modificare questo atteggiamento e da addivenire con voto
unanime alla costituzione di una Commissione speciale, ebbene credo
che allora avremmo fatto un grosso servizio alla nostra autonomia.
Dico questo perché il problema della revisione dello Statuto può
innestare un dibattito di tipo culturale, che può servire a
rivitalizzare il nostro sistema di autogoverno, bisognoso di una
sua esaltazione specifica e, dopo quasi quarant'anni, anche di una
riflessione critica. E' un'impostazione che portiamo avanti da
tempo, non condividendo l'atteggiamento di chi si limitava a
ricordarsi dello Statuto nelle occasioni celebrative per cui la
data del 26 febbraio ha un suo rituale.
Riteniamo che sia ora di sfrondare il nostro regime di
autogoverno da alcuni orpelli che mal si adattano alla semplicità
della gente valdostana: vogliamo piuttosto che questa sia
l'occasione per gettare un seme nella collettività.
A volte siamo stati critici nei confronti di altre forze
politiche ma siamo stati critici anche nei confronti di noi stessi.
Abbiamo sbagliato anche noi l'impostazione: non abbiamo però la
vocazione a fare i primi della classe dicendo che nel regime di
autogoverno della Valle d'Aosta siamo immuni da pecche; vogliamo
però che questo discorso della messa a punto dell'autonomia
valdostana sia fatto con estremo senso di responsabilità da parte
di tutti coloro che sono i legittimi rappresentanti del popolo
valdostano.
Non ho altro da aggiungere se non augurarmi - questo lo dico con
profonda convinzione rispecchiando lo stato d'animo del mio partito
e del gruppo consiliare - che questa nostra proposta non cada nel
vuoto, altrimenti ritengo che tutti insieme avremo perso
un'occasione per rendere un servizio alla nostra autonomia.
PRESIDENTE
: Ha chiesto di parlare il Vice-Presidente
Dolchi, ne ha facoltà.
DOLCHI - (P.C.I.):
Devo premettere che a nome del Gruppo
comunista siamo d'accordo - vedete che qualche volta siamo anche
d'accordo - sulla mozione presentata dai Consiglieri socialisti.
Questo accordo vorrei motivarlo con due brevissime considerazioni
che riguardano un po' il passato. Esattamente il 30.6.1982 avevamo
presentato una mozione con cui chiedevamo di nominare una
Commissione speciale proprio perché al di fuori anche del Consiglio
regionale, delle forze politiche, si stava discutendo sulla vetustà
dello Statuto Speciale, sulla necessità di alcuni miglioramenti,
sulla mancata attuazione di molte parti dello Statuto Speciale, e
se quindi fosse più importante una revisione oppure un'azione
politica per l'attuazione dello Statuto.
Siamo d'accordo quindi per la Commissione speciale come lo
eravamo prima, quando lo avevamo proposto in quella nostra mozione
che non è stata accolta dalla maggioranza e che è stata trasformata
in un invito alla I^ Commissione consiliare, integrata dai
rappresentanti dei Gruppi consiliari - questo è il testo della
decisione del 30.6.1982 - "non presenti nella Commissione stessa ad
esaminare la materia per giungere eventualmente ad una proposta
unitaria del Consiglio in merito alle modifiche dello Statuto
Speciale".
Ritorniamo quindi alla stessa discussione e mi sembra che
nell'illustrazione il Consigliere Torrione abbia portato un
elemento in più a favore della Commissione speciale, cioè il fatto
che siamo all'inizio della legislatura, che ci sono alle spalle
degli studi e delle proposte legislative che potrebbero anche
essere ripresentate, che ci sono per esempio - e parlo a nome del
Gruppo comunista - non un testo elaborato ma appuntamenti in
occasione del 26 febbraio che il P.C.I. ha proposto per tre anni
alle forze politiche e sociali, e riunioni in occasione
dell'anniversario dell'autonomia in cui sono stati affrontati temi
quali: E' ancora reale, attuale, valido questo Statuto? Quali sono
le ragioni per cui non è stato attuato? Quali variazioni possono
essere fatte per renderlo più aderente alla realtà valdostana ma
anche più aderente alle possibilità di confronto con il potere
centrale?
La Commissione speciale potrà fare un lavoro di raccolta di
elementi, di rapporti, al di fuori della sede del Consiglio
regionale e potrà anche lavorare sulla base di esperienze recenti
ed importanti.
IL "Comité central ouvert de l'Union Valdôtaine" di sabato è
stato un momento importante della vita politica valdostana ed una
iniziativa che ha fatto uscire questo tema dalla Commissione e
dall'aula consiliare; credo che la via da seguire sia anche quella
del confronto e dell'allargamento di questa partecipazione popolare
ai temi fondamentali della nostra vita politica. Il Presidente
Perrin ha ricordato, nell'intervista televisiva che penso abbiate
visto, come il problema dell'autonomia non è solo un problema di
oggi, di statuti e di loro applicazioni, è un problema di
educazione del valdostano allo spirito dell'autonomia, ai suoi
diritti ed ai suoi doveri come cittadino, più per intima
convinzione e comportamento di ogni giorno che non come
rivendicatore - scusatemi la parola che forse non è in perfetto
italiano - di attuazione da parte dello Stato.
Esprimo una perplessità che può essere considerata anche a
titolo esclusivamente personale: lo Statuto Speciale è stato un
patto fra la Valle d'Aosta e la Repubblica, avvenuto in un
particolare momento dopo lotte popolari, dopo le prese di posizione
nella vita della Regione valdostana; tutto questo è stato ricordato
anche da eminenti studiosi in occasione dei convegni di
Saint-Pierre Uno e Due, dove si sono approfonditi questi temi.
E' stato il momento storico che ha portato a questo Statuto. Si
pensava che la Repubblica fosse più autonomista di quello che è
stata, più regionalista; i Governi che si sono succeduti, e sono
stati numerosissimi da allora, non hanno invece brillato per
volontà di decentramento e di attuazione dello Statuto speciale per
la Valle d'Aosta.
Se fosse qui fra noi l'Onorevole Caveri ci ricorderebbe, anche
perché lo ha fatto in parecchie occasioni, di fare molta attenzione
alle variazioni di una legge costituzionale, perché si può partire
in un periodo storico diverso da quello in cui è avvenuto il
dibattito alla Costituente, si può partire con degli obiettivi di
miglioramento dello Statuto e nel clima romano del Senato e della
Camera dei Deputati, che molte volte è diverso da quello
valdostano, arrivare al termine del dibattito parlamentare con
l'avere una legge costituzionale che faccia fare dei passi indietro
all'autonomia anziché dei passi avanti. Quindi verifichiamo prima
se le norme contenute nello Statuto sono corrispondenti alla realtà
valdostana, quali sono le possibili richieste di variazione.
Nella mozione si indicavano alcuni esempi, come rappresentanza
della Valle d'Aosta in sede europea, tutela della comunità Walser,
competenze in materia di parchi, politica industriale ed
energetica, elezioni regionali e comunali (potere che del resto
hanno già le Province autonome di Bolzano e Trento), adeguamento
quindi ad altre autonomie speciali. Ma, a monte di tutto questo, va
fatta anche una valutazione politica: mi sono permesso di ricordare
le preoccupazioni del Presidente dell'Union Valdôtaine, che erano
state sempre da noi condivise, di trovare, tutte le volte che si
poteva avere un contatto con i Governi che si sono succeduti ed
anche con il Parlamento, un clima non certo improntato alla
decentralizzazione, ma anzi semmai un clima contrario.
Quindi esprimiamo il nostro accordo per la Commissione
speciale,. tenuto conto che ha del tempo avanti a sè, cosa che non
aveva forse la Commissione speciale proposta nel 1982, tempo però
che non deve essere illimitato. Noi ci permettiamo di suggerire al
Consiglio, ed in primo luogo ai presentatori della mozione, che sia
dato alla Commissione speciale, che pensiamo il Consiglio stavolta
sarà d'accordo di votare, un certo termine per riferire al
Consiglio su quello che ha potuto fare, e mi pare che un anno possa
essere un termine accettabile.
Proporremmo che la parte deliberativa della mozione presentata
dai compagni socialisti possa essere integrata da questo termine,
che permetterebbe di fare un primo lavoro arrivando dopo un anno a
delle proposte concrete da dibattersi in sede di Consiglio
regionale.
PRESIDENTE
: Ha chiesto di parlare il Consigliere Tamone,
ne ha facoltà.
TAMONE - (U.V.):
J'espère que mes déclarations ne
déclencheront pas une discussion, comme c'est déjà passé pour
d'autres arguments, et j'espère aussi de pouvoir donner une réponse
ponctuelle aux requêtes du représentant du parti socialiste, en me
tenant au thème de la discussion.
En ce qui concerne notre groupe, et nous l'avons démontré dans
les faits, nous avons volontiers essayé de reprendre le Statut et
de l'adapter à celle qui, à notre avis, est une réalité différente
de celle qui était en 1946, même si nous pourrions déclarer avec
toute tranquillité - et nous le faisons même tous les jours, quand
nous parlons de la question du Statut - que nous n'étions
absolument pas satisfaits de la loi du 1946, parce qu'elle ne
représentait absolument pas les exigences, je ne dis pas les
aspirations du peuple valdôtain, mais même pas les exigences du
Conseil régional de la Vallée d'Aoste, qui s'était exprimé avec une
proposition de loi à lui, qui n'a pas été acceptée en ce moment par
la Constituante. Il y a un fait que nous voulons rappeler ici: si
le Statut proposé par le Conseil régional de la Vallée d'Aoste
aurait été accepté par la Constituante, nous aurions aujourd'hui un
Statut beaucoup plus avancé que ce qui nous a été octroyé. Fait ce
petit rappel, je vais dire que, comme nous avons eu dans les années
'60 la mode de la mini-jupe, et comme nous avons toujours des
modes, il y a en ce moment en Italie la mode de remettre en
discussion la Constitution et d'autres arguments de grande
importance. Cette mode facilement est importée dans les différentes
réalités régionales et alors un peu partout on voit réapparaître
des réformes qui parlent de modification des Statuts des
différentes Régions.
Alors, nous sommes préoccupés parce que nous avons vu que les
réformes qui sortent à l'égard de la modification de la
Constitution de l'Etat italien sont bien intéressantes, mais on a
l'impression que plutôt qu'avancer dans le degré de la démocratie
ces réformes nous feraient arrièrer sur ce plan; et là nous ne
pouvons qu'accepter l'option qui a été faite par M. Dolchi, en
rappelant les déclarations de notre Président Caveri: attention,
toucher le Statut en ce moment et surtout le toucher, non dans le
moment dans lequel en parlait le Président Caveri, qui était encore
favorable aux autonomies, - il suffirait de rappeler dans cette
salle la discussion que nous avons faite, il y
a quelque
jour, sur une question extrêmement importante, c'est-à-dire la
répartition financière, et je ne parle pas de quantité, je suis
d'accord avec M. Riccarand qui, j'espère, sera d'accord avec nous,
mais je parle de la question de principe - mais le toucher en ce
moment si défavorable pour n'importe quel type d'autonomie, je
crois que là il faudrait faire bien attention à nous mettre sur ce
chemin, parce qu'on sait comme l'on part, et à ce propos je partage
l'avis de M. Dolchi, mais on ne sait pas où l'on arrive. Dans ce
sens je propose de faire des discussions, de promouvoir des
initiatives de façon que le peuple valdôtain, les écoles, les
étudiants, les gens de culture, les différentes associations qui
oeuvrent en Vallée d'Aoste, puissent discuter le Statut: cela sera
non seulement accepté mais bienvenu de la part de l'Union
Valdôtaine.
L'Union Valdôtaine dans son coeur n'a pas même le dernier projet
de Statut qui a présenté en décembre 1982, mais a dans sa tête un
autre projet; quand même nous sommes disponibles à discuter sur ce
sujet en apportant notre contribution.
Sur le problème de principe je voudrais ajouter que nous
aimerions, après toutes les discussions qu'on voudra faire et si on
arrivera à demander des modifications du Statut, que cela soit fait
à l'unanimité de la part de ce Conseil. En ce qui concerne au
contraire la création des Commissions spéciales, je déclare au nom
de la majorité toute entière, que la majorité est contraire en
principe à la constitution des Commissions spéciales formées par
des Conseillers régionaux, parce qu'en 1979, quand nous avons voulu
arriver à la modification du règlement qui concernait les
Commissions, nous avons diminué le nombre des Commissions normales
de 7 à 5, en concentrant le travail dans ces Commissions, qui
résument finalement toutes les exigences au niveau du Conseil; nous
retenons qu'elles soient suffisantes, en tant que Commissions
formées par des Conseillers régionaux, pour débattre de tous les
problèmes qui regardent le Conseil régional. D'ailleurs, si nous
allons à la formation d'une nouvelle Commission spéciale sur le
problème du Statut, elle sera quand même formée par les Conseillers
régionaux qui sont les mêmes personnes qui ont déjà des difficultés
à travailler dans les Commissions qui existent.
Et cela c'est une première considération. La deuxième, la plus
importante, c'est qu'en ayant personnellement une petite expérience
de travail dans la première Commission, qui s'appelle d'une façon
suffisamment claire "Commissione Affari Generali, Finanze,
Programmazione, Decentramento e Partecipazioni", il me semble que
dans cette Commission sont résumées pratiquement toutes les choses
qui sont demandées dans la motion dont nous parlons en ce moment.
Au sein de la Ière Commission, dans la législature qui est terminée
au mois de juin de cette année, nous avons affronté le problème du
Statut Spécial, comme venait de l'évoquer M. Torrione, et là nous
avons eu des difficultés à en parler, parce qu'il s'agissait d'un
problème délicat et nous étions à la fin de la législature, mais
surtout parce qu'un peu tous les représentants des différentes
forces politiques avaient des difficultés à parler d'un certain
problème; on aurait pu commencer un débat et une discussion.
Au contraire, par exemple, sur un problème extrêmement délicat
comme celui de la zone franche, je peux dire d'être satisfait du
travail qui a été fait à l'intérieur de la Commission Affaires
Générales parce que sur ce sujet on a su et on a pu aller jusqu'au
fond; nous avons eu des réponses ponctuelles sur un problème si
délicat et complexe. Je crois que les membres de la Commission qui
sont présents ici, peuvent dire que la Ière Commission a fait un
travail très valable et nécessaire aussi pour ceux qui voudront
approfondir l'argument de la zone franche.
Cela démontre que si l'on veut se pencher sur un problème
sérieusement, à l'intérieur des Commissions qui sont déjà
constituées au sein du Conseil, on peut le faire. C'est pour cela
que nous sommes contraires à la formation des Commissions spéciales
formées par les Conseillers régionaux. Nous retenons que cette
question très importante peut être tranquillement discutée à
l'intérieur de la Ière Commission et les Groupes de la majorité
s'abstiendront dans la votation de la motion qui a été proposée par
le parti socialiste.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND - (N.S.):
Intervengo su questa mozione del
P.S.I. con alcune perplessità che derivano da un lato dalla
constatazione della opportunità che una Commissione approfondisca
un esame della validità attuale dello Statuto Speciale della Valle
d'Aosta, dall'altro della difficoltà di affrontare questo argomento
e dell'opportunità di affrontarlo attraverso una Commissione
speciale.
Non crediamo che quello della revisione dello Statuto speciale
della Valle d'Aosta sia un problema prioritario da parte di questo
Consiglio regionale. Siamo anche noi convinti che esistono delle
parti dello Statuto, degli articoli che sono invecchiati diciamo
così naturalmente, che non rispecchiano più le attuali esigenze
amministrative e politiche, però riteniamo che fondamentalmente lo
Statuto nella sua composizione, nella sua sostanza globale sia uno
strumento ancora valido. Abbiamo dato un giudizio positivo su come
questa legge è nata ed è stata approvata da parte della
Costituente, e la riteniamo un compromesso dignitoso ed anche
saggio fra le due tendenze che c'erano in quel momento, cioè la
tendenza ancora fortemente centralistica e quella separatista che
pigiava strumentalmente sulla tendenza annessionistica. Credo che
la Costituente abbia trovato un punto di equilibrio saggio e questo
ha fatto si che lo Statuto abbia potuto essere uno strumento
importante per l'autonomia valdostana in questi anni.
Quindi la nostra posizione è che si possono anche rivedere
alcune parti dello Statuto, senza però stravolgerlo completamente e
mantenendo quella che è la sua sostanza attuale che rimane, a
nostro avviso, valida.
Il problema fondamentale non è tanto quello della revisione
dello Statuto quanto piuttosto la sua applicazione e la capacità di
gestirlo che ci darebbe dei grandi strumenti di autogoverno. Lo
stesso discorso - ed in questo condivido pienamente quello che ha
detto il Consigliere Tamone - va fatto rispetto alla Costituzione;
guardiamo con estrema preoccupazione a queste proposte di revisione
della Costituzione che ci sembrano andare in un'ottica di
restrizione degli spazi e degli strumenti di democrazia. Quindi non
siamo favorevoli certo ad una revisione globale della Costituzione
italiana ed abbiamo una certa cautela anche rispetto allo Statuto
speciale per la Valle d'Aosta.
Per quanto riguarda la Commissione, siamo favorevoli che ci sia
un organismo (può essere la Commissione Affari Generali), che
faccia una analisi approfondita di quelle che sono le carenze, i
limiti e le parti che possono essere modificate dall'attuale
Statuto, senza però avere la pretesa e l'ambizione di arrivare ad
un nuovo testo complessivo da presentare al Parlamento, perché
sarebbe rischioso e forse non è neanche necessario: dubito molto
che arriveremo a concordare un nuovo Statuto Speciale della Valle
d'Aosta superando le diverse posizioni che abbiamo su questo
problema. Sarebbe invece opportuno intervenire su alcuni aspetti
limitativi della legge per proporre, come è già stato fatto in
passato, alcune modifiche sui singoli articoli, sui singoli aspetti
che sono ormai superati dall'attualità dei fatti, che richiedono
una rapida revisione, chiedendo quindi al Parlamento di
pronunciarsi su modificazioni limitate.
In questo senso, da parte di Nuova Sinistra, verranno presentate
delle proposte di modifica allo Statuto su punti circoscritti.
Se la mozione viene mantenuta, il mio voto sarà favorevole con
le riserve che ho espresso.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Obiettivamente devo riconoscere one
alcune argomentazioni che sono state portate alla nostra attenzione
hanno anche della validità, però credo che sia necessario che in
questa occasione ripuntualizziamo un po' la nostra posizione anche
perché abbiamo apprezzato alcune precisazioni che ha fatto il
Consigliere Dolchi.
Riteniamo che la Valle d'Aosta sia in debito nei confronti dello
Stato, le cui responsabilità sono pesantissime, anche perché questo
Stato non era certo permeato di un tessuto regionalista; era uno
Stato che usciva da un'epopea di popolo quale è stata la lotta di
liberazione, ma nella sua struttura era uno Stato accentratore, che
voleva ancora far sentire il peso di una direzione unica e non di
un rispetto di quelle che erano le autonomie locali, dovute per
almeno venticinque anni a considerazioni che riguardano solo le
Regioni a Statuto Speciale, perché sappiamo che il dettato
costituzionale è stato attuato solo nel 1970.
Sono responsabilità evidenti che noi proprio in occasione della
revisione dobbiamo prospettare allo Stato in maniera dura, anche
perché ha senso una revisione dello Statuto se lo Stato prende atto
che nei confronti di questo strumento indispensabile per la vita
della nostra Regione obiettivamente si è comportato come uno Stato
in alcuni casi borbonico e anche papalino. Le inadempienze sono
evidenti, nessuno sta qui a voler difendere ciò che non è
difendibile, però dobbiamo almeno prendere atto che le
preoccupazioni che esprimeva il compianto Presidente Caveri erano
preoccupazioni che si riferivano anche ad un'Italia un po' diversa,
ad un Parlamento italiano che aveva un altro tipo di
indisponibilità nei confronti delle autonomie locali. Questo
discorso, per effetto della creazione delle Regioni a Statuto
ordinario, ha fatto un passo avanti per cui allora si poteva dire
che era pericoloso innestare un processo di revisione statutaria
perché - riprendo una frase che mi sembra sia del Consigliere
Tamone - si sa dove comincia ma non si sa dove va a finire; oggi
credo che si possa accordare allo Stato una certa fiducia - con
tutte le responsabilità che gli abbiamo addossato - perché non
possiamo dimenticarci che questa Repubblica finalmente ha un
tessuto regionalista.
Ma il discorso della revisione, e qualcuno lo ha detto meglio di
me, serve anche a colmare alcuni divari che esistono fra il nostro
Statuto e Statuti ordinari di altre Regioni. Obiettivamente, in
certe materie, lo Statuto è più limitativo di altri e quindi la
revisione servirebbe oltretutto a mettere al pari la Valle d'Aosta
con quella che è l'altra realtà del paese che non ha la specificità
e la peculiarità della nostra Regione. Ebbene qui, anche se in
maniera molto episodica e breve, diciamo al Consigliere Tamone che
siamo d'accordo con lui con le analisi che ha fatto: lo Statuto del
'48 è limitativo rispetto al progetto che era stato votato dal
Consiglio regionale. Indubbiamente alcune norme erano più vicine al
modo di essere della collettività valdostana nell'ambito della
proposta e non hanno poi trovato un riscontro nello Statuto stesso.
Su questo siamo d'accordo, come siamo d'accordo nell'usare quel
termine "octroyé" che in effetti ha una sua ragione storica, perché
le condizioni della Valle d'Aosta - direi alcune condizioni anche
internazionali - erano tali per cui il discorso sul patto che
faceva il Consigliere Dolchi può anche far riflettere perché in
certi casi credo sia stata un'esigenza ed una necessità.
E' proprio perché vogliamo anche riguardare con occhio
spersonalizzato la nostra storia che vogliamo occuparci della
revisione dello Statuto e mi permetta, Consigliere Tamone - non
voglio fare della polemica, ma puntualizzare - non per seguire
pedissequamente la moda della revisione istituzionale, di cui il
nostro partito si è fatto promotore in campo nazionale, anche
perché non credo che si possa interpretare come una moda il fatto
che, per riconoscimento di tutte le forze politiche presenti nel
nostro paese le nostre istituzioni non funzionano più con quella
celerità con cui la società civile si sviluppa, abbiamo un
Parlamento che è stanco, che non consente al governo di governare e
che è in ritardo rispetto al paese; è farraginoso il suo modo di
legiferare e qui potremmo citare altri mille modi di non essere di
questo Stato, perché allora la democrazia in effetti resta una
parola vuota e qui farei il ragionamento contrario, cioè se le
istituzioni non recepiscono le istanze di chi forma la società
civile, dei cittadini, allora è chiaro che poi il riflusso, il
ritorno indietro diventa a volte una chimera cui troppi sono
suscettibili di richiamo.
Questo pericolo esiste anche nei riguardi del nostro sistema di
autogoverno; non scendo nel dettaglio però voglio tranquillizzare
il Consigliere Riccarand: i progetti di legge - lui li avrà
esaminati meglio di me - che sono stati presentati dal P.S.I.,
dall'Union Valdôtaine e dal P.S.D.I., non riguardano la revisione
globale dello Statuto; lungi da noi e dai proponenti un'operazione
di questo tipo che, fra l'altro, se dovesse essere condotta
porterebbe a risultati sostanzialmente diversi da quelli, perché
avrebbe delle implicazioni di ben altra portata. Si tratta di
modifiche dello Statuto là dove è un po' vecchio, anacronistico
oppure non sufficientemente adeguato alla realtà della Valle
d'Aosta del 1983, alle esigenze della sua popolazione.
Il testo ce l'ho qui (non è che voglia citare il nostro, poiché
ci sono cose che sono anche comuni): obiettivamente, il alcune
materie, siamo in una posizione di retroguardia e la cosa non mi
sembra sia favorevole allo sviluppo del nostro sistema di
autogoverno. Faccio un esempio che mi sembra importantissimo in un
contesto di autonomia:
la competenza legislativa in materia di Enti locali, poiché è
sciocco che abbiamo l'autonomia e poi non possiamo regolare le
collettività minori che nell'ambito di questa vivono e prosperano.
Anche la legge elettorale è una stortura del nostro Statuto, così
come la composizione numerica del Consiglio regionale che esclude
attualmente -e mi rifaccio anche al discorso dell'autonomia - una
Comunità come quella Walser: sono esigenze che sono venute
maturando perché il nostro sistema di autogoverno è quello sancito
dallo Statuto e non è quello che invece nella nostra Regione si
esplica nell'attività quotidiana. La rappresentanza nel Parlamento
europeo non poteva certo prevederla lo Statuto nel '48, quando la
situazione europea era ben diversa da quella che è attualmente.
Credo che per l'esame di questo problema, proprio per quelle
garanzie che si sono richieste in quest'aula, sia opportuno, ai
sensi del regolamento, nominare una Commissione; il ridurre tutta
la revisione statutaria ad un qualsiasi altro progetto di legge mi
sembra sia poco riguardoso oltretutto nei confronti del nostro
sistema di autogoverno. Il dibatterlo all'interno della Commissione
Affari Generali ci troverebbe un po' imbarazzati, perché il P.S.I.
in quella Commissione non è rappresentato. E' vero che può essere
integrata, ma anche dal punto di vista della rappresentanza e della
dignità dei Gruppi mi sembra che trovare un terreno su cui siamo
tutti d'accordo, che è quello della Commissione speciale potrebbe
dare una diversa dimensione, dando anche la possibilità alla
Commissione, che non è quella degli Affari Generali ma che è quella
ad hoc, di scendere fra la gente. Quel discorso che facevo, che ha
trovato consenzienti anche altri Consiglieri, riguarda una
Commissione che può essere limitata nel tempo, che può andare a
dibattere le istanze sociali espresse dalla popolazione o dal monda
della scuola, i presupposti secondo cui ogni forza politica chiede
questa revisione, per far sì che la gente partecipi a questo lavoro
di elaborazione e in modo che lo Statuto diventi un fatto di
coscienza per ogni valdostano. Ed anche sotto questo aspetto, se
vogliamo "culturale", ha un significato nominare una Commissione
speciale.
Non ho altro da aggiungere. Ritengo che sia un atteggiamento un
po' lontano dalla realtà quello di riproporre, in fondo, quello che
era già stato l'iter che aveva subito una precedente mozione del
P.C.I. che chiedeva una Commissione speciale, investendo di nuovo
del problema la Commissione Affari Generali. Se questa nostra
istanza non verrà accolta, presenteremo il progetto di legge, che
riteniamo abbastanza compiuto nel suo articolato, e lo discuteremo
secondo l'iter normale, con senso di rammarico per tutte le
considerazioni fatte poc'anzi ed anche perché non mi stupirei per
la nomina di una Commissione sull'Autonomia, visto che in passato
sono state nominate Commissioni per problemi che avevano una
dimensione ben diversa, ad esempio la Commissione per l'Energia,
che è un problema importante ma credo che fosse un'espressione
consiliare. Non abbiamo i numeri, non abbiamo la forza, ritenevamo
che fosse tra l'altro un modo per avvicinare certe posizioni che
invece paiono allontanarsi, che fosse un terreno non di scontro ma
di confronto, ringraziamo le forze politiche che hanno dichiarato
di votare a favore della nostra mozione, riprenderemo l'iter che ci
è consigliato, della Commissione Affari Generali, sperando che
questo dibattito sia proficuo egualmente, seppure in un'ottica più
limitata, nell'interesse della collettività valdostana.
PRESIDENTE
: Dichiaro chiusa la discussione generale.
Ha chiesto di parlare per dichiarazione di voto il
Vice-Presidente Dolchi, ne ha facoltà.
DOLCHI - (P.C.I.):
Nous confirmons notre avis favorable à
la motion du Groupe socialiste et prenons acte, en même temps, de
la position de la majorité, qui n'a pas changée depuis le 30 juin
1982. Je crois que c'est un peu se cacher derrière un doigt parce
que, comme a dit le Conseiller Torrione, un Conseiller qui présente
une loi a le droit de participer aux réunions de la Ière
Commission, et la Ière Commission a le devoir, dans le délai de
trente jours, d'examiner ce projet de loi, si non ce sera le
Conseil qui l'examinera.
Nous, et c'est pour cela que nous votons la motion, nous sommes
dans la même position de l'année passée: le problème statutaire est
très important et nous croyons qu'une Commission spéciale, limitée
dans le temps - un an - aurait pu mieux que la Ière Commission
avoir tous les relais, les contacts avec la vie valdôtaine, les
associations, les partis, avec des experts de la vie politique,
pour faire un travail plus suivi, plus conforme à ce que les
Conseillers et même le Conseiller Tamone on dit, c'est-à-dire nous
présenter un travail de recherche, avec les dangers et les
avantages d'une initiative de ce genre.
PRESIDENTE:
Ha chiesto di parlare per dichiarazione di
voto il Consigliere Aloisi, ne ha facoltà.
ALOISI - (M.S.I.):
La mozione presentata dal P.S.I. mi
trova d'accordo perché se a livello nazionale si avverte la
necessità di una certa revisione della nostra Costituzione, questa
si sente anche a livello regionale nei confronti del nostro
Statuto, poiché la storia va avanti e non dobbiamo perdere il passo
con essa.
Non sono d'accordo sulla proposta del Consigliere Tamone di
delegare alla Commissione Affari Generali la discussione, perché é
molto diminutiva, non essendo rappresentativa di tutte le forze
politiche.
Sono d'accordo a creare una Commissione dove siano rappresentate
tutte le forze politiche rappresentate in questa assemblea e voterò
in favore della mozione del P.S.I..
PRESIDENTE:
Metto in approvazione la mozione in
oggetto:
ESITO DELLA VOTAZIONE
Presenti: 27
Votanti: 11
Astenuti: 16 (Beneforti, Bondaz, De Grandis, Faval, Fosson,
Lanièce, Lanivi, Maquignaz, Marcoz, Martin, Perrin, Pollicini,
Ricco, Stévenin, Tamone, Voyat)
Favorevoli: 11
Il Consiglio non approva
PRESIDENTE:
IL Consiglio sospende i suoi lavori e li
riprenderà alle ore 16. La seduta è tolta.
La seduta termina alle ore 12,52.
