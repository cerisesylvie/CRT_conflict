Classificazione
CONSIGLIO REGIONALE
Costituzione e funzionamento degli organi consiliari



Oggetto del Consiglio n. 2974 del 7 novembre 2017 - Resoconto
OGGETTO N. 2974/XIV - Accettazione delle dimissioni
rassegnate dal Consigliere Carlo Norbiato dalla carica di
Segretario del Consiglio regionale e sua sostituzione.
Rosset (Presidente) -
Punto n. 3.02 all'ordine del
giorno. Il Consiglio regionale, con provvedimento n. 2655 del 21
marzo 2017, ha eletto alla carica di Segretario del Consiglio
regionale il Consigliere Carlo Norbiato. In data 31 ottobre 2017 il
Consigliere Carlo Norbiato ha rassegnato le dimissioni dalla carica
di Segretario del Consiglio regionale. Il Consiglio, pertanto, è
chiamato a procedere all'accettazione delle dimissioni e alla sua
sostituzione. Pongo quindi in votazione l'accettazione delle
dimissioni del Consigliere Carlo Norbiato dalla carica di
Segretario. Dichiaro aperta la votazione. La votazione è
chiusa.
Presenti: 34
Votanti           
: 34
Favorevoli: 34
Il Consiglio approva all'unanimità.
Preso atto delle dimissioni, passiamo ora all'elezione del
Segretario del Consiglio. Ricordo all'Assemblea che - come nella
votazione precedente - la sostituzione dei componenti dell'Ufficio
di Presidenza avviene con votazione per scheda. Ogni Consigliere
può scrivere sulla propria scheda un solo nome. È eletto colui che
al primo scrutinio ha ottenuto il maggior numero di voti; a parità
di voti, è eletto il più anziano di età (articolo 7, comma 5 del
Regolamento interno).
Ci sono proposte? Ha chiesto la parola il Consigliere Gerandin;
ne ha facoltà.
Gerandin (GM) -
Non sarò io a fare la proposta, ma era
esclusivamente per dire - come ho peraltro annunciato in Conferenza
dei Capigruppo - che noi ci saremmo aspettati alcuni chiarimenti in
merito alle notizie che filtrano, ormai giornalmente, su quello che
viene da tutti presentato come un accordo della nuova maggioranza
in merito alla sostituzione del Presidente del Consiglio. Pensavo,
dopo la sostituzione del Presidente, che ci fosse una comunicazione
da parte di qualcuno della maggioranza che ci confortasse per
capire se esiste un accordo o se è pura fantasia degli organi di
stampa, anche perché ormai abbiamo letto tante versioni: in
italiano, in francese, ci manca solo la traduzione in inglese e poi
penso che tutti avranno la possibilità di leggere di questo
accordo.
Dico questo perché penso che con questa "Beautiful" di questa
legislatura in salsa valdostana del cambio di svariate poltrone
all'interno del Consiglio e dell'Esecutivo, se risparmiamo
l'ulteriore puntata riferita ad un'eventuale futura sostituzione
del Presidente, probabilmente è il caso di chiudere la partita in
una volta sola. Poi - torno a dire - può darsi che i documenti che
filtrano nelle varie versioni (scritti e non sottoscritti) facciano
parte magari della fantasia; però, al di là di tutto, è proprio per
fare chiarezza, per sapere se esiste questo accordo. Peraltro si
legge che queste dimissioni decorreranno a partire dalla
présentation du budget régional 2018/2020 aux Commissions
compétentes du Conseil.
Tenuto conto che tra l'altro il
Presidente e l'Assessore ci hanno detto che sarà di imminente
presentazione la proposta dell'Esecutivo in Commissione sul
bilancio regionale, io dico che, settimana più o settimana meno, la
poltrona si può anche lasciare con una settimana di anticipo.
Evitiamo queste sostituzioni a
step
e a puntate! Era solo ed
esclusivamente per capire, perché l'altra volta è stato piuttosto
chiaro il Presidente, quando il collega Fosson ha sollevato il
problema se c'era o meno, e ha risposto. Però, visto che da allora
ci sono elementi nuovi, ci sono pubblicazioni di testi in italiano
e in francese, era per capire e per evitare ai valdostani
l'ennesimo "Charaban valdôtain".
Presidente -
Ha chiesto la parola il Consigliere
Chatrian; ne ha facoltà.
Chatrian (ALPE) -
Proprio come anticipato in Conferenza
dei Capigruppo, immaginavamo una discussione generale per quanto
riguarda l'Ufficio di Presidenza, anche a seguito delle dimissioni
del collega Fosson e del collega Norbiato.
Visto che ci sembrava di dominio pubblico la volontà da parte di
questa nuova maggioranza di eleggere un nuovo Presidente del
Consiglio, vorremmo entrare nel merito, fare una valutazione e un
confronto di natura politica generale, dal momento che due
componenti dell'Ufficio di Presidenza su cinque hanno rassegnato le
dimissioni qualche settimana fa. Si poteva probabilmente affrontare
il dibattito nel merito, soprattutto se a monte, da parte vostra,
c'è l'accordo di un cambio al vertice della Presidenza del
Consiglio. Anche se più volte avevamo ribadito in quest'aula che la
Presidenza del Consiglio è tema di tutte le forze politiche, è
comunque tema dell'Assemblea, per cui
à plus fortes raisons
poteva essere il momento opportuno per entrare nel merito e fare
una discussione ampia, ma non dopo la Finanziaria, il bilancio. Non
capiamo perché si debba fare dopo il bilancio e non prima, se c'è
la voglia di modificare anche gli assetti di questa Assemblea; mi
sembra che in questa legislatura non ci siamo fatti mancare
assolutamente nulla!
Il rammarico, dal punto di vista politico, è quello di non aver
potuto discutere e confrontarci nel merito, soprattutto se gli
annunci vanno in un'altra direzione. Avremo modo sicuramente di
affrontare un ulteriore cambio, se ci sarà, da parte vostra, a
seguito di accordi che avete preso qualche settimana fa. Questo
cambio da fare alla Presidenza avverrà pubblicamente, ma oggi
poteva essere comunque un'anticipazione, visto e considerato che
sembra che gli accordi che avete stipulato tra di voi qualche
settimana fa vadano in un'altra direzione.
A nome dei gruppi di opposizione presentiamo alla carica di
Segretario del Consiglio il collega Carlo Norbiato.
Presidente -
Ci sono altri interventi? Non ci sono altri
interventi. È stato proposto il nome di Carlo Norbiato, quindi
chiederei di consegnare le schede. Ha chiesto la parola l'Assessore
Perron; ne ha facoltà.
Perron (UV) -
Solo per una precisazione. Gli accordi
politici che hanno portato alla nascita del Governo Viérin
prevedono anche un avvicendamento alla Presidenza del Consiglio
regionale. È un accordo politico chiaro fatto tra l'Union
Valdôtaine e l'Union Valdôtaine Progressiste, che trova ovviamente
l'accordo anche del Partito Democratico e di EPAV, e prevede una
successione alla Presidenza del Consiglio regionale quando il
Governo regionale presenterà il bilancio che verrà trasmesso alle
competenti Commissioni consiliari. Questa è una tempistica molto
chiara, codificata e scritta a chiare lettere, pertanto non ha
senso parlarne oggi.
Presidente -
Ha chiesto la parola il Consigliere
Chatrian... però, scusate, io avevo chiuso la discussione e siamo
in fase di votazione... comunque prego, ne ha facoltà. Le do la
parola.
Chatrian (ALPE) -
Apprendiamo oggi dal collega Perron
che, nel momento in cui la Finanziaria regionale sarà trasmessa
alle Commissioni competenti, ci sarà un avvicendamento alla
Presidenza del Consiglio. Penso sia
à la une
quello che oggi
ci ha confermato il collega Perron in merito agli accordi che avete
stipulato: tra brevissimo ci sarà - quindi si presuppone il
prossimo Consiglio - un avvicendamento alla Presidenza del
Consiglio, se lunedì 13 il Governo regionale approverà la bozza
della Finanziaria.
Presidente -
Prego il collega di procedere all'appello
per la votazione.
Esito della votazione:
Presenti: 34
Votanti: 34
Schede valide: 32
Schede bianche: 13
Schede nulle: 2
Hanno riportato voti:
Norbiato Carlo: 13
Bertin Alberto: 3
Cognetta Roberto: 1
Contoz Paolo: 1
Gerandin Elso: 1
Proclamo pertanto eletto Segretario del Consiglio regionale il
Consigliere Norbiato.
