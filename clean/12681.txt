Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3617 del 16 luglio 1992 - Resoconto
OGGETTO N. 3617/IX Presentazione di un disegno di legge per
la ristrutturazione dei livelli del personale regionale.
(Interrogazione)
Interrogazione Visto l'accordo tra le organizzazioni
sindacali e la Regione in ordine alla ristrutturazione dei livelli
del personale regionale;
i sottoscritti consiglieri regionali
Interrogano
la Giunta regionale per sapere se intende provvedere a
presentare al più presto il disegno di legge e se l'accordo
raggiunto è ancora ritenuto valido.
F.to: Ricco, Bondaz e Chiofalo
Presidente
Ha chiesto la parola il Presidente della
Giunta Lanivi, ne ha facoltà.
Lanivi (GM)
Riguardo a questo problema, spero di essere
esauriente sullo stato dei lavori. Gli interroganti, mi pare,
parlano dell'accordo tra le organizzazioni sindacali e la Regione
in ordine alla ristrutturazione dei livelli del personale
regionale.
In questo senso è improprio usare il termine "accordo" e si può
dire che in questo momento non è stato ancora siglato nessun
accordo di questo tipo.
In realtà esiste allo stato attuale una proposta della
Commissione paritetica di revisione dei profili professionali
inseriti nelle otto qualifiche funzionali in cui si articola la
struttura regionale con l'esclusione dei profili della
dirigenza.
Il lavoro svolto dalla Commissione paritetica è durato circa due
anni e l'esame del documento che è un documento a mie mani e che è
il frutto del lavoro svolto, basta da solo, a far comprendere le
difficoltà che ha incontrato la Commissione per predisporre le
singole schede dei profili professionali che hanno richiesto
contatti con i responsabili preposti ai servizi e agli uffici della
Regione nonché il testo di legge che dovrebbe essere sottoposto
all'approvazione del Consiglio.
Il giudizio della Giunta sul lavoro svolto della Commissione
paritetica può considerarsi buono, positivo in tutti i sensi, e si
dovrebbe procedere da questo momento nel seguente modo: sottoporre
all'esame della Commissione l'elaborato per la contrattazione
portato a termine dalla Commissione paritetica; sottoscrivere con
le Organizzazioni sindacali l'accordo relativo alla materia di cui
si tratta; approvazione in Giunta con deliberazione la proposta del
disegno di legge da inoltrare al Consiglio regionale per un
ulteriore iter del disegno di legge stesso.
In merito alla questione posta dall'interrogazione va precisato
che l'iter indicato ai precedenti punti è indispensabile in quanto
la materia rientra tra quelle previste dalla lettera c)
dell'articolo 3 della legge 63 del 1989 concernente la
contrattazione collettiva disciplinata in base ad accordi.
Va rilevato che i lavori della Commissione paritetica si sono
conclusi nella riunione del 26 maggio e, a seguito della formazione
della nuova maggioranza, si è reso indispensabile sostituire i
membri di parte politica della Commissione stessa con apposito
provvedimento della Giunta regionale in data 12 giugno. Per
concludere si può presumere di sottoporre la proposta di disegno
legge all'esame della Commissione per la contrattazione alla
ripresa dei lavori autunnali.
Si dà atto che, dalle ore 10,30, presiede il Vicepresidente
Trione.
Presidente
Ha chiesto la parola il Consigliere Bondaz,
ne ha facoltà.
Bondaz (DC)
Avrebbe dovuto parlare sicuramente il
Consigliere Ricco ma per le ragioni che voi conoscete non è qui. Io
mi limito a ringraziare il Presidente per le sue informazioni.
