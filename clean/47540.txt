Classificazione
DEMANIO E PATRIMONIO REGIONALE
FINANZA REGIONALE E LOCALE
Partecipazioni azionarie regionali



Oggetto del Consiglio n. 3793 del 11 luglio 2024 - Resoconto
OGGETTO N. 3793/XVI - Interrogazione: "Riqualifica
dell'edificio denominato "stabilimento DNS02" sito nel comune di
Donnas".
Bertin (Presidente) -
Punto n. 17. Risponde l'assessore
Bertschy.
Bertschy (UV) -
Le richieste sono: "se il Governo
regionale, l'Assessore competente abbia previsto di riqualificare e
utilizzare il suddetto edificio", un edificio che nelle premesse si
evidenzia in stato di incuria e di abbandono, la risposta è sì, si
è previsto di riqualificare e utilizzare l'edificio, attualmente è
parzialmente locato quest'edificio e c'è un'avanzata richiesta per
un utilizzo complessivo da parte di una nuova impresa.
Domande 2 e 3: "se siano state attuate le ultime operazioni di
pulizia e ripristino dell'area circostante" e "chi sia ad oggi il
responsabile della manutenzione dell'area", rispondo a tutte e due
le domande, le attività di pulizie sono eseguite periodicamente,
sono in capo a VdA Structure e in parte all'attuale conduttore del
lotto occupato, che ovviamente ne ha per la sua parte. In questo
ultimo periodo erano e saranno previste delle ulteriori pulizie, in
questi giorni VdA Structure ci segnala che sono state sospese per
intervenire su un paio di immobili che hanno subito dei danni e
soprattutto creato una serie di problemi alle aree circostanti in
seguito agli eventi atmosferici dell'ultimo periodo. In ogni caso
confermo quello detto al primo punto, è un immobile che in questo
momento è oggetto di una trattativa con un'impresa che speriamo
possa vedersi poi realizzata così da avere una piena
occupazione.
Presidente -
Per la replica, ha chiesto la parola il
consigliere Planaz, ne ha facoltà.
Planaz (RV) -
Grazie Assessore per la risposta. Intanto
fa piacere che l'immobile sia oggetto di trattativa e dispiace
anche un pochino fare un'iniziativa di questo tipo, ma se poi ha
occasione solo di dare un'occhiata per vedere qual è la situazione
visto che nella sua risposta ha detto che le manutenzioni vengono
fatte abbastanza di frequente... posso assicurarle che ci sono
cespugli di una certa dimensione che non sono stati oggetto di una
manutenzione recente.
L'altro punto che ho pensato di fare... parte dell'edificio non
è ancora locato e per un'eventuale visita o qualsiasi bando nelle
condizioni in cui si trova... un cespuglio addirittura è davanti a
una porta d'ingresso, è quello che si vede dalla parte esterna...
non voglio pensare alla parte interna... spero che non sia in
condizioni di questo tipo, anche perché la parte di fronte
all'autostrada, che fortunatamente è mantenuta più pulita... però
dispiace vedere in quelle condizioni un edificio di quelle
dimensioni, di quella struttura e anche di non recente costruzione
ma ancora di buona presentazione.
Abbiamo pertanto ritenuto opportuno fare questa segnalazione,
non me ne voglia. Se in futuro si farà un po' più attenzione alla
cura di questi edifici, secondo noi, non sarà così malvagio.
