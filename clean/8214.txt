Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2655 del 11 marzo 1987 - Resoconto
OBJET N. 2655/VIII - COMMUNICATIONS DU PRÉSIDENT DE LA
JUNTE.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Encore à propos de l'information:
dernièrement, tous se sont aperçus des difficultés du centre RAI.
Une rencontre a eu lieu avec la Présidence de la Junte, une autre
avec la Présidence du Conseil, une autre encore aura lieu avec les
Chefs de groupe, pour examiner les possibilités d'intervention
concrètes et surtout pour essayer de modifier l'intention de
déplacer en fin de soirée le téléjournal, ce qui n'aurait plus de
sens. Parallèlement je voulais faire savoir au Conseil que la
rencontre prévue pour le 12 à Rome avec le Président de l'IRI, M.
Prodi, est confirmée pour la matinée.
Il serait bien aujourd'hui de se renseigner sur la possibilité
de maintenir les travaux pour demain, vu que l'assesseur compétent
et moi-même serons absents. La rencontre à laquelle nous devons
participer est importante: elle a été demandée depuis des mois au
Président de l'IRI. Nous espérons avoir des nouvelles susceptibles
d'aller dans la direction que le Comité unitaire avait
soulignée.
Pour ce qui est des problèmes du casino, je voudrais dire au
Conseil que jusqu'à présent nous avons su par la presse les
nouvelles, mais que le réquisitoire du Ministère public a été
déposé et, partant, les avocats intéressés présenteront les
mémoires; d'ici deux mois, le juge d'instruction présentera
officiellement les mémoires et les éventuels renvois en jugement.
Chacun sait que, pour l'instant, la question est soumise au secret
de l'instruction et, par conséquent, il y a encore la possibilité
de faire d'autres considérations que celle que je viens de
faire.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Mi auguro che l'incontro con la RAI e
con i suoi redattori sia utile a sciogliere alcuni nodi ed a
chiarire alcuni atteggiamenti, sia agli uni, che agli altri.
Riconfermo pubblicamente che noi siamo sempre stati molto
critici nei confronti dell'informazione fornita dalla RAI, che, a
nostro parere, non è "garantista", nel senso che proietta
all'esterno un'immagine di questo Consiglio estremamente scadente.
Poiché ci consideriamo parte in causa, ci dichiariamo disponibili a
trovare una soluzione, solo a condizione che tale atteggiamento sia
reciproco. Diciamo molto chiaramente che, in caso contrario, il
discorso relativo alla RAI procederà senza la presenza del Partito
Socialista Italiano, perché non riusciamo a comprendere come mai,
dopo anni di prese di posizione, di iniziative consiliari, di
mozioni e di interpellanze, il prodotto fornito dalla RAI di Aosta
possa essere così scadente.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Dichiaro che non prenderò parte
all'odierna riunione dei Capigruppo, che affronterà i problemi
della RAI. La mia posizione nei confronti della sede RAI di Aosta è
stata sempre critica, perché ho sempre ritenuto, e ritengo, che
l'informazione che essa ha fornito è stata carente e non obiettiva.
Di questo atteggiamento, tenuto da alcuni giornalisti della RAI
aostana, ha sofferto in maniera particolare il mio Partito.
Non comprendo il senso di questo sciopero ad oltranza ed il
contenuto delle loro richieste. Vorrei sapere che cosa intendono
fare con i nuovi mezzi e con il nuovo personale. Chiedono forse
tutte queste cose per darci un'informazione come quella che ci è
stata fornita sino ad oggi? Io non parteciperò alla riunione dei
Capigruppo, non voterò nessun ordine del giorno ed invierò a Roma
una mia relazione sulla qualità dell'informazione che finora è
stata offerta dalla Sede RAI di Aosta.
Per quanto concerne la posizione del Presidente della Giunta
regionale, vorrei sottolineare un particolare che ha colpito non
solo il sottoscritto, ma credo anche l'opinione pubblica. Da
notizie di stampa, il procuratore De Crescenzio afferma: "La
posizione del Presidente della Giunta regionale è considerata
ancora più grave, data l'importanza - della quale aveva saputo da
Alessandro Sanchioli, Commissario straordinario al Casinò - dei
furti che avvenivano ai giochi americani, non sentì il dovere di
presentare alla magistratura...". Ed io qui aggiungo: "Non sentì il
dovere di presentare alla Commissione Affari Generali, che indagava
sul Casinò di St. Vincent", nella quale io ebbi a precisare che il
Presidente della Giunta nascondeva documentazioni, ma non ero a
conoscenza che aveva nascosto anche alla magistratura delle
informazioni, nelle quali il Sanchioli dichiarava che al Casinò si
continuava a rubare. Il Presidente della Giunta ha finto che nulla
fosse accaduto.
Si tratta, ovviamente, di gravi affermazioni nei confronti di un
Presidente che avrebbe il dovere di dimettersi e di rinunciare
all'amnistia per affrontare liberamente l'opinione pubblica e
dimostrare la sua estraneità. Se queste notizie riportate dalla
stampa dovessero riferire esattamente il contenuto della
requisitoria del Pubblico Ministero, ritengo che il Presidente
della Giunta regionale dovrebbe trarne le debite conclusioni. Non è
possibile che un Presidente della Giunta, venuto a conoscenza di un
fatto così grave, che si consumava ad uno o due anni di distanza
dal "blitz" di S. Valentino, potesse continuare a tacere non solo
alla magistratura, che l'ha scoperto in un momento successivo, ma
anche a noi Commissari, che per anni interi abbiamo lavorato in
seno alla Commissione d'inchiesta, mentre c'era qualcuno che
cercava d'insabbiare l'indagine. È un fatto grave che non può
assolutamente essere sottaciuto.
Nell'incontro che nei prossimi giorni avremo con Chamonal, uno
dei maggiori imputati della vicenda relativa al Casinò di St.
Vincent, avremo modo di chiarire altre situazioni che sono state
nascoste alla Commissione, perché c'era qualcuno che cercava di
"depistare" le indagini. Nei prossimi giorni avremo modo di
scoprire la realtà che c'era dietro i lavori di questa
Commissione.
Io non voglio accusare nessuno e neppure intendo cercare la
testa di nessuno, però è necessario che tutta questa vicenda venga
chiarita.
Posso anche accettare l'invito del Presidente della Giunta a
discutere il tutto al momento del rinvio a giudizio, però questo
fatto è grave e deve essere ben evidenziato.
Termino il mio intervento precisando che mi riservo di assumere
tutte le iniziative possibili al momento in cui ci sarà la
comunicazione ufficiale del rinvio a giudizio.
PRESIDENTE:
Comunico ai colleghi Consiglieri che il
Presidente Bondaz, pur essendo presente, ha dovuto rinunciare a
presiedere l'Assemblea, perché gli è improvvisamente mancata la
voce.
Ha chiesto la parola il Consigliere Aloisi; ne ha facoltà.
ALOISI (M.S.I.):
Colgo l'occasione offertami dalle
dichiarazioni del Presidente della Giunta per fare alcune
osservazioni di carattere politico sulla presentazione della
requisitoria del Pubblico Ministero in merito alla vicenda del
Casinò. Intendo fare delle osservazioni di carattere politico,
perché ritengo che il dibattito vero e proprio su questo argomento,
che ha sollevato e solleverà ancora tanto scalpore nel nostro
ambiente e nella nostra Regione, debba svolgersi quando ci sarà il
rinvio a giudizio. Anche se oggi abbiamo a nostra disposizione
degli elementi di giudizio, ritengo che il vero dibattito sia da
svolgere dopo, quando potremo giocare a carte scoperte. Tuttavia, è
necessario fare oggi delle considerazioni di carattere
politico.
Da questa requisitoria emerge un'immagine offuscata e degradante
della rappresentanza del potere politico della nostra Regione.
Questo è un fatto grave. Noi abbiamo un Presidente della Giunta
che, come ha già detto il Consigliere Baldassarre, è accusato in
modo pesante dal Pubblico Ministero di aver nascosto, di aver
cercato di nascondere certi fatti o di "depistare" le indagini. Uno
che faceva l'Assessore alle Finanze dichiara addirittura agli atti
che non sapeva niente dei problemi finanziari relativi al suo
Assessorato. Sembra, in pratica, essere stato "un povero imbecille"
(nel senso buono, ovviamente, e senza offesa), messo a fare
l'Assessore alle Finanze senza comprendere nulla delle funzioni che
era stato chiamato a ricoprire. Citando altre dichiarazioni, che
tutti hanno avuto modo di leggere sui giornali, ricordo che un
altro Assessore osservava i lavori relativi al Casinò come un
qualsiasi "uomo qualunque" della strada.
Dalla requisitoria del Pubblico Ministero e da tutta questa
situazione emerge la grave figura di una classe politica incapace e
degradante, che coinvolge non solo coloro che sono stati chiamati
in causa, ma anche tutti noi qui presenti e tutti coloro che,
rappresentando varie Forze politiche, dalla situazione che si è
venuta creando, subiscono delle conseguenze negative, perlomeno sul
piano morale.
Non mi dilungo oltre sull'argomento. Dico solo che quello che
emerge è molto grave e, oltretutto, riferendomi alla ultima
citazione fatta dal Consigliere Baldassarre, venerdì prossimo
dovremmo avere il famoso incontro con Franco Chamonal. Io mi auguro
che il Presidente della Commissione e la maggioranza di questo
Consiglio non esprimano la volontà di evitare questo confronto,
perché da esso, sicuramente, potranno emergere fatti e situazioni
molto significativi in merito alle accuse che io ho mosso qui, in
quest'aula, da due anni a questa parte e senz'altro verranno messe
in evidenza certe verità che qualcuno intende nascondere, perché
non vuole che vengano alla luce.
Approfitto di questa occasione per invitare il Presidente della
Commissione Affari Generali, incaricata dell'inchiesta sul Casinò
di St. Vincent, ed il Vicepresidente, che noi abbiamo voluto
unanimemente affiancare al Presidente della Commissione per
prevenire eventuali situazioni incresciose, a far sì che si sappia
con esattezza se questo incontro, previsto per venerdì mattina a
Milano, ci sarà o meno. Grazie.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Nel merito della prima questione che è
stata sollevata, possiamo confermare che noi prenderemo parte alla
riunione con la RAI, perché vorremmo avere più notizie sullo stato
di agitazione che ormai dura da diversi giorni. Come Gruppo
possiamo affermare che anche noi abbiamo dei rilievi da fare sul
modo in cui vengono fornite le notizie che riguardano il Consiglio
regionale e, più in generale, quelle riguardanti la vita politica
valdostana. Riteniamo che, comunque, debbano essere fatti degli
sforzi per migliorare l'informazione di carattere pubblico, che
riveste una sua importanza anche nella nostra Regione e ci
auguriamo che l'incontro possa dare, in questo senso, dei risultati
positivi.
Cogliamo l'occasione per intervenire anche sulla questione della
quale i giornali parlano in questi ultimi giorni e cioè sulla
deposizione della requisitoria del Pubblico Ministero, relativa
alla Casa da Gioco di St. Vincent. Dalle notizie apprese, noi
traiamo la sensazione che si sia fatto un passo avanti
nell'accertamento della verità e nel chiarimento delle singole
posizioni. A nostro giudizio si sta depositando il "polverone"
sollevato da più parti ed i fatti e responsabilità, da quello che
riusciamo a capire, stanno emergendo in modo più preciso.
Le notizie comparse non ci hanno sorpreso, tranne quella che si
riferisce alla proposta di amnistia per il Presidente della Giunta,
per omessa denuncia. Noi riteniamo che il Presidente della Giunta
dovrebbe fare lo sforzo di chiarire questo aspetto, perché le
notizie riportate dai giornali presentano il suo comportamento come
di ostacolo agli accertamenti della magistratura. Se questa
circostanza venisse confermata anche nella sentenza di rinvio a
giudizio, noi riteniamo che il Presidente della Giunta dovrebbe
sentire come ancor più impellente il dovere di chiarire la propria
posizione.
Da quanto sta emergendo noi ricaviamo la sensazione che
l'inchiesta abbia delineato in modo più preciso una situazione di
degenerazione dell'attività del Casinò, verificatasi principalmente
dopo l'installazione dei giochi americani. Dalle notizie che
emergono appare confermato che in quella sede vi fossero furti,
falsi in bilancio ed evasioni fiscali. Questa degenerazione appare
in modo sempre più preciso come favorita da un certo modo di
governare, "facilone", arrogante ed oligarchico. Intendiamo
sottolineare che è su questo modo di governare che nel passato si
sono appuntate le nostre critiche: un modo di governare poco
rispettoso delle procedure, dei regolamenti e della stessa
democrazia di questo Consiglio.
Si è pensato per un lungo periodo che la legalità ed il potere
consistessero nell'attuare ciò che ha in mente l'Esecutivo e ciò
che pensa il Presidente della Giunta, accettando con un certo
fastidio il confronto con il Consiglio e con le sue Commissioni;
ancora oggi alcuni hanno questa convinzione. Si è pensato che il
rispetto di certe procedure fosse un rallentamento del processo
decisionale o un cedimento alle pastoie burocratiche. Noi crediamo
che da questo modo di intendere l'amministrazione della cosa
pubblica siano derivati comportamenti illegittimi, violazioni di
norme e di procedure e si sia favorita una degenerazione nelle
attività della Casa da gioco.
Attendiamo con fermezza, senza spirito di rivalsa, la sentenza
di rinvio a giudizio. Una volta che avremo a disposizione tutti gli
elementi di giudizio chiederemo che si faccia un pochino di
chiarezza sul piano politico e che i comportamenti di ognuno siano
conseguenti. Noi riteniamo che, in questi anni, presso la Casa da
Gioco si siano verificati episodi che hanno danneggiato, oltre che
le risorse finanziarie della Regione, anche la vita democratica di
questo Consiglio ed il prestigio delle istituzioni regionali. Siamo
rispettosi dell'indipendenza della magistratura e dei diritti delle
persone e, perciò, non abbiamo partecipato a quell'orgia
scandalistica che voleva tutti ladri e tutti corrotti. Agiremo,
però, con fermezza e decisione, perché i comportamenti illegali,
gli abusi di potere e le violazioni della vita democratica siano
messi nel giusto rilievo, affinché non debbano più ripetersi in
futuro ed i cittadini possano giudicare in modo consapevole e
documentato la vita democratica di questo Consiglio.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Nuova Sinistra ha appreso con
soddisfazione dalla stampa che la giustizia sta andando avanti e,
come molti nostri concittadini (10.000 o 12.000) auspicavano,
quest'inchiesta sul Casinò sta giungendo al termine e ci sarà
prossimamente una decisione su qualche eventuale rinvio a giudizio.
Mi dispiace che, chi aveva così diffusamente apprezzato
l'iniziativa dei nostri concittadini, non apprezzi allo stesso
modo, oggi in quest'aula, il cammino fatto dalla giustizia. È un
sintomo abbastanza pericoloso, indice di una scarsa attenzione
verso le istituzioni, compresa quella della giustizia, del quale la
Valle d'Aosta ed i suoi uomini politici soffrono notevolmente.
Credo che la popolazione si stia concretamente rendendo conto,
anche se, purtroppo, con un grave ritardo, che il lavoro fatto
dalla Commissione consiliare e portato avanti con forza,
soprattutto dalle Forze di minoranza, sia stato pienamente
confermato. In Valle d'Aosta, quindi, c'è stato effettivamente un
grave problema istituzionale, per il peso eccessivo che il Casinò
ha mantenuto nel panorama economico e politico della Valle d'Aosta,
fino a porre dei grossi intralci alla normale vita politica e
democratica. Credo che questa circostanza ci debba dar da pensare.
Se, infatti, la requisitoria del Pubblico Ministero sarà recepita
dai giudici che emetteranno i conseguenti rinvii a giudizio, molte
persone dovranno trarre le loro logiche conclusioni.
Voglio sottolineare, a questo punto, la fondamentale importanza
della correttezza della quale devono dar prova i dipendenti
dell'Amministrazione regionale e particolarmente coloro che hanno
la responsabilità del bilancio. Bisogna ricordarsi che chi viene
rinviato a giudizio per problemi di peculato, o comunque per
scorretta gestione dei fondi pubblici, e che occupa ancora una
posizione di rilievo in questo delicato settore della vita
amministrativa, deve essere rimosso da tale incarico.
Ciò che più preoccupa Nuova Sinistra, che certamente non ha mai
fatto dello scandalismo sul problema del Casinò, è il fatto che
oggi, per certi versi, siamo di fronte allo stesso clima di cinque
anni fa. Allora c'era il Casinò, oggi ci sono altre forze
economiche, che fanno pressioni e che possono permettersi di
suggerire all'Amministrazione regionale convenzioni ed
interpretazioni delle leggi. Assistiamo a leggi che vengono
interpretate a proprio uso e consumo, ad acquisti di terreni che
vengono giustificati in Consiglio con precise motivazioni e
destinazioni e che, a distanza di qualche mese o anche meno,
vengono modificate quando non addirittura stravolte. Assistiamo ad
una scarsissima attenzione per i normali rapporti democratici e
questo è un pessimo segno, che testimonia la scarsa attenzione per
quei problemi che cinque anni fa hanno già scottato pesantemente la
nostra Regione.
Rivolgiamo a tutte le Forze politiche il nostro richiamo ad
evitare di rientrare in quest'ottica. Abbiamo paura che
l'efficienza non sia sempre un buon motivo per saltare a piè pari
la correttezza e la limpidezza dei rapporti tra l'Esecutivo ed il
Consiglio regionale. Sotto questo aspetto credo che non sia da
apprezzare una presa di posizione illustrativa del Presidente della
Giunta, che spieghi il senso delle notizie apparse sulla stampa e
che lo riguardavano.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Io credo che occorra distinguere due
fasi in tutta questa vicenda o, perlomeno, noi cerchiamo di fare
questa distinzione, perché abbiamo sempre mantenuto un certo
atteggiamento nei confronti dell'intera vicenda legata al Casinò.
Il giudizio della magistratura è ancora interlocutorio, ed infatti
non esiste ancora una sentenza di rinvio a giudizio, e, pertanto,
sotto l'aspetto prettamente penale, sarà lecito fare un certo
discorso solo dopo che saranno state tratte le conclusioni da parte
dell'autorità preposta al giudizio. In questo senso noi restiamo
coerenti con il codice di comportamento, che ci siamo dati e che
vogliamo mantenere.
Certo è, però, che l'aspetto politico della vicenda ha anche una
sua notevole rilevanza e non possiamo esimerci dal constatare che
in quest'aula e nella collettività valdostana è presente una
sensazione di estremo malessere. Noi abbiamo sempre detto che ben
difficilmente si sarebbe potuto quantificare il danno di questo
"affaire". Riteniamo di interpretare l'ansia, o l'angoscia,
presente nell'opinione pubblica nei riguardi di un "affaire", che
sembra non aver mai fine, che si arricchisce sempre più di nuovi
capitoli e che sta a testimoniare che le Forze politiche devono
riflettere su tutta la vicenda.
Noi siamo qui per garantire sino in fondo le istituzioni. Va
garantita, soprattutto, la credibilità della nostra autonomia.
Pertanto, non possiamo sbarazzarci con un colpo di spugna di ciò
che è stato e di ciò che può essere. Noi riteniamo che le Forze
politiche, le stesse Forze politiche alle quali appartengono i
"personaggi", che per qualche verso sono stati coinvolti in questa
prima fase della "vicenda Casinò", debbano assumere una posizione
decisa e netta, perché è necessario esprimere un giudizio di
carattere politico e amministrativo. Torno a ripetere, infatti, che
all'esterno di questo palazzo c'è la sensazione che tutte le
procedure di questa amministrazione fossero completamente
"saltate", che il rigore fosse stato sostituito da una sorta di
"dirigismo decisionale" e che i controlli fossero molto
allentati.
Questo è il quadro al quale, purtroppo, dobbiamo riferirci ed è
un quadro piuttosto deprimente per chi cerca di fare politica e di
governare con correttezza la nostra Regione. Non esprimo dei
giudizi, però nel passato abbiamo assistito a Forze politiche che
si sono arrogate il diritto di dire quanto non competeva loro, ma
ad un'altra autorità dello Stato. Aspettiamo, pertanto, dalle Forze
politiche una risposta a questi quesiti. Sottacerli e passarli
sotto silenzio corrisponde a non prendere coscienza della realtà
della nostra Regione. Se noi vogliamo ridare credibilità
all'istituzione autonomistica, abbiamo il preciso dovere di
pronunciare un giudizio di carattere politico, facendo una
riflessione complessiva anche sugli equilibri politici che hanno
governato la Regione negli ultimi dodici o tredici anni, per vedere
se queste Forze sono ancora legittimate alla gestione della cosa
pubblica.
Io mi fermo qui, perché non ho altro da dire e, del resto,
sarebbe sciocco ed inopportuno fare delle considerazioni che non ci
competono. Ribadiamo però la nostra impressione che, purtroppo, lo
"affaire Casinò" ha posto in evidenza alcuni aspetti degenerativi
del Governo regionale. Tocca ora alle Forze politiche il compito di
dire se quei comportamenti abbiano potuto verificarsi, perché il
clima politico lo consentiva, oppure se è il caso di esprimere un
giudizio di altro genere.
È questa la riflessione che è doveroso fare, tanto da chi siede
sui banchi della maggioranza, quanto da chi siede su quelli
dell'opposizione, e dalla quale ci attendiamo di poter svolgere un
confronto in questo consesso.
Quando la prima parte della vicenda si sarà conclusa, con il
deposito della istruttoria di rinvio a giudizio, solo allora, "a
bocce quasi ferme", sarà possibile esprimere un primo giudizio
ponderato su questo "affaire", che da troppo tempo ci grava sulla
testa, paralizzando e condizionando pesantemente anche i lavori di
questo Consiglio e dello stesso Governo regionale. Grazie.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
A propos de la RAI, je crois que la
rencontre qui a é prévue n'avait pas pour objet le jugement des
journalistes ou de l'activité de la RAI. J'ai compris en revanche
qu'il s'agissait d'examiner ensemble les raisons à la base des
choix opérés, ainsi le fait de déplacer à une heure absurde le télé
journal et d'autres problèmes inhérent au fonctionnement du centre
RAI. Quant au jugement sur les journalistes ou leur travail, chacun
peut penser ce qu'il veut.
Sur la question du Casino j'avais dit que l'ensemble du
réquisitoire est encore soumis au secret d'instruction. Je m'étais
étonné, donc, que les journaux fournissent certaines donné es entre
guillemets, ce qui signifie qu'ils avaient eu la possibilité de
lire et de reporter entièrement certains passages du réquisitoire,
ce qui, d'après certains avocats, serait un fait impossible. Je
répète donc, que pour mon compte, j'ai toujours repous les soupçons
quant à mon activité et il arrivera un moment où je pourrai mieux
expliquer ce que je viens de dire.
En tant que force de la majorité, nous avons toujours dit que
nous espérions voir arriver la fin de l'enquête. Le débat politique
se fera, donc, lorsque tout le monde pourra examiner ce qui s'est
passé. Nous accepterons le débat avec plaisir.
