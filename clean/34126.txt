Classificazione
INFORMAZIONE
Sistema informativo



Oggetto del Consiglio n. 2044 del 9 novembre 2011 - Resoconto
OGGETTO N. 2044/XIII - Interrogazione: "Oneri sostenuti
dall'Amministrazione regionale per l'organizzazione del convegno
"L'Italia Una e Federale - L'esperienza della Valle
d'Aosta"".
Interrogazione
Ricordato che il Centro Congressi di Saint-Vincent è stato
teatro venerdì 21 ottobre scorso di un convegno organizzato
dall'Assessorato del bilancio, finanze e patrimonio in
collaborazione con il Centro europeo di Bioetica e qualità della
vita dell'Unesco, l'Università della Valle d'Aosta, il Casinò de la
Vallée, l'Azienda USL e il Comune di Saint-Vincent, dal titolo
"L'Italia Una e Federale - L'esperienza della Valle
d'Aosta";
Visti gli elevati scopi morali dell'iniziativa;
Ritenuta la necessità di dare segnali inequivocabili di
condivisione della massima trasparenza amministrativa;
i sottoscritti Consiglieri regionali
Interrogano
l'Assessore competente per sapere:
1) a quanto ammontano gli oneri complessivamente sostenuti
dalla Regione e dal Casinò de la Vallée per il convegno;
2) per quale ragione il sito dell'Unesco per l'Italia non
riporti alcuna notizia in merito al patrocinio accordato
all'evento;
3) se l'autore della relazione "L'Etica pubblica nella
Repubblica delle regioni", prof. Angelo Maria Petroni, sia lo
stesso che la Corte dei Conti ha condannato con altri consiglieri
di amministrazione della Rai il 23 febbraio scorso con la sentenza
N. 326/2011 della Sezione Giurisdizionale per la regione Lazio, ad
un risarcimento in solido di 11 milioni di euro alla RAI di cui era
consigliere di amministrazione, ponendo, come si legge nella citata
sentenza, "in essere un comportamento sommamente lesivo di ogni
regola di prudente e buon governo della cosa pubblica,
perfettamente integrante l'elemento soggettivo della colpa
grave";
4) se la scelta del relatore sia stata fatta
dall'Amministrazione regionale o da altro soggetto promotore
dell'iniziativa.
F.to: Bertin - Louvin
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- Grazie Presidente.
I quesiti di questa iniziativa sono quattro, il primo chiede:
"a quanto ammontano gli oneri complessivamente sostenuti dalla
Regione e dal Casino de la Vallée per il convegno"
; il convegno
dal titolo "Italia Una e Federale - L'esperienza della Valle
d'Aosta" che riteniamo di estrema attualità, è stato realizzato in
collaborazione con il Centro Europeo di Bioetica e Qualità della
Vita, nell'ambito delle iniziative inserite nel calendario delle
manifestazioni del Casino de la Vallée per il 2011. In particolare
per l'anno 2011, la linea del Governo regionale è stata quella di
cercare di concentrare questi convegni in una sola giornata, per
limitarne i costi con l'indicazione che l'impegno finanziario -
anche se a carico del Casino - non doveva essere superiore a 20.000
euro...quindi c'erano già delle direttive ben precise da questo
punto di vista. Come Assessorato, abbiamo comunicato l'intenzione
di organizzare questo tipo di convegno con la durata di una
giornata ed oneri interamente a carico della casa da gioco. In data
30 maggio veniva comunicato che il Comitato per l'approvazione
delle manifestazioni della casa da gioco aveva accolto la richiesta
di cui al punto precedente. In conclusione, il convegno è stato
realizzato rispettando in toto quanto stabilito dalle note
sopracitate, nessun onere è stato sostenuto dalla Regione, dando
oltretutto la possibilità anche ad avvocati e commercialisti,
nonché ai dipendenti regionali, di accrescere le proprie competenze
professionali, accreditandosi all'evento in questione. Quindi la
spesa rimane sotto i 20.000 euro - il consuntivo ancora non è stato
fatto -, ma nessuna spesa è direttamente "in carico" alla
Regione.
Secondo quesito:
"Per quale ragione il sito dell'Unesco per
l'Italia non riporti alcuna notizia in merito al patrocinio
accordato..."
: non è stato pubblicizzato sul sito ufficiale
perché l'Unesco è un'associazione che opera a livello mondiale e
che non prevede la segnalazione di qualsiasi evento patrocinato a
livello nazionale. Il convegno è stato comunque onorato
direttamente dalla cattedra di bioetica dell'Unesco, mediante la
presenza del suo direttore, professor Amnon Carmi, intervenuto
all'inaugurazione ed alla conferenza di Saint-Vincent.
Terzo quesito:
"se l'autore della relazione "L'Etica pubblica
nella Repubblica delle regioni", prof. Angelo Maria Petroni, sia lo
stesso che la Corte dei Conti ha condannato con altri consiglieri
di amministrazione della Rai il 23 febbraio scorso con la sentenza
N. 326/2011 della Sezione Giurisdizionale per la regione Lazio, ad
un risarcimento in solido di 11 milioni di euro alla RAI di cui era
consigliere di amministrazione, ponendo, come si legge nella citata
sentenza, "in essere un comportamento sommamente lesivo di ogni
regola di prudente e buon governo della cosa pubblica,
perfettamente integrante l'elemento soggettivo della colpa
grave".
Nelle vesti di consigliere di amministrazione RAI, il
professor Petroni - da informazioni che abbiamo raccolto - è stato
effettivamente condannato dalla Corte dei Conti, insieme ai
Consiglieri Malgieri, Urbani, Bianchi Clerici, Staderini ed al
Ministro Siniscalco, per la vicenda della nomina di Alfredo Meocci
a direttore generale della RAI; la sentenza è stata però
appellata.
Ultimo quesito:
"Se la scelta del relatore sia stata fatta
dall'Amministrazione regionale o da altro soggetto promotore
dell'iniziativa"
: la scelta del relatore non è stata fatta
assolutamente dall'Amministrazione regionale, ma è stata suggerita
da un illustre relatore presente al convegno, facente parte del
Comitato scientifico dell'Unesco, soprattutto in considerazione dei
suoi noti scritti in tema di etica pubblica. Infatti il professor
Petroni, oltre a collaborare con
Il Sole 24Ore
e
Il
Giornale
, ha scritto pubblicazioni come "Il pensiero politico"
nel 1981, "Giustizia come libertà" nel 1984, "I modelli, le
invenzioni e la conferma" nel 1990, "Etica cattolica e società di
mercato" nel 1997, "Il federalismo possibile. Un progetto liberale
per l'Europa"...Queste sono notizie che ci sono state fornite a
seguito dell'iniziativa, non eravamo a conoscenza delle vicende
personali di questo relatore. C'è da sottolineare però che, come il
Capo dello Stato non ha avuto nulla da ridire che Petroni tenesse
la commemorazione ufficiale di Einaudi in sua presenza, così si
deve ritenere che l'averlo invitato a parlare a Saint-Vincent,
anche se non è stata un'iniziativa diretta dell'Amministrazione
regionale, non si possa considerare una scelta inopportuna.
Président
- La parole au Conseiller Bertin.
Bertin (ALPE)
- Grazie Presidente.
Da diversi anni l'Assessorato delle finanze organizza una
giornata - almeno, a quanto pare adesso si è ridotta ad una
giornata - di convegno con i soliti partner; quello che spicca di
più tra questi è il Centro europeo di bioetica e di qualità della
vita, collegato all'Unesco. Il tema, da quanto ho visto negli
ultimi anni, più o meno si ricollega direttamente o indirettamente
all'etica ed in effetti uno degli obiettivi è quello di legare
l'etica ai temi di attualità, se non mi sbaglio. L'anno scorso il
tema era l'etica ed il diritto, il danno alle finanze pubbliche,
profili amministrativi e penali; l'anno precedente era Internet e
l'etica...eccetera, eccetera.
Quest'anno il titolo era leggermente diverso, c'entrava con
"L'Italia Una e Federale", ma l'Italia non è ancora federale
comunque...l'etica aveva una posizione più marginale, ma c'era una
relazione a quanto pare sull'etica pubblica nella Repubblica delle
Regioni, affidata al professor Petroni. In fatto di attualità e
etica il professor Petroni è stato appena condannato dalla Corte
dei Conti per un comportamento che creava dei danni, ritornando al
convegno dell'anno precedente, al patrimonio pubblico. È stato
condannato in primo appello - noi siamo garantisti -, c'è stato un
ricorso (come giustamente sottolineava lei); ma, al di là di tutto,
quando si parla di "etica" - alla quale anche noi diamo una certa
importanza - bisogna essere più prudenti.
Certamente il curriculum conta, ma in questi casi bisognerebbe
scegliere gli oratori in funzione dell'argomento che trattano;
insomma, la condanna non è indifferente da questo punto di vista
rispetto al tema sul quale gli è stato affidato il compito di
relazionare! Per quanto riguarda il collegamento, fra cui l'invito
ad essere più prudenti...ci tenete molto a parlare di etica, cosa
importante, ma facciamolo nel modo giusto e non invitando
personaggi che non hanno quelle caratteristiche adatte a trattare
certi temi, in funzione proprio delle condanne!
Per quel che riguarda l'Unesco per l'Italia, ho cercato su
diversi siti dell'Unesco: riportano le iniziative e le
manifestazioni organizzate in Italia come in altri Paesi, ma questa
non è mai riportata, non so per quale ragione. In effetti chiedevo
a lei, ma anche lei non sa per quale ragione non è riportata! Il
fatto che la scelta del relatore non sia stata fatta
dall'Amministrazione regionale, questa è comunque responsabile
dell'organizzazione di questo convegno e deve essere più prudente
quando organizza queste manifestazioni, anche perché si rischia di
cadere nel ridicolo. In generale bisogna essere prudenti quando si
parla di "etica"...bisognerebbe avere almeno i titoli per poterlo
fare!
Per il resto la invito ad essere più prudente. Grazie.
