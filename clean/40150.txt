Classificazione
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Calamità naturali



Oggetto del Consiglio n. 3024 del 22 novembre 2017 - Resoconto
OGGETTO N. 3024/XIV - Interrogazione: "Notizie in merito
all'assegnazione dello stato di calamità al Comune di Valtournenche
in relazione al nubifragio del mese di agosto 2017".
Morelli (Présidente) -
Point n° 7 de l'ordre du jour.
Pour la réponse, la parole au Président Viérin.
Viérin (UV) -
Collega Cognetta, non so se questa è nel
novero delle migliori o delle peggiori interrogazioni, comunque le
risponderò. Lei ci chiede, visti i fatti accaduti e le
dichiarazioni del Sindaco sullo stato di calamità, "se sono stati
quantificati i danni per privati e aziende". La risposta è:
certamente, la stima sommaria dei danni nel Comune di Valtournenche
è stata segnalata dallo stesso Comune al fine della quantificazione
necessaria a documentare la richiesta per la deliberazione dello
stato di emergenza alla Presidenza del Consiglio dei ministri. I
danni subiti dai privati sono stati stimati in circa 37 mila euro;
per quanto riguarda le aziende, la stima è di circa 563 mila
euro.
La seconda domanda è: "se è stato assegnato lo stato di calamità
al Comune di Valtournenche". La risposta è che, con decreto n. 584
del 21 agosto 2017, è stato decretato da parte del Presidente della
Regione lo stato di calamità conseguente agli intensi fenomeni
temporaleschi verificatisi in 13 comuni della regione, compreso
quello di Valtournenche, quindi la risposta è "sì". Con
deliberazione del 28 settembre 2017 del Consiglio dei ministri,
pubblicata poi sulla Gazzetta Ufficiale n. 240 del 13 ottobre del
corrente anno, è stato dichiarato lo stato di emergenza sul
territorio regionale conseguente agli eventi di cui trattasi e di
cui al decreto del Presidente della Regione.
Présidente -
Pour la réplique, a demandé la parole le
Conseiller Cognetta.
Cognetta (M5S) -
Ringrazio il Presidente per la risposta.
Mi chiedo una cosa a questo punto: perché ci sono delle aziende
alle quali è stato detto che non avranno un euro di risarcimento? È
una cosa divertente, perché è stato detto ad alcune aziende che non
beccheranno un euro perché non c'è stato lo stato di calamità.
Chiedo a lei perché io sto qua, non sono al Comune di
Valtournenche: forse al Comune di Valtournenche non sanno che è
stato assegnato? Tanto valeva parlarne, perché a questo punto
chiederei ancora un'altra cosa: lei ha la differenziazione per
azienda dei 563 mila euro, o ha solo il totale? Perché magari posso
anche capire a questo punto se qualcuno rientra o non rientra in
questa questione.  A questo punto credo che vada approfondita
la questione, perché - ripeto - c'è chi sa che non riceverà nulla
pur avendo portato i danni a risarcimento. Si crea quindi un
cortocircuito nell'informazione, cosa che capita spesso all'interno
della pubblica amministrazione: da una parte si dice una cosa;
dall'altra, un'altra e il povero privato, con l'azienda che ci sta
in mezzo, rimane così...
Présidente -
Pour une ponctualisation, la parole au
Président Viérin.
Viérin (UV) -
Visto che ci sono delle richieste, per dare
la massima disponibilità a verificare le questioni con il collega
Cognetta e dare tempestiva risposta a chi ha avuto effettivamente
questo disagio.
