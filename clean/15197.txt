Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 1718 del 20 dicembre 1995 - Resoconto
SEDUTA POMERIDIANA DEL 20 DICEMBRE 1995
OGGETTO N. 1718/X Approvazione della costituzione di un diritto
di servitù di vedute a favore dell'immobile sito in via
Sant'Anselmo 1 ad Aosta ed a carico del fabbricato denominato
"Torre dei Signori di Quart", di proprietà regionale. Introito di
somma.
Deliberazione Il Consiglio
Atteso che i signori Domaine Aldo e Martello Maura, hanno
rivolto all'Amministrazione regionale in data 7 giugno 1995
un'istanza tendente ad ottenere la costituzione di un diritto di
servitù di vedute, in deroga alle distanze legali, a favore
dell'immobile di loro proprietà, censito presso il N.C.E.U. di
Aosta al Foglio 42 n. 305 sub. 1, 2, 3, 4, 5, 6, 7, 9, 10, e
gravante sull'immobile di proprietà regionale denominato "Torre dei
Signori di Quart" distinto presso il N.C.E.U. di Aosta con il n.
286 del Foglio 42;
Accertato che gli assessorati competenti hanno espresso parere
favorevole alla costituzione della servitù di vedute di cui sopra,
a patto che vengano rispettate le condizioni riportate nella
relazione tecnico estimativa redatta dall'Ufficio Demanio e
Patrimonio in data 29 settembre 1995;
Posto che i signori Aldo Domaine e Laura Martello si sono
obbligati a sottostare alle condizioni dettate dall'Ufficio Demanio
e Patrimonio di codesta Amministrazione di cui sopra;
Posto, altresì, che la relazione tecnico estimativa citata ha
valutato in Lire 600.000= (seicentomila) il corrispettivo da
attribuire all'Amministrazione regionale per la costituzione della
servitù in argomento;
Visto il parere favorevole di legittimità rilasciato dal
Dirigente del Servizio Affari Generali e Legali della Presidenza
della Giunta regionale, ai sensi dell'articolo 72 della legge
regionale n. 3/1956 e successive modificazioni, e del combinato
disposto degli articoli 13 - comma 1 - lett. e) e 59 - comma 2 -
della legge regionale n. 45/1995, sulla presente deliberazione;
Visto il parere della II Commissione consiliare permanente;
Delibera
1) di approvare la costituzione di una servitù di vedute atta a
permettere l'apertura di due finestre delle dimensioni di cm. 110
di luce in larghezza per cm. 180 di luce in altezza al terzo e al
quarto piano dell'edificio, di proprietà dei signori Domaine Aldo e
Martello Maura, sito in Via S. Anselmo n. 1 ad Aosta, censito
presso il N.C.E.U. di Aosta con il n. 305 sub. 1, 2, 3, 4, 5, 6, 7,
9, 10 del Foglio 42, a carico del fabbricato denominato "Torre dei
Signori di Quart", di proprietà regionale, censito presso il
N.C.E.U. di Aosta al n. 286 del Foglio 42, il tutto come meglio
risulta evidenziato negli allegati tipi planimetrici formanti parte
integrante e sostanziale della presente deliberazione;
2) di stabilire che la costituzione del diritto di servitù
sopradescritto è soggetto ai seguenti obblighi:
- i proprietari del fondo dominante devono essere autorizzati ad
eseguire i lavori da tutti gli organismi competenti;
- le aperture devono rispettare tutte le norme in vigore, a
totale spesa e cura dei signori Domaine e Martello, esonerando la
Regione Autonoma Valle d'Aosta da qualsiasi responsabilità
relativa;
- la Regione Autonoma Valle d'Aosta è manlevata da ogni
responsabilità concernente l'uso della servitù stessa;
- non devono essere realizzate strutture o applicati oggetti di
qualsiasi genere che possono ulteriormente limitare la proprietà
regionale in oggetto;
- le imposte, le tasse e le spese relative all'atto notarile di
costituzione ed alle dipendenti formalità sono a totale carico dei
signori Aldo Domaine e Maura Martello;
3) di determinare il corrispettivo per la costituzione della
servitù in oggetto in Lire 600.000= (seicentomila), da introitare
al capitolo 10200 del bilancio di previsione della Regione per
l'anno 1995 ("Provento vendita beni immobili");
4) di conferire al Presidente della Giunta e, in caso di delega,
all'Assessore regionale che interverrà alla stipulazione ed alla
sottoscrizione dell'atto notarile, la facoltà di autorizzare
l'inserzione nell'atto stesso delle precisazioni, delle rettifiche
e delle aggiunte che il Notaio rogante riterrà necessarie ed
opportune a perfezionare la costituzione del diritto reale in
questione;
5) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8, lettera d), del decreto legislativo 22
aprile 1994, n. 320.
Allegati planimetrici
(...omissis...)
Presidente Qualcuno chiede la parola? I consiglieri sono
invitati a votare.
Presenti, votanti e favorevoli: 28
Il Consiglio approva all'unanimità
