Classificazione
LAVORO


Resoconto integrale del dibattito dell'aula
Oggetto del Consiglio n. 2153 del 25 settembre 1996 - Resoconto
SEDUTA POMERIDIANA DEL 26 SETTEMBRE 1996
OGGETTO N. 2153/X Rispetto dell'accordo governativo del luglio
1993 per il rinnovo del contratto dei metalmeccanici. (Approvazione
di risoluzione)
Risoluzione Il Consiglio regionale della Valle d'Aosta
Considerato
che il contratto di lavoro dei metalmeccanici scaduto da diversi
mesi non ha trovato una positiva conclusione;
Ritenuto
che questa importante categoria ha pieno diritto al rinnovo del
contratto sulla base dell'accordo del luglio 1993, come è avvenuto
per la maggioranza dei lavoratori pubblici e privati;
Esprime
pieno sostegno alla giornata di sciopero proclamata dai
metalmeccanici per il prossimo 27 settembre confidando in una
positiva conclusione della trattativa;
Auspica
un intervento del Governo in qualità di garante e firmatario
dell'accordo di luglio 1993 per il rispetto dell'accordo
stesso.
F.to: Ferraris - Florio - Viérin Marco - Chiarello - Parisi -
Perrin G.C. - Piccolo
Presidente Ha chiesto la parola il Vicepresidente Marco
Viérin.
Viérin M. (PpVA) Visto che nella seduta pomeridiana i firmatari
della risoluzione avevano trovato un'intesa con l'Assessore, ho già
preparato il testo concordato della risoluzione sulla quale non ci
dovrebbe essere nessun problema.
Fra l'altro avevamo affrontato oggi il problema della Cogne, che
va di pari passo al discorso dei metalmeccanici. Quindi sono
d'accordo Ferraris, però è lo stesso argomento.
Presidente Ringrazio il Vicepresidente Viérin e il Consigliere
Chiarello, che ci hanno permesso di portare all'attenzione del
prossimo Consiglio le due risoluzioni che sono state rinviate.
Pongo in votazione la risoluzione in oggetto:
Presenti: 21
Votanti e favorevoli: 20
Astenuti: 1 (Mostacchi)
Il Consiglio approva
Presidente I lavori sono terminati.
La seduta è tolta.
L'adunanza termina alle ore 20,43.
