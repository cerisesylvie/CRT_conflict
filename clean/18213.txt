Classificazione
AMBIENTE
BENI CULTURALI


Resoconto integrale del dibattito dell'aula
Oggetto del Consiglio n. 1306 del 10 maggio 2000 - Resoconto
OGGETTO N. 1306/XI Sistemazione dell'area archeologica e
recupero ambientale della piazza Giovanni XXIII in Aosta.
(Interpellanza)
Interpellanza Richiamata l’interpellanza
discussa in Consiglio regionale il 2 aprile 1998 in merito allo
stato di degrado ed incuria della piazza Giovanni XXIII ad Aosta,
che contrasta in maniera stridente con i pregevoli interventi di
restauro della facciata della Cattedrale effettuati a cura
dell’Assessorato regionale
all’Istruzione e Cultura;
Riscontrata tutt’oggi, nonostante le
rassicurazioni ricevute allora in Consiglio regionale, la presenza
di degrado ed incuria soprattutto nell’area
archeologica nelle vicinanze della Cattedrale a seguito dei
discutibili interventi di recupero effettuati, come, ad esempio,
l’ingombrante presenza di cemento
nell’area stessa, le bitumazioni dei lastroni di
pietra e l’installazione di ringhiere di "cattivo
gusto" estetico, aspetti questi che non valorizzano affatto, come
meriterebbe, questa area archeologica romana;
Tenuto conto della mancanza pressoché totale di verde, fatto che
contribuisce ad aumentare la "desolazione" dell’area
in oggetto;
Constatata la presenza di numerosi rifiuti nelle vicinanze dei
reperti archeologici;
Ribadita l’importanza che riveste
l’area archeologica in questione, in funzione della
sua presenza storica, ed evidenziato come il degrado ed i poco
attenti interventi di ristrutturazione creino un chiaro contrasto
tra la Cattedrale e l’area stessa circostante;
i sottoscritti Consiglieri regionali
Interpellano
la Giunta regionale per conoscere:
1) se è a conoscenza della situazione descritta in premessa;
2) se non ritiene opportuno valutare la possibilità di
riorganizzare interamente tale area, valorizzando da una parte
correttamente i reperti storici dell’area
archeologica in questione e dall’altra parte
attuando, di concerto con l’Amministrazione
comunale, un recupero ambientale della piazza antistante la
Cattedrale, in modo da poter completare al più presto un programma
globale di recupero e di abbellimento della zona storica di piazza
Giovanni XXIII ad Aosta.
F.to: Lanièce - Marguerettaz - Viérin M.
Président
La parole au Conseiller Lanièce.
Lanièce (Aut)
Purtroppo sono ancora qui in aula a parlare
del degrado di piazza Giovanni XXIII ad Aosta, nota anche come
piazza della Cattedrale, dopo aver presentato già due anni fa
un'iniziativa consiliare in merito.
Più che altro non si riesce a capire quali siano gli
intendimenti della Giunta regionale al riguardo della situazione,
nonostante che nella risposta, fornitami due anni fa dall'allora
Assessore all'istruzione e cultura, fosse stata espressa la chiara
volontà di intervenire, di concerto con l'Amministrazione comunale
di Aosta, per verificare la possibilità del recupero della piazza
in questione, dopo il restauro della facciata della Cattedrale.
Da una parte, infatti, abbiamo potuto piacevolmente constatare i
pregevoli interventi di restauro della facciata della Cattedrale,
effettuati due anni fa a cura dell'Assessorato regionale
dell'istruzione e cultura, dall'altra assistiamo all'abbandono di
una zona archeologica importante, già oggetto di discussi restauri,
ma che andrebbe comunque valorizzata anche in funzione del fatto
che nelle immediate vicinanze ha recentemente "riaperto i battenti"
l'enoteca regionale, punto di incontro di tutti gli estimatori e
gli appassionati del settore.
Attualmente la zona è parzialmente chiusa al pubblico a causa
della presenza di un nuovo cantiere e lo spettacolo che si presenta
agli occhi di chi si avvicina a questi bimillenari resti romani è
desolante: questa zona archeologica è soffocata nel cemento con la
presenza di bitumazioni dei lastroni di pietra e l'installazione di
ringhiere di cattivo gusto estetico, aspetti questi che non
valorizzano affatto, come meriterebbe, questa area archeologica
romana.
Il resto delle mura romane è isolato in una sorta di piscina,
dove viene gettato di tutto e a conclusione di questo disarmante
spettacolo una finta colonna classica si erge, dando, nella
situazione attuale, ancora un tocco di confusione e di smarrimento
a questa zona che, se correttamente valorizzata, potrebbe essere
oggetto di interessanti visite, riempiendo così le inutili e
numerose panchine che sono state installate, sulle quali da diversi
mesi nessuno ha il piacere di sedersi.
"L'espace nouveau", come l'aveva definito l'Assessore, è stato
sì creato, ma francamente non mi sembra di notare quel "plaisir"
dei visitatori che veniva dato per certo due anni fa. Pur non
essendo un esperto in materia di ristrutturazione e valorizzazione
delle zone archeologiche, credo che sia importante creare un
"continuum" fra l'area archeologica e la piazza della Cattedrale
limitando anche l'isolamento visivo, tipicamente urbano, causato
dal troppo uso del cemento: insomma un po’ di verde
secondo me contribuirebbe a rendere più piacevole la zona.
Un altro aspetto che lascia altrettanto impressionati è
rappresentato dallo stato di incuria in cui viene mantenuta la
piazza della Cattedrale compresa anche l'altra zona archeologica,
quella del Foro romano.
Non credo di esagerare se chiedo alla Giunta regionale di
valutare la possibilità di riorganizzare interamente tale area:
l'obiettivo è quello di vedere da una parte valorizzati
correttamente i reperti storici dell'area archeologica, dall'altra
di assistere, di concerto con l'Amministrazione comunale di Aosta,
a un recupero ambientale della piazza antistante la Cattedrale in
modo da rendere maggiormente vivibile e attraente questa zona, che,
di solito, nelle città tipicamente turistiche rappresenta il fulcro
vitale delle stesse.
L'auspicio quindi è quello di vedere completato al più presto un
programma globale di recupero e di abbellimento della zona storica
di piazza Giovanni XXIII ad Aosta e della zona archeologica
antistante.
Président La parole à l'Assesseur à l'éducation et à la culture,
Pastoret.
Pastoret (UV)
Le Conseiller Lanièce pose, comme il vient
de le dire, dans son interpellation deux questions concernant soit
la place Jean XXIII, mieux connue comme place de la Cathédrale,
soit la place qui sera réalisée au lieu dit: Forum d'Aoste.
Pour ce qui est de la place de la Cathédrale, je me réfère à ce
qui a déjà été dit par mon prédécesseur, M. Louvin, à l'occasion
d'une interpellation que M. Lanièce avait présentée et qu'il vient
de nous rappeler.
A l'époque M. Louvin informait le Conseiller Lanièce des
intentions de la Commune d'Aoste de charger un professionnel de la
réalisation du projet d'aménagement du site. Cela a été fait et le
projet a été confié au Professeur Somigli de Florence qui a déjà
rédigé l'avant-projet. La commune nous a fait savoir que le projet
d'exécution sera achevé avant la fin de l'année courante, à la fin
de la phase préparatoire donc la commune devrait ouvrir le marché
public.
Pour ce qui est des travaux du site du forum, ils ont été
attribués le 15 septembre 1998 et ils ont commencé le 11 novembre
1998, évidemment le chantier a été fermé pendant la période
hivernale comme cela s'est vérifié à l'occasion de l'hiver dernier.
Le 9 décembre 1999 le chantier a été arrêté pour la période
hivernale et il a réouvert le 2 mai courant.
Je dois tout de même remercier le Conseiller Lanièce qui me
fournit l'occasion d'informer ce Conseil de ces travaux; avant de
dire ce qu'on est en train de réaliser là, je voudrais rappeler que
le projet a été réalisé par l'Architecte Andrea Bruno chargé de
cette mission par délibération du Gouvernement n° 4.413 du 8 mai
1992 et que le projet d'exécution a été approuvé en même temps que
le marché public en mai 1997.
En revenant sur l'intervention là nous avons déjà entendu des
critiques et des observations.
Je ne suis pas à même de dire si le résultat final sera apprécié
de tout le monde, mais je rappelle tout de même que les travaux ne
sont pas encore achevés; en particulier il y a encore des travaux à
terminer et notamment la réalisation de trois zones vertes, comme
vous le souhaitez, de plus de 350 mètres carrés le long des côtés
est, ouest et au centre; l'irrigation par aspersion des zones
vertes; la mise en place des barrières le long des confins de la
propriété; l'éclairage public de la place; la restauration des
restes archéologique, ce qui n'a pas encore été fait pour le moment
et la réalisation du support didactique et informatique.
Je tiens en plus à faire remarquer que les joints en goudron des
dalles en pierre seront refaits par l'entreprise car ils ne sont
pas cohérents avec le projet.
La direction des travaux de l'entreprise a signalé cet
inconvénient l'automne dernier, donc bien avant que quelques
organes de presse nous le disent. Et quant aux balustrades de
mauvais goût, là il n'est pas clair si la question concerne les
barrières sous-mentionnées ou les barrières du chantier parce que
dans ce cas il est à préciser qu'il s'agit de barrières provisoires
de protection mises en place pour des questions de sécurité du
chantier.
Tout de même les travaux du ressort de l'Administration
régionale en ce qui concerne le site du forum seront complétés cet
été et pour ce qui est du souhait du collègue Lanièce, visant à
avoir plus de collaboration entre la commune et la Région, il y a
là en ce qui concerne la place de la Cathédrale une entente commune
pour l'aménagement de ce site si important pour la ville.
Président
La parole au Conseiller Lanièce.
Lanièce (Aut)
Prendo atto della risposta che ha appena
fornito l'Assessore Pastoret, e voglio fare due considerazioni:
anzitutto mi verrebbe da dire, come diceva un famoso ciclista
appena deceduto:
"Qui è tutto da rifare"
, cioè tutti gli
interventi fatti finora sono tutti da risistemare, e questo vuol
dire che le critiche che sono emerse su questa zona erano legittime
e probabilmente la stessa Amministrazione se n'è accorta, visto che
ha detto che, per quanto riguarda le ringhiere, verranno sostituite
e che erano state messe solo per evitare rischi alle persone che si
affacciavano sulle zone contenenti reperti storici, che i lastroni
di pietra verranno sostituiti e che verranno create delle zone
verdi. Questo è almeno in prospettiva un segnale positivo.
Visto che l'Assessore ha detto che entro questa estate verranno
ultimati i lavori, ci auguriamo di poter apprezzare il modo in cui
questi verranno ultimati perché, come ho detto nell'illustrazione
dell'interpellanza, quella è una zona importante che deve avere un
"continuum" con la zona della Cattedrale.
Qualsiasi persona che si rechi in una città turisticamente
rinomata nota che la piazza della Cattedrale rappresenta il centro
vitale della città; quindi penso che la stessa cosa debba essere
fatta per Aosta, mentre purtroppo sappiamo che da diversi anni la
piazza della Cattedrale ha sempre rappresentato tutto meno che il
fulcro vitale della città di Aosta.
Quindi verificare una miglior disposizione di questa area,
tenendo conto che comunque l'area della piazza della Cattedrale
riguarda in modo particolare il Comune di Aosta, e cercare di
creare un "continuum" fra queste due zone mi sembra che siano
obiettivi perseguibili e corretti da perseguire.
Rimaniamo in attesa di verificare come verrà ultimata questa
zona archeologica sperando che l'ultimazione vada nella direzione
da me sostenuta, cioè quella di avere maggiore verde, di avere una
maggiore visuale di questa zona che rappresenta una zona importante
anche per i resti che vi sono.
Quindi restiamo in attesa di verificare i risultati, anche se
ribadiamo che sicuramente i tempi di attuazione dell'intervento si
sono dilazionati molto, mentre, per il fatto stesso di riguardare
una zona importante della città di Aosta, avrebbero dovuto essere
molto più celeri, e ci riserviamo di fare in futuro ulteriori
considerazioni.
