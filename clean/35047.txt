Classificazione
AMMINISTRAZIONE REGIONALE



Oggetto del Consiglio n. 2640 del 3 ottobre 2012 - Resoconto
OGGETTO N. 2640/XIII - Proposta di legge: "Semplificazione
del sistema normativo regionale. Abrogazione di leggi e regolamenti
regionali".
Articolo 1
(Finalità e oggetto)
1. La presente legge è finalizzata a semplificare il sistema
normativo regionale mediante l'abrogazione espressa di disposizioni
di legge e regolamento regionali già tacitamente o implicitamente
abrogate o, comunque, non più operanti o applicate.
Articolo 2
(Presidenza della Regione)
1. Sono o restano abrogate:
a) la seguente legge regionale in materia di enti
locali:
1) legge regionale 12 febbraio 1979, n. 9 (Norme per lo
scioglimento degli enti comunali di assistenza e per il
trasferimento ai comuni delle relative attribuzioni, del personale
e dei beni);
b) la seguente legge regionale in materia di cooperazione
allo sviluppo e solidarietà internazionale:
1) legge regionale 29 novembre 1991, n. 71 (Rifinanziamento
della legge regionale 9 luglio 1990, n. 44 (Interventi regionali di
cooperazione e solidarietà con i paesi in via di
sviluppo)).
Articolo 3
(Agricoltura e risorse naturali)
1. Sono o restano abrogate le seguenti leggi regionali in
materia di agricoltura:
a) legge regionale 22 gennaio 1960, n. 1 (Garanzia
fideiussoria della Regione presso l'Istituto Bancario San Paolo di
Torino, per l'apertura di credito in conto corrente a favore della
Cooperativa Produttori Latte e Fontina della Valle
d'Aosta);
b) legge regionale 29 marzo 1963, n. 8 (Partecipazione della
Regione Autonoma Valle d'Aosta alla costituenda Società per Azioni
"Centrale del Latte di Aosta" e autorizzazione alla sottoscrizione
di capitale azionario della Società stessa);
c) legge regionale 7 marzo 1973, n. 7 (Norme ed interventi
nel settore dell'agricoltura per la conservazione del paesaggio
agricolo montano e per la protezione della natura);
d) legge regionale 10 settembre 1973, n. 32 (Norme di
applicazione della legge regionale 7 marzo 1973, n. 7: "Norme ed
interventi nel settore dell'agricoltura per la conservazione del
paesaggio agricolo montano e per la protezione della
natura");
e) legge regionale 29 dicembre 1975, n. 55 (Attuazione delle
direttive del Consiglio delle Comunità Europee per la riforma
dell'agricoltura);
f) legge regionale 21 dicembre 1977, n. 70 (Aumento dello
stanziamento per l'applicazione dell'articolo 3 della legge
regionale 9 maggio 1977, n. 26);
g) legge regionale 28 luglio 1978, n. 49 (Attuazione della
direttiva n. 268 del 28 aprile 1975 del Consiglio delle comunità
europee per l'agricoltura di montagna e delle zone
svantaggiate);
h) legge regionale 29 novembre 1978, n. 58 (Autorizzazione di
spesa per la concessione di contributo annuo regionale a favore del
Consorzio Apistico della Valle d'Aosta);
i) legge regionale 23 aprile 1979, n. 23 (Concessione di
garanzia fideiussoria della Regione presso l'Istituto Federale di
Credito Agrario per il Piemonte, la Liguria e la Valle d'Aosta a
favore del Consorzio di miglioramento fondiario "Les Litzes" avente
sede in comune di La Salle);
j) legge regionale 10 dicembre 1980, n. 50 (Concessione di
garanzia fideiussoria della Regione presso l'Istituto bancario San
Paolo di Torino a favore del consorzio di miglioramento fondiario
Ozein con sede in comune di Aymavilles);
k) legge regionale 11 agosto 1981, n. 51 (Concessione di
garanzia fidejussoria della Regione presso l'istituto federale di
credito agrario per il Piemonte, la Liguria e la Valle d'Aosta a
favore del "consorzio di miglioramento fondiario ru Courtaud" con
sede in comune di Saint-Vincent);
l) legge regionale 11 agosto 1981, n. 52 (Concessione di
garanzia fideiussoria della Regione presso l'Istituto federale di
credito agrario per il Piemonte, la Liguria e la Valle d'Aosta a
favore del consorzio di miglioramento fondiario Doues - Champillon
- Conca di By, con sede in comune di Doues);
m) legge regionale 4 dicembre 1981, n. 70 (Attuazione della
direttiva CEE n. 80/666 del 24 giugno 1980 e della legge 1° agosto
1981, n. 423. Modificazioni e integrazioni della legge regionale 28
luglio 1978, n. 49. Indennità compensativa annua);
n) legge regionale 23 giugno 1983, n. 61 (Prosecuzione e
rinnovo della concessione dell'indennità compensativa annua agli
imprenditori e conduttori di aziende agricole);
o) legge regionale 4 maggio 1984, n. 13 (Prosecuzione e
rinnovo della concessione dell'indennità compensativa annua agli
imprenditori e conduttori di aziende agricole);
p) legge regionale 4 maggio 1984, n. 14 (Garanzia
fidejussoria della Regione presso l'Istituto bancario San Paolo di
Torino, per la concessione di prestiti e di fido bancario a favore
della S.p.A.
Centrale laitière d'Aoste
);
q) legge regionale 28 novembre 1985, n. 75 (Concessione della
garanzia fideiussoria della Regione presso Istituti di credito e
aziende bancarie, per la concessione di un mutuo a favore della
Cooperativa produttori latte e fontina di
Saint-Christophe);
r) legge regionale 27 marzo 1986, n. 8 (Rifinanziamento per
l'anno 1986 della legge regionale 6 luglio 1984, n. 30, recante
interventi in materia di agricoltura, articolo 4, lett. c);
s) legge regionale 7 agosto 1986, n. 41 (Rifinanziamento per
l'anno 1986 e successivi delle provvidenze in corso mantenute in
vigore dall'articolo 47 della L.R. 6 luglio 1984, n. 30: Interventi
regionali in materia di agricoltura);
t) legge regionale 19 aprile 1988, n. 19 (Rifinanziamento
della legge regionale 6 luglio 1984, n. 30 e 12 dicembre 1986, n.
62, recanti interventi regionali in materia di agricoltura in
corrispondenza di autorizzazioni a contrarre mutui
passivi);
u) legge regionale 30 luglio 1991, n. 28 (Rifinanziamento
della legge regionale 6 luglio 1984, n. 30, modificata dalla legge
regionale 12 dicembre 1986, n. 62, recante interventi regionali in
materia di agricoltura);
v) legge regionale 1° dicembre 1992, n. 65 (Interventi a
sostegno degli agricoltori a seguito di oneri e danni derivanti
dalla conduzione aziendale);
w) legge regionale 1° dicembre 1992, n. 66 (Rifinanziamento
dell'art. 4, comma 2°, lett. b e lett. c della Legge regionale 6
luglio 1984 n. 30 e successive modificazioni, recanti interventi
regionali in materia di agricoltura);
x) legge regionale 26 maggio 1993, n. 42 (Rifinanziamento
della legge regionale 6 luglio 1984, n. 30, recante "Interventi
regionali in materia di agricoltura", modificata dalle leggi
regionali: 12 dicembre 1986, n. 62, 17 giugno 1991, n. 19 e 23
dicembre 1991, n. 84);
y) legge regionale 26 maggio 1993, n. 43 (Rifinanziamento
dell'art. 4, comma 2°, lett. b e lett. c della legge regionale 6
luglio 1984 n. 30 e successive modificazioni, recanti interventi
regionali in materia di agricoltura);
z) legge regionale 30 novembre 1993, n. 81 (Concessioni di
contributi per la realizzazione di iniziative promozionali di
interesse agricolo);
aa) legge regionale 14 gennaio 1998, n. 2 (Applicazione in
Valle d'Aosta delle disposizioni comunitarie relative al
miglioramento dell'efficienza delle strutture agrarie).
Articolo 4
(Bilancio, finanze e patrimonio)
1. Sono o restano abrogate le seguenti leggi regionali in
materia di bilancio e contabilità:
a) legge regionale 16 agosto 2001, n. 14 (Approvazione del
rendiconto generale della Regione per l'esercizio finanziario
2000);
b) legge regionale 16 luglio 2002, n. 13 (Approvazione del
rendiconto generale della Regione per l'esercizio finanziario
2001);
c) legge regionale 14 novembre 2002, n. 22 (Secondo
provvedimento di variazione al bilancio di previsione della Regione
per gli anni 2002 e 2003 e rideterminazione di autorizzazioni di
spesa);
d) legge regionale 28 aprile 2003, n. 12 (Approvazione del
rendiconto generale della Regione per l'esercizio finanziario
2002);
e) legge regionale 17 agosto 2004, n. 18 (Approvazione del
rendiconto generale della Regione per l'esercizio finanziario
2003);
f) legge regionale 15 novembre 2004, n. 26 (Primo
provvedimento di variazione al bilancio di previsione della Regione
per l'anno finanziario 2004 e a quello pluriennale per il triennio
2004/2006);
g) legge regionale 16 giugno 2005, n. 14 (Approvazione del
rendiconto generale della Regione per l'esercizio finanziario
2004);
h) legge regionale 18 novembre 2005, n. 26 (Primo
provvedimento di variazione al bilancio di previsione della Regione
per l'anno finanziario 2005 e a quello pluriennale per il triennio
2005/2007);
i) legge regionale 3 agosto 2006, n. 14 (Approvazione del
rendiconto generale della Regione per l'esercizio finanziario
2005);
j) legge regionale 20 novembre 2006, n. 24 (Primo
provvedimento di variazione al bilancio di previsione della Regione
per l'anno finanziario 2006 e a quello pluriennale per il triennio
2006/2008).
Articolo 5
(Sanità, salute e politiche sociali)
1. È o resta abrogato il seguente regolamento regionale in
materia di assistenza sociale:
a) regolamento regionale 12 aprile 1957 (Regolamento per
l'assistenza ai vecchi bisognosi per l'attuazione della legge
regionale 20 dicembre 1955, n. 1).
Articolo 6
(Opere pubbliche, difesa del suolo e edilizia residenziale
pubblica)
1. Sono o restano abrogate le seguenti leggi regionali in
materia di assetto del territorio e tutela del paesaggio:
a) legge regionale 28 dicembre 1983, n. 90 (Aumento per
l'esercizio 1983 dello stanziamento per l'applicazione della legge
regionale 15 giugno 1978, n. 18: "Contributi per la costruzione e
la ricostruzione di tetti in lose e di balconi tipici in
legno");
b) legge regionale 28 dicembre 1984, n. 85 (Aumento per
l'esercizio 1984 dello stanziamento per l'applicazione della legge
regionale 15 giugno 1978, n. 18: "Contributi per la costruzione e
la ricostruzione di tetti in lose e di balconi tipici in
legno").
Articolo 7
(Turismo, sport, commercio e trasporti)
1. Sono o restano abrogate:
a) le seguenti leggi regionali in materia di turismo:
1) legge regionale 31 maggio 1956, n. 2 (Norme in materia di
industria alberghiera e di turismo);
2) legge regionale 31 gennaio 1977, n. 12 (Condizioni di
maggior favore nella concessione di provvidenze per il turismo ai
sensi della legge regionale 8 ottobre 1973, n. 33 e successive
modificazioni - Capo II);
3) legge regionale 31 agosto 1991, n. 36 (Concessione di
incentivi per il potenziamento e la qualificazione della
ricettività alberghiera);
4) legge regionale 5 settembre 1991, n. 56 (Autorizzazione
alla Giunta regionale a contrarre mutui per i progetti regionali
finanziati con i contributi di cui al decreto - legge 4 novembre
1988, n. 465, convertito, con modificazioni, in legge 30 dicembre
1988, n. 556, concernente misure per la realizzazione di strutture
turistiche ricettive);
b) la seguente legge regionale in materia di
commercio:
1) legge regionale 20 giugno 1978, n. 45 (Estensione delle
provvidenze di cui alla legge regionale 5 giugno 1974, n. 16, a
favore degli esercenti attività commerciali, residenti in Valle
d'Aosta);
c) le seguenti leggi regionali in materia di
trasporti:
1) legge regionale 8 agosto 1989, n. 62 (Collegamento
ferroviario - tramviario Cogne - Charemoz - Plan Pra.
Rifinanziamento della L.R. 13 dicembre 1984 n. 68);
2) legge regionale 3 gennaio 1990, n. 2 (Nuovo sistema
funiviario di trasporto pubblico collettivo regionale di persone e
di merci Chamois - Antey - Saint-André);
d) la seguente legge regionale in materia di sport:
1) legge regionale 23 dicembre 1991, n. 80 (Rifinanziamento
per l'anno 1991 della legge regionale 7 agosto 1986, n. 42,
concernente incentivi per la realizzazione di impianti
d'innevamento artificiale).
Articolo 8
(Disposizione transitoria)
1. Le disposizioni abrogate dalla presente legge restano
applicabili ai rapporti sorti in base alle disposizioni medesime
nel periodo della loro vigenza e per l'esecuzione dei relativi
impegni di spesa.
Président -
La parole au Conseiller Zucchi.
Zucchi (PdL)
- Grazie Presidente.
Una delle competenze della I Commissione è costituita dalla
semplificazione normativa, che significa manutenere l'insieme delle
norme che cessano la loro efficacia, pertanto hanno bisogno di un
riordino periodico. Con questa proposta di legge, che è stata
sottoscritta da tutti i Commissari all'unanimità della I
Commissione, abbiamo verificato ed eliminato tutte le precedenti
disposizioni che hanno esaurito il loro effetto. Quello che
interessa il cittadino e gli operatori del diritto è di disporre di
un quadro normativo chiaro e trasparente, che sia atto ad evitare
possibili conflitti fra le varie disposizioni. A dire il vero, la I
Commissione già dalle precedenti legislature si è occupata di
questo, in particolare un decennio fa, fra il 2000 e il 2002, ha
operato un grandissimo lavoro con un esame sistematico delle leggi
e dei regolamenti regionali, al fine di procedere ad una prima
razionalizzazione del sistema normativo regionale. In quella fase
gli obiettivi di riordino sono stati perseguiti con l'impiego del
meccanismo dell'abrogazione espressa di disposizioni puntualmente
individuate, in modo da espungere dall'ordinamento le leggi e i
regolamenti incompatibili con le disposizioni successivamente
approvate e quelle non più applicabili, ma che risultavano ancora
formalmente vigenti. Questo lavoro che è stato compiuto dalla I
Commissione negli anni 2000-2002 si è perfezionato attraverso tre
leggi che si sono susseguite nel tempo, che hanno ottenuto un tasso
di semplificazione regionale pari al 45 percento circa. Nel
frattempo sono sopraggiunte delle nuove norme e, essendo necessario
aggiornare questo lavoro di manutenzione, abbiamo operato un
ulteriore esame come I Commissione per riaggiornare l'intero
patrimonio normativo e, tenuto conto che dal 1950 al 2011 sono
stati promulgati 2.934 atti normativi e ne sono stati abrogati
1.879, è stato fatto un ulteriore lavoro di pulizia e di riordino
che con questa legge si intende perseguire.
L'analisi in argomento è stata condotta sulla base di criteri di
metodologia appositamente elaborati e ha consentito alla Direzione
Affari legislativi, studio e documentazione del Consiglio regionale
di compilare un elenco di disposizioni suddivise per Presidenza
della Regione e Assessorati competenti, di cui ha ritenuto
opportuno proporre l'abrogazione. Questo primo elenco è stato
trasmesso alle strutture competenti della Giunta regionale, che
hanno compiuto una rielaborazione per giungere al risultato della
proposta di legge che oggi sottoponiamo all'approvazione. Ci tengo
a ringraziare il Servizio Affari legislativi del Consiglio, in
particolare il dottor Fabrizio Gentile, che si è prodigato con i
suoi collaboratori nel rendere effettivo questo lavoro di riordino
delle leggi, chiedo ai colleghi di approvare all'unanimità questa
proposta di legge.
Presidente
- Dichiaro aperta la discussione generale. Se
non ci sono richieste di intervento, chiudo la discussione
generale.
Passiamo all'esame dell'articolato.
Pongo in votazione l'articolo 1:
Consiglieri presenti, votanti e favorevoli: 30
Il Consiglio approva all'unanimità.
Presidente
- Articolo 2: stesso risultato. Articolo 3:
stesso risultato. Articolo 4: stesso risultato. Articolo 5: stesso
risultato. Articolo 6: stesso risultato. Articolo 7: stesso
risultato. Articolo 8: stesso risultato.
Pongo in votazione la legge nel suo complesso:
Consiglieri presenti, votanti e favorevoli: 31
Il Consiglio approva all'unanimità.
