Classificazione
CONSULTE COMMISSIONI E ORGANI COLLEGIALI


Resoconto integrale del dibattito dell'aula
Oggetto del Consiglio n. 1016 del 23 novembre 1994 - Resoconto
SEDUTA ANTIMERIDIANA DEL 23 NOVEMBRE 1994
OGGETTO N. 1016/X Nomina di due membri del Consiglio direttivo
del Museo Minerario regionale in rappresentanza della minoranza
consiliare.
Presidente Ha chiesto la parola il Consigliere Linty.
Linty (LN) La minoranza propone i signori Bertolo Davide e Faoro
Elio Pietro.
Presidente Si può passare alla votazione e alla distribuzione
delle schede; credo che si possa votare sul posto.
- Consiglieri presenti e votanti: 28
- Schede nulle: 1
- Schede valide: 27
- Schede bianche: 4
Hanno riportato voti:
- BERTOLO Davide: 19
- FAORO Elio Pietro: 18
- BURGAY Mario: 3
- PEPELIN Massimo: 3
Presidente In base all'esito della votazione, risultano eletti
quali membri del Consiglio direttivo del Museo Minerario regionale
in rappresentanza della minoranza consiliare, per il triennio
1994/1997 i signori Bertolo Davide (residente in Aosta, Via delle
Betulle, n. 94) e Faoro Elio Pietro (residente in Aosta, regione
Saraillon, n. 32).
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 3 marzo 1992, n. 6 è stato istituito il
Museo Minerario regionale;
- che, I'articolo 3 dello Statuto del Museo Minerario regionale
stabilisce quanto segue:
- il Consiglio direttivo è formato da sette componenti, dei
quali uno con funzioni di Presidente nominato dalla Giunta
regionale;
- i rimanenti sei membri sono nominati dal Consiglio regionale,
con riserva di due membri alla minoranza consiliare;
Atteso che il Consiglio regionale con provvedimento n. 588/X in
data 6 aprile 1994 ha nominato quali membri del Consiglio direttivo
del Museo Minerario regionale in rappresentanza della maggioranza
consiliare i Signori Foretier Marco, Glarey Sandro, Ruffier Lea e
Zublena Guido non provvedendo a nominare i due rappresentanti
riservati alla minoranza;
Ritenuto opportuno riproporre al Consiglio la nomina dei due
membri del Consiglio direttivo del Museo Minerario regionale, in
rappresentanza della minoranza consiliare per la durata di un
triennio onde completare la composizione delI'organo;
Considerato che la Commissione per le nomine, a seguito della
pubblicazione nel Bollettino ufficiale della Regione n. 53 del 14
dicembre 1993 dell'elenco delle nomine in scadenza nel primo
semestre dell'anno 1994, nella riunione dell'11 marzo 1994, ai
sensi dell'articolo 6 della legge regionale 27 marzo 1991, n. 12,
ha ritenuto formalmente ammissibili le proposte di candidatura di
cui all'allegato prospetto;
Visto il parere favorevole rilasciato dal Dirigente del Servizio
Affari Generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamate le leggi regionali 27 marzo 1991, n. 12 e 3 marzo
1992, n. 6;
Richiamata inoltre la legge regionale 27 marzo 1991, n. 12;
delibera
1) di nominare quali membri del Consiglio direttivo del Museo
Minerario regionale in rappresentanza della minoranza consiliare,
per il triennio 1994/1997 i Signori Bertolo Davide (residente in
Aosta, Via delle Betulle, n. 94) e Faoro Elio Pietro (residente in
Aosta, regione Saraillon, n. 32)
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
