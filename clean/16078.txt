Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 2428 del 5 marzo 1997 - Resoconto
SEDUTA ANTIMERIDIANA DEL 5 MARZO 1997
OBJET N° 2428/X Communications du Président du Gouvernement
régional sur la Maison de jeu de Saint-Vincent.
Président La parole au Président du Gouvernement, Dino
Viérin.
Viérin D. (UV) En date du 19 février le Tribunal Administratif
régional de la Vallée d'Aoste a déposé le jugement relatif au
recours présenté par la Société Finoper contre la délibération du
Conseil régional du 26 septembre 1996, portant: procédures
d'attribution de la future gestion de la Maison de jeu de
Saint-Vincent, prise d'acte des résultats de la Commission chargée
d'évaluer l'existence des conditions requises 5 et 7, au sujet de
la Société Finoper.
Ce jugement, immédiatement transmis au Président de l'Assemblée
et au Président de la IVème Commission permanente du Conseil, ainsi
qu'à tous les conseillers régionaux, accueille le recours et en
conséquence, annule ladite délibération du Conseil régional.
Au-delà des polémiques partisanes et personnelles, de la
démagogie et de la confusion, des intérêts de boutique et des
manoeuvres de politique politicienne ou électorale de ces derniers
jours, avant d'indiquer le choix politique du Gouvernement et de la
majorité quant à la décision du TAR, j'estime opportun de mettre au
clair en toute responsabilité cette question relative à la nouvelle
concession de la Maison de jeu de Saint-Vincent.
Les objectifs que nous avons poursuivis, tout au long de cette
période plutôt tourmentée de la présélection pour l'attribution de
la gestion du Casino, dont la paternité revient rappelons-le en
1991 au Gouvernement Bondaz, ont été et demeurent la valorisation
et l'essor de la Maison de jeu, au même titre que la sauvegarde des
intérêts de l'Administration régionale, et ce par une gestion
privée du casino, confiée sur la base d'une convention spéciale. Si
jusqu'ici cette volonté ne s'est pas concrétisée le motif ne doit
pas être imputé à l'indécision présumée de notre majorité - je
voudrais rappeler à cet effet l'ébauche de convention inscrite à
l'ordre du jour du Conseil régional de décembre 1993 - mais plutôt
au contentieux administratif qui s'est instauré.
Contentieux - il est impérieux de le souligner - qui n'a pas été
ouvert directement par l'Administration régionale; bien au
contraire, celle-ci, pour ne pas faire encore traîner les choses en
longueur, a toujours mis a exécution les différents jugements
administratifs. Celui du Conseil d'Etat de mars 1993, par exemple,
suite à un recours de Finoper au TAR de la Vallée puis au Conseil
d'Etat; celui du Conseil d'Etat d'octobre 1995 (recours Finoper au
TAR de la Vallée d'Aoste; recours subséquent SITAV au Conseil
d'Etat); ou encore celui du TAR de la Vallée d'Aoste d'avril 1996,
afférent au recours Finoper contre cette mise à exécution, et ce,
bien que nous ayons obtempéré audit jugement sur la base de la
procédure déjà établie en 1993 et qui n'avait pas - à l'époque -
été attaquée ou enfin, le jugement actuel, concernant la dernière
décision de ce même Tribunal qui, en avril 1996, bien qu'il eût
annulé la délibération du Conseil régional, n'avait pas accueilli
la requête de Finoper d'être admise directement au marché négocié
avec la Région, mais au contraire avait expressément demandé que la
Commission Bortoli, qui avait par d'ailleurs déjà donné sa
démission, vérifie si la Finoper répondait aux conditions 5 et 7,
requises par l'avis de concours de 1991.
Il faut, à ce propos, rappeler également que si un recours a été
présenté contre la suspension de la délibération du Conseil
régional de novembre dernier, cela a été fait par tutiorisme, dans
le but exclusif de ne pas limiter ou nuire à la position juridique
et aux choix successifs de la Région. Du reste, si nous devons
exprimer un regret à propos de ce contentieux, c'est pour la clarté
insuffisante des jugements administratifs, clarté qui, vu la
volonté toujours confirmée de la Région, aurait certainement abrégé
la procédure de la présélection.
Entre temps nous ne sommes pas restés inactifs, loin de là. Nous
avons pris de nombreuses décisions, importantes et stratégiques.
Par l'institution de la gestion extraordinaire nous avons séparé le
contentieux judiciaire du fonctionnement de la Maison de jeu et
assuré par là à cette dernière l'indispensable continuité de
gestion, en la mettant dans les conditions d'oeuvrer en toute
sérénité, tranquillité et efficacité.
Nous avons ainsi encouragé et intensifié l'activité du Casino
par une gestion dynamique de ce dernier et, parallèlement,
consolidé la future position contractuelle de l'Administration
régionale. Et tout cela, en dépit des efforts de ceux qui se sont
inlassablement employés et s'emploient encore à affaiblir cette
activité et cette position. Et le bilan en est positif,
significatif; c'est celui que l'on attendait depuis des années. Je
voudrais le synthétiser:
- autonomie fonctionnelle et opérationnelle de la Maison de jeu
et accroissement de sa rentabilité; et à ce propos le jugement du
Tribunal d'Aoste concernant le système informatique et la banque
des données nous réconforte et prouve le bien-fondé de nos
actions;
- sauvegarde des emplois, de la compétitivité du Casino et
élaboration du plan pour son développement;
- rupture, bien que non encore totalement réalisée, de
l'encerclement et réglementation des recrutements au Casino.
Nous soulignons donc, même en prévision de l'ouverture d'autres
Casino, la validité de notre action et reconfirmons avec force et
cohérence notre volonté, à savoir: clôture de la phase de
présélection, gestion privée de la Maison de jeu. Et ce, sans
aucune imposition, par une décision concertée, qui est le fruit
d'une confrontation sereine et constructive des forces politiques
de la majorité.
C'est là une décision que nous avons adoptée en prenant toutes
nos responsabilités sans nous repentir, sans recourir à des boucs
émissaires, ou nous cacher derrière la Commission Bortoli,
Commission à laquelle, par ailleurs nous renouvelons nos
remerciements pour le travail accompli.
C'est dans cette décision que se situe le vrai choix politique.
En effet dans cette phase de présélection, la Région devait
vérifier si remplissent les conditions requises par l'avis de
concours; les sociétés candidates que il n'y avait donc aucun
pouvoir discrétionnaire d'ordre politique. Il est vrai que nous
aurions pu opter pour un choix diffèrent, cette fois-ci politique,
de gestion publique du Casino, mais nous n'avons jamais voulu, et
nous ne voulons pas, faire tel choix. Aussi, et c'est là une
confirmation supplémentaire de notre volonté, l'Administration
régionale prend acte du jugement du TAR de la Vallée d'Aoste du 19
février dernier et tout en étant convaincue du bien-fondé de ses
agissements par cohérence, avec la volonté de ne pas proroger
ultérieurement les délais de la présélection ne fera pas appel à ce
jugement.
Le Gouvernement proposera donc au Conseil régional de déclarer
terminée la phase de présélection formellement et d'admettre la
Société Finoper au marché négocié prévu au fin de l'attribution de
la gestion du Casino de Saint-Vincent. Parallèlement, le
Gouvernement demandera à être délégué, à l'effet d'entamer ledit
marché sur la base des indications qui lui seront données par le
Conseil régional.
Président La parole au Conseiller Collé.
Collé (PpVA) Oggi più di qualsiasi altra volta possiamo dire che
la miglior difesa è l'attacco infatti, nelle parole del Presidente
si individua come le motivazioni addotte dalla minoranza in questi
ultimi giorni siano invece partigiane, elettorali, siano insomma
non valide, e che ancora una volta dalla parte della ragione ci
sono questa maggioranza, questa Giunta e questo Presidente!
Quando ho parlato di Casinò, nel corso delle ultime sedute, ho
fatto riferimento ad una telenovela con circa 1500 puntate dicendo
che il regista conosceva l'obiettivo e che sapeva dove questa
storia ci avrebbe portato.
Ci troviamo oggi di fronte ad una nuova situazione, questa
telenovela ha una sorpresa che obtorto collo per diverse ragioni fa
cambiare strada a chi aveva pensato a questa storia. Dico obtorto
collo perché sono convinto che non tutti sarebbero stati d'accordo
a cambiare questa strada.
Si cambia strada perché ci troviamo di fronte ad una sentenza -
che fra l'altro sarebbe interessante analizzare - che voglio
brevissimamente ricordare nei suoi passaggi significativi: eccesso
di potere per sviamento, violazione del giudicato, sviamento di
potere, del tutto priva di pregio si appalesa la tesi della difesa
regionale. Tutto questo quando a settembre avevamo delle
dichiarazioni roboanti del tipo: "Nous sommes nous aussi de l'avis,
on ne pouvait pas faire autrement, que ce qu'un tribunal dicte doit
être respecté. Et alors, contrairement aux affirmations de M.
Collé, c'est à travers la délibération qui nous est proposée, qu'on
suit ce que le TAR d'Aoste a dicté au Gouvernement régional et à ce
Conseil".
E ancora: "Pour terminer, nous sommes convaincus qu'avec la
décision que nous allons prendre aujourd'hui nous tournons une
page. Je peux rassurer certains conseillers parce que nous savons
le chemin".
Poi abbiamo il Consigliere Ferraris che ha superato sé stesso,
più realista del re: "Se tale deliberazione ha un limite, sia
quello di essere troppo pedissequa nel rispetto delle sentenze dei
vari tribunali amministrativi".
Questo si diceva a settembre, quando noi dall'altra parte
ritenevamo che fosse sbagliata la strada intrapresa dalla
maggioranza. Così oggi si è dimostrato. sig. Presidente, non
possiamo accettare, così come ha detto al TG3 regionale e ha
ripetuto oggi, che le motivazioni di questo sbaglio siano da
addurre alla non chiarezza delle precedenti sentenze perché
evidentemente la sentenza è stata letta da tutti; in quest'aula
sono state date due interpretazioni: una giusta, corretta, e
l'altra sbagliata. Credo che sia giunto anche il momento di
riconoscere gli errori che sono stati commessi.
Perché sono stati commessi questi errori? In primo luogo perché
si è voluto seguire fino in fondo il dettato della Commissione
Bortoli I e della Commissione Bortoli II; si è voluto seguire fino
alla fine - gli interventi dei rappresentanti delle forze politiche
all'interno di quest'aula sono stati unanimi in questo senso -
rispetto a quelle che erano le sentenze della giustizia
amministrativa, la Commissione tecnico-politica presieduta dal
delegato del Presidente della Giunta. A questo proposito sarebbe
bene sapere se i 180 milioni, che la Regione ha sborsato per questi
tecnici che hanno sbagliato completamente, rientrano nelle casse
regionali, bisognerebbe capire se nella nostra Regione è valido il
principio per cui chi sbaglia paga.
Tornando alla Commissione Bortoli, abbiamo avuto due versioni:
la prima, pochi giorni fa, dal Consigliere Ego Perron, il quale
sfiducia questa Commissione; la seconda, oggi, dal Presidente della
Giunta, che ringrazia la Commissione per il lavoro svolto. Vorremmo
capire qual è l'interpretazione giusta e, visto che il sig. Bortoli
era stato delegato dal Presidente della Giunta, se di fatto il
Consigliere Ego Perron, nel momento in cui sfiducia questa
Commissione e questo Presidente, sfiducia anche il Presidente della
Giunta.
Vorremmo anche comprendere questo tempo in termini politici e di
interventi quanto è costato alla nostra Amministrazione regionale
perché questa scelta ha comportato un ritardo notevole. sig.
Presidente, lei oggi dice che c'è stata comunque una dinamicità
nella gestione straordinaria ed è vero, sono stati fatti alcuni
piccoli passi avanti e alcune assunzioni ma, a differenza del suo
pensiero, non riteniamo che la Casa da gioco di Saint-Vincent abbia
avuto in questo periodo il tempo necessario per prepararsi
all'appuntamento di cui anche lei oggi parlava: l'apertura delle
nuove case da gioco. Questo periodo secondo noi, anzi secondo
l'interpretazione che credo tutti abbiamo dato in quest'aula, era
di transitorietà, e nei periodi di transitorietà è ben difficile
programmare per il futuro ed attuare tutte le cose necessarie per
arrivare preparati ad un appuntamento così importante.
Président La parole au Conseiller Perron.
Perron (UV) Credo che saremo in grado di fare delle valutazioni
più complete su questa vicenda quando l'atto che la Giunta
regionale intende proporre al Consiglio, verrà presentato; verrà
indicato l'iter che si intende seguire relativamente alla
questione.
Durante lo scorso Consiglio, quando il Presidente della Giunta
fece delle comunicazioni su questa vicenda, dissi che giudicavo
negativa la notizia riguardante l'accoglimento del ricorso della
Finoper non tanto perché rallentava il percorso giuridico e
politico che avevamo intrapreso, ma perché rappresentava un
ostacolo per il raggiungimento della gestione privata del Casinò di
Saint-Vincent che come linea politica abbiamo sempre auspicato e
sostenuto. Con altrettanta fermezza dichiarai che questa
maggioranza avrebbe saputo prendersi le sue responsabilità ad
avvenuta conoscenza nel merito delle motivazioni di questa
sentenza.
Voglio fare alcune considerazioni. Prima faccio delle
considerazioni di carattere tecnico, successivamente effettuerò un
ragionamento di tipo politico.
È vero che nei giorni scorsi il sottoscritto, sollecitato da un
giornalista, dopo che altri avevano già comunicato agli organi di
stampa quanto deciso dai Capigruppo della maggioranza, ha fatto a
commento di questa sentenza alcune dichiarazioni che qualcuno ha
giudicato dai "toni forti", che la minoranza in Consiglio non ha
esitato in modo palese ed evidente a strumentalizzare dando alle
medesime delle interpretazioni proprie, certamente forzate, senza
dubbio distorte, con l'obiettivo evidente di creare delle
inesistenti e artificiose contrapposizioni all'interno di questa
maggioranza.
Pur comprendendo il tentativo dei colleghi consiglieri di
opposizione - legittimo dal loro punto di vista - di cercare di
accreditare mie presunte divergenze con il Presidente della Giunta
e con la maggioranza in generale circa il modo in cui tutta questa
questione è stata gestita, mi permetto di fare alcune
precisazioni.
È vero che a mio giudizio questa è una sentenza un po' pesante,
a volte le sentenze sono un po' sfumate, nebulose e permettono
delle interpretazioni diverse, e così erano state le sentenze
precedenti riguardanti la questione del Casinò. Questa sentenza
evidentemente ha un tono diverso. Voglio precisare ancora che il
sottoscritto, a differenza di altri, non è soddisfatto dell'esito
di questa sentenza.
Non ho voluto mai esprimere sfiducia politica né nei confronti
dell'operato del Presidente della Giunta regionale, lo dico con
estrema tranquillità, né sull'intera questione del Casinò, che è
stata ampiamente e consapevolmente sostenuta in quest'aula da tutta
la maggioranza, me compreso, e forse più di altri, con l'obiettivo
unico di cercare tutte quelle soluzioni che a noi parevano ottimali
per una gestione della Casa da gioco che fosse improntata a criteri
di managerialità nell'esclusivo e supremo interesse della
Regione.
Io semmai ho espresso un giudizio personale, uno stato di
insoddisfazione per alcune risultanze di carattere tecnico, che
erano scaturite dalla Commissione Bortoli e che hanno poi
determinato dei giudizi negativi a diversi gradi degli organi della
giustizia amministrativa. Le mie perplessità quindi, onde chiarire
ogni equivoco, sono state determinate dal fatto che certe
indicazioni, contenute, suggerite nel rapporto della Commissione
Bortoli, hanno poi prodotto delle decisioni che non sono favorevoli
alla Regione.
Sul piano politico il Consigliere Collé chiede se il
sottoscritto ha espresso sfiducia nei confronti del Presidente
della Giunta regionale. La risposta, con estrema tranquillità e
serenità, è negativa. Non convengo con quanto affermato dai
consiglieri Collé e Tibaldi nei giorni scorsi, non credo
assolutamente che si siano persi tre anni di tempo per colpa di
qualcuno. Ritengo che questo non corrisponda a verità e che, se le
risultanze delle procedure giuridiche non sono state quelle
sperate, questo non comporti necessariamente un giudizio negativo
sul piano politico. Reputo che questa maggioranza e anche il
sottoscritto da questo punto di vista non abbiano assolutamente
bisogno di lezioni di comportamento politico da qualche consigliere
rappresentante della minoranza.
Respingo quindi al mittente con tutta tranquillità le
dichiarazioni tendenziose, false, relative alla presunta perdita di
tre anni di tempo relativamente a questa vicenda, effettuate da chi
in questi anni raramente ha fatto delle critiche in modo
costruttivo su questa vicenda e da chi alcune volte forse ha
rappresentato in quest'aula degli interessi diversi da quelli della
Regione.
In questo senso sono assolutamente tranquillo, cosciente, da
"buon allocco" come ha detto una volta il Consigliere Tibaldi, di
aver avallato certe scelte perché credevamo e crediamo che in
questi anni sia stato fatto qualcosa di positivo per la Casa da
gioco di Saint-Vincent.
Credo che sarebbe opportuno che ogni tanto, prima di criticare
l'operato di questo Governo regionale, ci si ricordasse della
posizione in cui si trovava la Regione alla data del 1° luglio
1994, quando è iniziato il commissariamento e grazie a quali forze
politiche, in seguito a quali vicende e a quali cambiamenti di
maggioranza, si è arrivati a questo punto - che forse possiamo
definire di non ritorno della vicenda Casinò - che ha comportato il
commissariamento come unica soluzione praticabile. Nel 1994 ci
trovavamo in una posizione debolissima, il problema principale era
quello di evitare addirittura una chiusura della Casa da gioco di
Saint-Vincent con le ripercussioni che tutti possono immaginare. Ci
siamo trovati al 1° luglio a decidere in condizioni di necessità e
di urgenza con tanti aspetti della Casa da gioco che non
conoscevamo. Credo di affermare la verità se dico che la situazione
oggi è ben diversa, che il potere contrattuale della Regione è ben
superiore e che la conoscenza che abbiamo della Casa da gioco di
Saint-Vincent è molto diversa rispetto ad allora.
Respingo quindi con tranquillità le false affermazioni che sino
ad oggi non è stato fatto nulla o che si è perso tempo. Credo che
la gestione straordinaria, nel corso di questi due anni e mezzo,
abbia evidenziato alcune ingessature, che rischiavano di rendere
asfissiante la dipendenza della Casa da gioco dal gestore privato.
Ritengo che si sia in sostanza concretizzata una completa autonomia
operativa e gestionale, conseguita anche con l'elaborazione interna
di un software e di un hardware gestionali, che sono specifici, che
sono all'avanguardia anche all'interno del mercato delle case da
gioco, innovativi, e da quanto apprendiamo dal Presidente della
Giunta regionale, vincenti anche in sede legale dopo il
provvedimento del Tribunale di Aosta, depositato il 3 marzo, che in
qualche modo richiama l'originalità del software e delle proprietà
della banca dati realizzati dalla gestione straordinaria.
Inoltre, si è recuperato in termini di immagine un logo nuovo
riprendente quello originario della Casa da gioco; sono allo studio
da tempo dei progetti che credo siano noti ai Commissari della IV
Commissione e che sono comunque noti all'Assemblea nel suo
complesso, delle tesi, completamente svincolate da proprietà o
dipendenze private, che portano all'ampliamento e
all'ammodernamento della struttura della Casa da gioco. Il tutto
visto in che ottica? Il tutto è a beneficio di un'autonomia e di un
consolidamento della struttura, affinché questa possa essere, al
termine del periodo di transizione, riaffidata senza vincoli a dei
gestori privati che rispondano a requisiti di trasparenza e di
affidabilità imprenditoriale, che garantiscano l'Amministrazione
regionale e la collettività che la stessa rappresenta. Va
sottolineato che, nel corso del periodo di gestione straordinaria,
i benefici per l'ente pubblico, nonostante le grandi difficoltà che
tale gestione ha incontrato e i tanti costi, relativi alle attività
complementari della Casa da gioco, non ultimo il Billia, che hanno
inciso più del dovuto, hanno garantito alle casse regionali
parecchie decine di miliardi in più di quelli che si sarebbero
percepiti in presenza di un gestore privato con i vincoli delle
precedenti convenzioni. Mi permetto di ricordare anche il
Regolamento per le assunzioni che abbiamo approvato
ultimamente.
Mi pare che sia infodato e falso sostenere che la gestione
straordinaria abbia prodotto dei ritardi, dei danni e che si siano
persi tre anni di tempo in questo periodo. Credo sia bene ricordare
a chi propugna e sottolinea tale tesi che la Casa da gioco ha
invertito complessivamente il trend negativo degli ultimi anni e
che è stata l'unica delle quattro case da gioco italiane a
difendere anche il settore dei cosiddetti giochi tradizionali
francesi.
Credo che, se si andasse a riverificare, riguardo alla vicenda
Casinò, il comportamento delle persone e dei gruppi politici
presenti in questo Consiglio dal 1990 in avanti, si
evidenzierebbero responsabilità oggi scaricate, senza motivo, su
questa maggioranza e su questa Giunta regionale.
Credo che la trattativa con la Finoper non sia una scelta
obbligata. Se lo ritiene, il Consiglio - che, come dice il
Presidente Stévenin, è sovrano - può tranquillamente scegliere
un'altra strada, quella di ricorrere ulteriormente, in quanto non è
obbligato a trattare con la Finoper. La decisione di non ricorrere
ulteriormente, che noi condividiamo, è comunque una scelta e non un
obbligo. Sono convinto che su questa vicenda, al di là delle
singole, diverse valutazioni che ognuno di noi può avere, questo
Consiglio dovrebbe raccogliere tutte le energie positive di cui
dispone...
Presidente Consigliere Perron, brevi interventi, ci sarà
l'occasione per esprimersi quando sarà presentato l'atto da parte
del Presidente della Giunta.
Perron (UV) ... al fine di fare quello che crede sia il meglio
per la Casa da gioco di Saint-Vincent.
Diamo un giudizio positivo sul tentativo di avviare questa
trattativa, sottolineo il termine trattativa, ciò significa sedersi
attorno ad un tavolo e discutere, non vuol dire necessariamente
dare affidamento ad una società. È un avvio positivo che, come
ricordavo nello scorso Consiglio, testimonia un miglioramento di
rapporti fra quelli che sono gli interlocutori di questa vicenda e
che ci permette di dire che intravediamo in qualche modo
l'avvicinarsi di un clima certamente più sereno.
Presidente Ha chiesto la parola il Consigliere Borre.
Borre (UV) Ho seguito la discussione, però una parte della
sentenza non è che mi offende, ma mi amareggia... farei anche
ricorso se dipendesse da una valutazione personale proprio per
difendere quello che è il mio ruolo di Consigliere perché quanto la
Commissione nominata da questo Consiglio ha riportato alla
maggioranza non è stato qui accolto, come dice la sentenza, solo
come una presa d'atto. Come Consigliere sono responsabile, ho
valutato quello che la Commissione ha portato avanti e ho ritenuto
che fosse la strada giusta. La valutazione del TAR quindi è una, il
nostro lavoro è stato un altro, e ritengo che sia stato
positivo.
Presidente Ha chiesto la parola il Consigliere Chiarello.
Chiarello (RC) Non so se sia più opportuno che dica qualcosa o
che stia zitto, però c'è una grande amarezza in questo momento e ce
n'era una grande quando ho ricevuto la comunicazione del TAR della
Valle d'Aosta.
C'è una grande amarezza perché io pensavo - ma credo che lo
stesso valga per gli altri membri della Commissione - di aver
sviscerato il meglio dai documenti che ci erano stati presentati.
In Consiglio qualcuno aveva parlato di "merende", e via dicendo,
invece è passato del tempo perché dopo i primi giudicati, prima di
sottoscrivere di nuovo un documento, ho cercato di capire quello
che stavo firmando consultando esperti al di fuori della
Commissione che mi hanno confortato e mi hanno detto che non si
poteva scrivere altro in un giudicato di una commissione che voleva
essere seria e non politica, di una commissione tecnica come doveva
essere.
C'è stata grande amarezza perché il giudicato del TAR non dice
neanche che la Commissione ha sbagliato, dice che essa non doveva
neanche più valutare, ma prendere atto di quello che aveva detto il
Consiglio di Stato. A quel gioco, se sapevo di questa risposta, non
partecipavo neanche più. Mi chiedo perché abbiamo fatto le
riunioni, se dovevamo sottoscrivere quello che ha detto il
Consiglio di Stato. Abbiamo fatto seriamente il nostro lavoro
prima, abbiamo fatto dei rilievi su come era stato stilato questo
bando, su come erano state formulate le domande. Se voi guardate le
prime relazioni, ci sono dei rilievi del Prof. Zanetti e di altri
componenti che dicono che chi aveva stilato il bando avrebbe dovuto
anche giudicare le risposte perché certe domande si prestavano a
qualche altra risposta. Qui do atto a quanto ha detto il
Consigliere Perron: siamo arrivati a questo punto perché ci sono
stati dieci anni di non decisioni, di decisioni parziali, oppure di
decisioni che si volevano "di parte".
Quando il Consiglio si è insediato ho detto che il mio obiettivo
era quello di fare un appalto europeo, la pensavo diversamente,
però voglio sottolineare che non rimpiango nulla di quanto ho
sottoscritto in questa Commissione, anche perché sono convinto che
un bilancio non si può fare come si vuole, ma che si devono leggere
le carte perché un bilancio consolidato o è così o è così.
Presidente Ha chiesto la parola il Consigliere Lanièce.
Lanièce (GA) L'accoglimento del ricorso da parte del TAR sta a
dimostrare una volta di più che non si deve vendere la pelle
dell'orso prima di averlo ucciso. Adesso ci troviamo qui a
discutere dell'orso, che non si è certo saziato con quel po' di
miele che i giudici del TAR gli hanno fatto assaporare.
Leggendo i motivi che hanno indotto il TAR a prendere la
decisione in questione, non posso esimermi dall'esporre una mia
personale valutazione politica. Il TAR ha dato torto alle
supposizioni della Giunta e della maggioranza regionale per ben tre
volte; il Consiglio di Stato ha fatto la stessa cosa per due volte
consecutive. Ora la maggioranza si è decisa, di fronte
all'inoppugnabilità dei fatti, a negoziare trattative con la
Finoper.
Il Presidente della Giunta ha promesso più volte la risoluzione
della vicenda Casinò, manca poco più di un anno alle elezioni del
1998 e l'opinione pubblica, ma soprattutto i dipendenti della sala
da gioco si aspettano di vedere mantenute le promesse.
Per poter fornire rassicurazioni in questa direzione non c'è che
una strada da percorrere: quella che i risultati dei ricorsi hanno
costretto questa Giunta e questa maggioranza a intraprendere. Non
c'è a questo punto nessun'altra possibilità, e sono persuaso del
fatto che quella che ieri era una convinzione sostenuta solo dalla
minoranza consiliare, oggi possa diventare una tesi abbracciata
dalla maggioranza complessiva di questo Consiglio con almeno un
minimo di ottimismo per il futuro.
Mi sia però concesso anche di ribadire, mi rivolgo espressamente
al Presidente Viérin, che dietro o a fianco di questa vicenda non
esiste almeno da parte mia - ma penso anche da parte del resto
della minoranza - alcuna volontà di strumentalizzazione politica.
Come ho già avuto modo di affermare in quest'aula, non c'è nessun
motivo di interesse nel rivendicare l'importanza delle trattative
con la Finoper. Si tratta ormai di una prassi che - ora ne sarete
convinti anche voi - è divenuta inevitabile.
Questo non vuol dire lasciarsi scappare di mano l'occasione,
bensì coglierne una importante: garantire finalmente i dipendenti
della sala da gioco e dimostrare agli occhi dell'opinione pubblica
tutta la volontà di risolvere una volta per tutte la questione
Casinò, portando finalmente serenità nelle famiglie dei dipendenti,
ridistribuendo così i veri autentici ruoli delle parti in causa:
l'amministrazione della cosa pubblica da parte della Regione,
l'amministrazione della Casa da gioco da parte della Finoper.
Trattare con la Finoper però non significa decidere di affidarle
la gestione del Casinò, ma significa iniziare a valutare
attentamente con obiettività tutte le eventuali perplessità in
merito alla Società romana e dimostrare anche ai dipendenti della
Casa da gioco che si stanno facendo passi concreti per chiudere
finalmente la questione in oggetto.
Le trattative dovranno essere condotte in maniera rigida, senza
presunzione, ma con la consapevolezza che le cose questa volta
vanno fatte per durare. L'importante è che da questo progetto nasca
una determinazione durevole e che vengano apportati buoni risultati
a lunga scadenza. Sarebbe impensabile dover assistere ad un
ennesimo palleggiamento di competenze, commissioni, criteri e
responsabilità. È tempo di chiarezza e di impegni da portare a
termine, e questo è quanto chiede l'opinione pubblica
valdostana.
Ripeto, quindi, nessuno qui tiene personalmente al successo
della Finoper; qui invece tutti teniamo a garantire ai lavoratori
della Casa da gioco, all'economia valdostana e allo sviluppo
turistico della nostra Regione un futuro più sereno e senz'altro
più sicuro.
Presidente Ha chiesto la parola il Consigliere Tibaldi.
Tibaldi (Ind) Anche oggi ho constatato, come d'altronde è
accaduto da tre anni a questa parte, la stessa supponenza e
presunzione che il Presidente della Giunta ha utilizzato nei
confronti dell'Assemblea per cercare di catechizzarla secondo
quelle che sono le sue verità.
C'è solo un piccolo problema: le verità predicate ancora oggi
dal Presidente in quest'aula sono mezze verità, nel senso che la
parte che brilla è stata ancora una volta ricordata e ribadita a
voce alta, mentre la parte più ombrosa è stata volutamente
dimenticata o occultata.
Di fronte a questa mezze verità, qualche fedele ha già risposto
facendo il mea culpa, è bene però ricordare anche qual è l'altra
parte di verità mancante, la quale è stata riconosciuta in questi
tre anni dall'opposizione, che ha il merito di avere sostenuto in
quest'aula sempre in maniera leale la linea, che avrebbe potuto
essere percorsa proficuamente già da tempo. Cosa che non è stata
assolutamente fatta e che ha causato questo brutto scivolone
politico al Presidente, alla Giunta e alla maggioranza che lo
sostiene.
Una "non verità" che è stata detta dal Presidente è che la
Regione non ha mai promosso il contenzioso; questo non è
assolutamente vero perché la posizione della Regione è addirittura
peggiore. Se non ha promosso il contenzioso, lo ha quantomeno
causato, promuovendo i ricorsi da parte dell'interlocutore privato
o degli interlocutori privati.
Ciò è accaduto perlomeno due volte: la Regione è ricorsa in
secondo grado al Consiglio di Stato nel 1994, oltre all'ultimo
ricorso per tuziorismo poc'anzi ricordato dal Presidente e in altre
occasioni sempre la Regione ha causato ricorsi per il semplice
fatto che ha adottato delibere illegittime; non dobbiamo
dimenticare, come prima ricordava il Consigliere Collé, quali sono
le motivazioni gravi di quest'illegittimità; senza dare mai
un'attuazione integrale al procedimento, varato nel 1991, che con
tutti i suoi difetti comunque segnava qual era il stata la scelta
politico-amministrativa da seguire per individuare il gestore
ideale, e di quelle che sono state le successive precisazioni degli
organi di giurisdizione amministrativa, il TAR e il Consiglio di
Stato, aditi più volte e fornitori di indicazioni ben chiare e non,
come diceva il Consigliere Perron, alquanto oscure.
La responsabilità della Regione è notevole e grave, e quando si
fa riferimento al Presidente della Giunta, non lo si fa a titolo
personale, ma a carattere politico, perché, fino a prova contraria
- e il nostro Statuto è particolarmente chiaro in materia - il
Presidente della Giunta rappresenta la Regione.
Sono stati buttati via tre anni. A parte la parentesi del
commissariamento - e nessuno vuole negare che sia stata doverosa
per evitare la paralisi del Casinò - comunque sono stati persi
altri tre anni pur di non dare attuazione a questa procedura. Sono
stati introdotti elementi estranei e ulteriori rispetto a quello
che era il dettato della procedura di selezione e l'azione
amministrativa e politica ha destato molte perplessità nel suo
complesso.
Mi sembra pertanto ridicolo che da parte del Presidente e di
qualche consigliere si continui sulla strada della supponenza e
della presunzione di essere i detentori della verità terrena. Penso
che sia profondamente ingiusto che il Presidente, dopo tutto quello
che è successo, assolva la Regione. Ancor peggio è sentire chi fino
a qualche giorno fa sfiduciava direttamente l'operato della
Commissione Bortoli e quindi l'operato della Giunta e della
Regione, venire qui oggi a, cospargersi il capo di cenere e a
chiedere pubblicamente scusa.
Ritengo che questa maggioranza da un punto di vista politico
debba recitare il mea culpa, perché è stato colpevolmente buttato
del preziosissimo tempo. Essa è stata campione nella dilazione dei
termini, superando tutte le legislature precedenti dal 1991 in
avanti, oltretutto non sono stati nemmeno perseguiti obiettivi
importanti come la rottura dell'accerchiamento, prevista nella
bozza di convenzione del 1993. Anzi l'accerchiamento si è
ulteriormente blindato nelle mani di colui che sarà l'interlocutore
privato nella prossima trattativa, nei confronti del quale la
Regione si presenterà come un contraente debole, in forza delle
sentenze che sono state pronunciate in questi anni e in forza della
dimostrazione di incapacità amministrativa che è sortita dalla sua
classe politica dirigente.
Président La parole au Conseiller Marguerettaz.
Marguerettaz (PpVA) Il Consigliere Collé ricordava prima un
detto: la miglior difesa è l'attacco. Dopo aver sentito gli
interventi di alcuni autorevoli membri della maggioranza, mi è
venuta in mente un'altra dizione forse più adeguata che qualcuno ha
scordato qui dentro: il silenzio è d'oro, o tante volte sarebbe
meglio tacere.
Dico questo perché alcune affermazioni sentite qui dentro sono a
dir poco vergognose e attentano non solo l'istituzione stessa che
noi bene o male rappresentiamo, ma anche quella che è la logica più
minimale alla quale si possa pensare. Oggi abbiamo assistito, dopo
i fatti che sono stati illustrati nelle comunicazioni del
Presidente, a posizioni che si possono riassumere così: questa
maggioranza non ha sbagliato nulla; ha operato scelte sempre
opportune; come ha detto il Consigliere Borre nel suo brevissimo
intervento, non ha sbagliato nemmeno nell'assumere l'ultima
decisione...
(... interruzione del Consigliere Borre, fuori microfono...)
... indubbiamente, lo so che non lo hai detto per circostanza,
il tuo era sicuramente un intervento più sincero di quello di chi
ti ha preceduto che ha fatto alcune dichiarazioni che mi hanno
lasciato davvero molto perplesso e che dovrebbero lasciare
perplesso chiunque abbia un minimo di ricordo "storico", si tratta
di andare indietro di 2-3 anni, non di 20 anni. Dico questo perché
il collega Perron ha affermato, oltre alla presupposizione del dire
abbiamo fatto tutto bene e giusto, che nemmeno adesso questa
maggioranza ha bisogno dei consigli dell'opposizione. Buon Dio, va
bene, nel senso che ne prendiamo atto; prendiamo atto che qualcuno
si diverte a dire sui giornali che l'opposizione non esiste, non
conta, non costruisce, abbiamo bene o male sentito ribadire anche
oggi in quest'aula alcune di queste affermazioni. Allora andiamo a
vedere se non era meglio seguire i suggerimenti di questa piccola e
scalcagnata opposizione.
La maggioranza non ha mai sbagliato, è sempre stata coerente
nelle sue scelte. Voglio brevemente ricordare, a memoria di chi se
lo fosse dimenticato, che questa maggioranza prima ha deciso
coerentemente che l'unica strada per risolvere la questione Casinò
era trattare con la SITAV; poi ha ritenuto coerentemente che
l'unica strada per sanare la questione Casinò era l'azzeramento e
in seguito ha stabilito coerentemente che l'unica strada per sanare
la questione Casinò era trattare con la Finoper. Questa è stata la
coerenza della maggioranza: dal 1993 ad oggi si sono assunte tutte
le posizioni possibili e immaginabili. Ricordo che nel 1993 M. De
Lapalisse ha qui detto: "Quali sono le soluzioni? O trattiamo con
la SITAV, o azzeriamo o trattiamo con la Finoper"; bene, le abbiamo
"passate" tutte e tre.
Veniamo al ruolo dell'opposizione. Quando questa maggioranza
decise di trattare con la SITAV, la piccola e scalcagnata
opposizione indicò l'azzeramento quale strada da perseguire. Passò
un anno. Quando questa maggioranza decise di azzerare,
quest'opposizione disse: "attenzione, adesso è meglio trattare con
la Finoper". Adesso coerentemente arrivate alla Finoper.
Credo che a questa piccola e scalcagnata opposizione - non dico
sempre, perché ogni tanto, anzi spesso commettiamo degli sbagli -
almeno su questioni quali quella di cui stiamo parlando, debba
essere riconosciuto il ruolo, che non è stato assolutamente
distruttivo. Mi dispiace contestare il collega Perron, ma ogni
volta che abbiamo avanzato una critica abbiamo fatto una proposta,
e questa è la costruzione, non la distruzione.
In conclusione voglio solo dire che una parte delle affermazioni
effettuate dal Consigliere Perron sono una gravità enorme, non so
quanti le abbiano colte. Sono certo che il collega Perron si farà
carico responsabilmente e fino in fondo delle dichiarazioni che ha
effettuato.
Dicendo che qui qualcuno in questi anni ha voluto rappresentare
interessi diversi da quelli della Regione, ha buttato un'ombra nel
dibattito; sono affermazioni gravissime delle quali mi auguro che
il collega Perron si faccia carico. Spero che ci voglia dire e
documentare da dove ha tratto questo giudizio anche perché
un'affermazione così può lasciare diversi sospetti: alcuni che
potrebbero riguardare il ruolo che l'opposizione ha rivestito in
questi anni, altri che potrebbero far pensare a coloro che
individuavano nel cosiddetto "Casinò Viérin" il bene della Valle
d'Aosta.
