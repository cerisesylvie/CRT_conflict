Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 476 del 5 aprile 1984 - Resoconto
OGGETTO N. 476/VIII - PROGRAMMI DI INVESTIMENTI DELL'ENEL PER
OPERE CONCERNENTI IL TERRITORIO DELLA VALLE D'AOSTA.
(Interpellanza).
PRESIDENTE:
Do lettura dell'interpellanza presentata dai
Consiglieri Tonino, Cout e Torrione:
INTERPELLANZA
Dai programmi di investimento dell'ENEL che interessano la Valle
d'Aosta risulta siano previste opere di grande dimensione per le
quali si dovrebbero investire circa 1.000 miliardi nei prossimi
cinque anni.
Risulta infatti che gli investimenti in impianti, classe 2, del
settore produzione idroelettrica siano i seguenti:
- DERIVAZIONE AVISE
£ 7.502 (già appaltato) Fine lavori entro 1984
- QUINCINETTO 2 (SEZIONE UNO)
£ 13.274 (già appaltato) Fine lavori entro 1987
- QUINCINETTO 2 (SEZIONE DUE)
£ 2.417 (gia appaltato) Fine lavori entro 1987
- CHAMPEUX (Monte Bianco)
£ 254.409 Fine lavori entro 1991
- TERRE' - GRAN PARADISO
£ 318.260 Fine lavori entro 1992
- FENILLE - GRAN PARADISO
£ 191.818 Fine lavori entro 1991
- VILLENEUVE - GRAN PARADISO
£ 170.713 Fine lavori entro 1989
Le cifre riportate sono riferite al 31.12.1982 ed espresse in
milioni.
Dallo scarno elenco risultano colossali investimenti in zone di
particolare interesse ambientale, alcune situate addirittura
all'interno del Parco Nazionale del Gran Paradiso, che prevedono
tra l'altro la costruzione di nuovi invasi nella nostra
Regione.
Allo scopo di conoscere con maggiore precisione la consistenza e
la portata di tali interventi, e preoccupati inoltre per l'impatto
sull'ambiente di un piano di investimenti così massiccio, i
sottoscritti Consiglieri regionali
INTERPELLANO
la Giunta regionale per conoscere:
1) se la Regione e stata messa a conoscenza del citato piano di
investimenti dell'ENEL;
2) se l'ENEL ha richiesto un parere in merito alle opere sopra
elencate alla Regione ed ai Comuni interessati;
3) qual e l'opinione della Giunta regionale in merito alla
costruzione di nuovi invasi idroelettrici in Valle d'Aosta;
4) quali sono i rapporti instaurati con l'ENEL al fine di fare
svolgere alla Regione un ruolo nella programmazione degli
investimenti necessari per i prossimi anni.
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.):
Questa interpellanza è stata stesa
dopo la discussione avvenuta in questo Consiglio sul progetto
Superphénix su sollecitazione del Consigliere Torrione.
E' venuto in nostro possesso un prospetto da cui risultano
investimenti, negli anni futuri, nella nostra Regione per un
importo che si aggira come è scritto nell'interpellanza sui 1000
miliardi, elenco che individua le opere, gli investimenti necessari
ed anche il preventivato termine di ultimazione dei lavori.
Si tratta come è ampiamente illustrato nel testo, di
investimenti cospicui, che riguardano zone della nostra Regione
particolarmente interessanti dal punto di vista ambientale e
paesaggistico, tra cui lo stesso territorio del Parco del Gran
Paradiso, per la costruzione (così sembra di capire dalla
descrizione) di invasi per la produzione di energia idroelettrica
nella nostra Regione.
Per la verità, di questi argomenti si era già discusso in
Consiglio regionale, senza però prendere, su questi temi, decisione
alcuna.
Il fatto che queste intenzioni dell'ENEL figurino come
investimenti precisi fino all'ultimo milione ed anche come date
relative alla prevista ultimazione dei lavori, ci ha un po'
allarmato e ci ha dato lo spunto per sollevare in questa sede una
questione più generale sui rapporti fra Regione, Giunta regionale e
l'ENEL da una parte, e dall'altra sui rapporti fra Giunta regionale
e Consiglio regionale.
Dal dibattito svoltosi nella scorsa adunanza, abbiamo scoperto
che il Consiglio regionale non è mai stato investito del problema
riguardante l'elettrodotto Superphénix, anche se si tratta di un
intervento significativo, che ha incidenza sul territorio e che
sarebbe giusto e opportuno discutere in sede di Consiglio; in ogni
caso, qualsiasi decisione in merito della Giunta regionale dovrebbe
essere presa tenendo conto delle competenze che in materia di
territorio questo Consiglio ha.
Vorremmo sapere quali sono stati sinora i rapporti fra la Giunta
regionale e l'ENEL rispetto a questo programma di investimenti
dell'ENEL, se ne è stata investita la Giunta e qual è l'opinione
espressa, poi, in generale, quali sono i rapporti fra la Regione e
l'ENEL in merito alla programmazione di questi investimenti, che
deve tener conto delle necessità che vi sono in quel settore ma
salvaguardare la nostra competenza in materia, soprattutto per le
scelte che sono significative sul territorio e sulla nostra
economia. Questo è il senso dell'interpellanza.
PRESIDENTE:
Do la parola al Consigliere Torrione, ne ha
facoltà.
TORRIONE - (P.S.I.):
Desidero approfittare dell'occasione
per ricollegarmi al discorso, già fatto, sull'elettrodotto
Superphénix che ci è letteralmente passato sulla testa: non
vorremmo che questo intervento facesse la stessa fine.
Io pregherei il Presidente della Giunta, poiché ci sembra che il
comportamento dell'ENEL riguardo a quell'intervento sia perlomeno
contraddittorio nei confronti di coloro che sono colpiti dalla
sventura di subire il passaggio dell'elettrodotto, di mettere
un'attenzione particolare al discorso degli espropri, che l'ENEL
tratta in maniera molto personale, non equitativa nei confronti di
tutti i cittadini.
Mi risulta che l'ENEL, forse per la fretta, in certi casi adotti
alcuni criteri più vantaggiosi; questo aspetto, oltre all'altro di
natura ecologica, merita un approfondimento, perché,
obiettivamente, non è giusto che cittadini di una certa località
siano privilegiati rispetto ad altri; oppure, quando l'operazione
richiede tempi ristretti, si ricorre a liquidazioni di compensi per
espropri che non sono quelli strettamente previsti dall'ENEL.
Se queste osservazioni corrispondono a verità, pregherei il
Presidente della Giunta di occuparsene personalmente. Grazie.
PRESIDENTE:
La parola al Presidente della Giunta; ne ha
facoltà.
ROLLANDIN - (U.V.):
A' propos de la dernière question
qu'a été posée de la part du Conseiller Torrione, je ne connais pas
le prix payé pour l'achat ou bien l'occupation des différents
terrains; je vais m'en occuper et je donnerai des nouvelles au
Conseil.
Pour le problème de l'électroduc, en effet il s'agissait de
reprendre une ligne qui existait déjà; il
y
avait aussi un
avis de la part des différentes Communes, et, comme autorisation
préalable, celle du Ministère compétent, car il s'agissait d'une
oeuvre qui intéressait l'Italie et la France; il y avait eu donc
des pourparlers qui, c'est vrai, n'avaient pas intéressé le Conseil
régional, mais seulement les Assessorats, qui avaient exprimé leurs
avis.
Pour l'environnement, je sais qu'il y a des problèmes,
particulièrement pour la localité de Runaz, pour laquelle on est en
train de voir, avec l'ENEL, s'il est possible déplacer
l'électroduc, de façon à ne pas pénaliser trop les habitants de la
zone.
Pour la question des rapports avec l'ENEL, il s'agit de porter à
connaissance la Région des projets spécifiques que l'ENEL a sur
notre territoire; à ce sujet, il n'y a jamais eu un plan général,
mais des pourparlers sur des projets spécifiques.
La Région a toujours été mise au courant des différents
investissements de l'ENEL; lorsqu'il s'agissait d'un investissement
particulier, on demandait l'avis de l'Assessorat compétent;
lorsqu'il
y
a l'instruction des pratiques, on demande aussi
l'avis des Communes intéressés.
Le projet "Derivazione Avise" a eu l'avis favorable et est en
train de démarrer; pour "Quincinetto 2" la Région a été intéressée
car il
y
avait un problème avec le "Magistrato del Po" pour
l'utilisation des eaux, mais cela intéresse déjà la Région
Piémont.
Pour ce qui concerne "Champeux", on n'a pas encore eu des
requêtes; au contraire, pour "Terré" et "Fénille", on a eu la
requête et l'avis n'a pas été favorable; pour "Villeneuve" on est
en train de discuter s'il est possible le réaliser ou non.
Pour les dégâts à l'environnement, on a toujours cherché à
sauvegarder les terrains, mais surtout il s'agit maintenant de
résoudre les problèmes du transport de l'énergie, qui intéresse les
coopératives de production régionales.
C'est là le problème principal, car si on n'arrive pas à le
résoudre, on n'arrivera pas à utiliser l'énergie des chutes d'eaux
et on sera obligé à vendre le surplus de courant à l'ENEL, selon la
loi nationale.
Pour le restant, nous partageons l'avis de porter à l'attention
du Conseil les requêtes de construction de nouveaux bassins sur
notre territoire, surtout pour la question de Villeneuve, Terré et
Fénille.
PRESIDENTE:
La parola al Consigliere Tonino, ne ha
facoltà.
TONINO - (P.C.I.):
Per quel che mi riguarda, sono
parzialmente soddisfatto.
Sono d'accordo sulla necessità che si discuta ampiamente di
questi argomenti quando vengono posti all'attenzione della
Regione.
In merito ai progetti di Terré e Fénille, per i quali esiste un
parere contrario, chiedo che sullo svolgersi di questo iter ci sia
la massima attenzione ed un coinvolgimento del Consiglio, così come
per l'investimento che si fa a Villeneuve.
Per la questione più generale, sono dell'avviso che la Regione
debba chiedere all'ENEL un confronto che riguardi il complesso
degli investimenti previsti in Valle d'Aosta, in modo che si possa
fare una scelta più motivata e non solo dettata da ragionamenti
parziali o contingenti.
Su tutti questi temi, il parere dei Comuni è importante, ma io
credo che non sia sufficiente: è bene, trattandosi di interventi
consistenti, che ci sia anche un parere motivato dalla Regione, che
tra l'altro potrebbe anche essere utile ai Comuni stessi.
Fatte queste sollecitazioni, ci auguriamo che il complesso di
questa materia sia trattato in modo più approfondito affinché non
"passino sulla nostra testa" delle scelte rispetto alle quali è
difficile tornare indietro.
