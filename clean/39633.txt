Classificazione
AMBIENTE
Flora e fauna



Oggetto del Consiglio n. 2756 del 23 maggio 2017 - Resoconto
OGGETTO N. 2756/XIV - Interpellanza: "Monitoraggio della
presenza e della distribuzione territoriale del lupo in Valle
d'Aosta".
Rosset (Presidente) -
Punto n. 13 dell'ordine del giorno.
Per l'illustrazione, chiede la parola il collega Cretier, ne ha
facoltà.
Cretier (PD-SIN.VDA) -
Ho presentato un'interpellanza per
portare l'attenzione sul problema o la risorsa lupo in Valle
d'Aosta e per le possibili ripercussioni nel settore agricolo e per
gli aspetti legati anche ai timori di possibili incontri non tanto
con il singolo soggetto, ma con eventuali branchi. Non è un grido
d'allarme del tipo: "attenti al lupo", ma una presa di coscienza e
una sensibilizzazione seria del problema, una coscienza e una presa
in carico della realtà e della sua possibile evoluzione futura.
La bibliografia riporta alcuni elementi che devono essere
valutati precisamente. Io non sono un tecnico specialista
dell'argomento, ma la segnalazione che giunge dalla vicina Liguria
evidenzia una certa sfrontatezza del lupo rispetto all'uomo, per
cui audacemente insidia le stalle in pieno giorno. Forse anche a
causa di incroci con cani randagi, che producono atteggiamenti
diversi rispetto all'uomo e quindi potenzialmente più pericolosi.
Wikipedia
, da cui ho desunto alcune informazioni, ricorda
che i lupi "rabbiosi" sono più audaci e agiscono da soli. In
Francia la popolazione del lupo è importante ed è stata istituita
una rete di monitoraggio, che ha permesso una formazione di
rilevatori corrispondenti che copre tutto l'arco alpino al confine
con la Valle d'Aosta. Comprensibili sono alcune azioni proposte
dagli agricoltori, come adottare la pecora, ma a volte bisognerebbe
scindere certi concetti ideologici piacevolmente sostenibili da
casa e sostenere la causa direttamente ed economicamente in una
fragile economia rurale di montagna. La segnalazione mi è giunta da
un gruppo di agricoltori, che mi hanno espresso le loro
preoccupazioni. Nell'eventualità di danni al patrimonio zootecnico,
avrebbero smesso di essere anche allevatori. Inoltre aggiungo che
alcune persone che praticano l'escursionismo per
hobby
chiedono lumi sulle zone potenzialmente a rischio non tanto per
eliminare totalmente i rischi, ma per conoscere il problema e
l'entità della popolazione del lupo e la sua distribuzione
territoriale in Valle d'Aosta.
Sappiamo bene che negli anni le tecniche di pascolamento hanno
dovuto perfezionarsi per questioni economiche: dal classico
pastorello in cui purtroppo la bibliografia mondiale cita i più
numerosi casi tra le vittime alle moderne tecniche di recinzione, a
volte anche elettrificate, ma che necessitano di molte ore di
lavoro per la costruzione della protezione e delle successive
manutenzioni, con costi insostenibili per le aziende agricole in
questo momento. La sorveglianza e la custodia diventano impossibili
e costose, soprattutto nel periodo notturno. Gli animali allevati,
sia bovini che ovicaprini, hanno un'alta funzione ambientale,
soprattutto quando sfruttano i terreni marginali e in pendenza,
dove la fienagione diventa impossibile sia con mezzi meccanici, che
oggi è ormai improponibile da fare manualmente. Presidiare il
territorio vuol dire anche segnalare le problematiche generali
dell'ambiente montano. Ricordo inoltre che nella nostra regione si
pratica ancora in molte zone l'irrigazione a scorrimento sui prati
nelle ore notturne, che sono quelle preferite per le scorribande
del lupo in ambiente antropizzato. Gli avvistamenti che conosco
sono tendenzialmente in zone attorno ai parchi nazionali e aree
protette.
Notizie ormai ci hanno anche segnalato zone limitrofe nei centri
abitati di fondo valle, anche se, ricordo, di singoli capi. Il
problema non è solo per il danno economico che può essere
compensato economicamente, ma vorrei evidenziare anche un altro
aspetto legato al recupero degli animali impauriti. A detta di un
allevatore che svolge il suo lavoro alle porte del Parco Mont Avic,
per poter recuperare gli animali sfuggiti al predatore, ha dovuto
rischiare avventurandosi in zone impervie e pericolose per non
abbandonare definitivamente i capi ad ulteriori attacchi e con il
rischio che i capi diventino selvatici e quindi irrecuperabili ad
ulteriore danno all'azienda e non sottoposti a vigilanza sanitaria.
Sicuramente la funzione del lupo va spiegata all'opinione pubblica,
anche in termini di biodiversità. Ricordo che ieri era la
celebrazione della Giornata mondiale della biodiversità. Gli
aspetti di equilibrio tra specie predatrici presenti nella catena
alimentare va capito, ma vorremmo anche sapere della situazione
reale in Valle d'Aosta. Vorrei evidenziare, attraverso questa
interpellanza, le conoscenze certe in merito agli eventuali
monitoraggi, attraverso le risorse interne agli uffici
dell'Assessorato competente.
La bibliografia disponibile riporta chiaramente che il lupo non
è pericoloso verso l'uomo, ma solo in presenza di malattie la sua
aggressività aumenta e con lo squilibrio naturale e una limitata
disponibilità delle specie cacciabili sul territorio si vede
costretto a spostarci nel territorio. Come ho proposto
nell'interpellanza, quindi vorrei sapere: quali sono le iniziative
ai fini degli indennizzi dei danni per quanto riguarda la parte
economica; quali sono le azioni che si intendono mettere in atto e
quali azioni possibili dal punto di vista degli avvistamenti nei
centri abitati o lungo i sentieri per avvisare i fruitori del
complesso sistema ludico sportivo di tutti quelli che giornalmente
si muovono a piedi; se non è pensabile di fare eventuali prelievi
faunistici per il ripopolamento di aree in cui il lupo era già
insediato storicamente con la semplice funzione di limitare la
popolazione locale.
Presidente -
Ha chiesto la parola l'Assessore Viérin, ne
ha facoltà.
Viérin (UVP) -
Je remercie le collègue Crétier, qui
soulève une thématique qui a été plusieurs fois débattue dans cette
salle, en particulier par le collègue Nogara dans les dernières
deux années et qui a été objet de discussion aussi avec les
catégories, le monde des éleveurs, mais aussi les associations qui
défendent les intérêts naturels.
Il s'agit sûrement d'une thématique qui est encore d'actualité
et je partirais des données que nous avons sous mains, qui ont été
relevées par le Corps forestier et élaborées par les structures et
les bureaux compétents de l'Assessorat. On peut affirmer qu'en
Vallée d'Aoste il y a une présence d'environ 20 exemplaires de
loups distribués surtout dans la partie centrale et orientale de la
région.
Comment ce monitorage a lieu? Il y a un monitorage systématique
à travers l'utilisation de 28 postations bien délimitées d'ample
périmètre, distribuées sur l'entier territoire valdôtain, qui sont
présidées par le Corps forestier et qui, avec des cadences
programmées, recueillent tous les éléments possibles, donc les
empreintes, les excréments, les prédations, des éléments qui sont
utiles à établir la présence du loup. Toutes ces données ont été
recueillies et élaborées par l'Assessorat, donc nous avons une
situation assez précise sur le nombre paramétré aux instruments de
contrôle existants. Je rappelle que les instruments importants
comme les recensements, qui sont effectués par les chasseurs plutôt
que par le Corps forestier sont des éléments d'autant plus
intéressants. Pour être plus précis sur le nombre d'exemplaires
effectifs, car il s'agit des données techniques, elles sont passées
par les bureaux compétents, nous avons commencé à élaborer une
recherche génétique sur les échantillons d'un point de vue
biologique, cela afin que sur les échantillons, qui soient les
excréments, les salives, les tissus, les poils, le sang il y ait
une possibilité, à travers les laboratoires compétents, dont je
souligne l'importance, en particulier de l'Institut
zooprophylactique de la Vallée d'Aoste en collaboration avec
l'Assessorat de la santé et les parties aussi compétentes en
matière de santé, qui sont en train de travailler sur une tranche
scientifique, qui est quand même importante.
Le programme de monitorage donc va être ultérieurement renforcé
avec la collaboration d'un expert du secteur, comme dans le passé,
à disposition pour préparer un protocole de monitorage spécifique
du loup en Vallée d'Aoste, car ce qui manque aujourd'hui est un
protocole spécifique de monitorage.
Per quanto riguarda invece le questioni delle azioni, quindi,
siamo nella fase di monitoraggio e la novità è sicuramente un
programma specifico per la Valle d'Aosta. Questa non è una
problematica affrontata solo da questa Regione, esiste una
discussione a livello nazionale del famoso "piano lupo", altre
Regioni sono state coinvolte, ma abbiamo necessità di mettere in
campo questo piano, un protocollo di monitoraggio specifico per la
Valle d'Aosta che è in fase di elaborazione.
Tra le azioni che sono state fatte, la prima, nel corso
dell'insediamento, è stata scrivere una lettera, coscienti di
questa problematica, ai Ministri competenti partendo anche dalle
sollecitazioni, da un lato, delle associazioni ambientaliste e,
dall'altro, degli allevatori che hanno raccolto circa 600 firme che
sono state oggetto di dibattito. Ho incontrato con i dirigenti
dell'Assessorato le associazioni di categoria, e quindi chi
rappresenta all'interno dell'AREV sia la parte ovicaprina che la
parte bovina, per discutere della problematica degli animali
selvatici in generale e in particolare, quindi cinghiali, cervi e
canidi, perché, più che parlare esclusivamente di lupo, bisogna
giustamente, com'è stato ricordato nelle premesse, parlare di
canidi, perché spesso ci sono poi anche delle problematiche
inerenti.
Dagli incontri che servivano a recepire le istanze del
territorio, è stata sollevata la questione anche a livello
nazionale per sottolineare questa problematica, che va affrontata
sotto due aspetti: le misure di prevenzione, com'è stato
giustamente ricordato, ma anche quelle di dissuasione. Oggi
esistono tutta una serie di moderne tecniche che possono essere
messe in campo e risponderò agli altri due quesiti: quali sono le
iniziative che si intendono attuare per i danni, e quali per gli
spostamenti. Per gli spostamenti, come dicevo nelle premesse,
attraverso il sistema delle postazioni, cioè delle 28 transenne che
sono distribuite nell'intero territorio, vengono monitorati sia la
presenza che gli eventuali spostamenti. Esistono poi invece le
azioni di prevenzione e di dissuasione. A fronte del problema che
si è già manifestato, esiste la legge regionale del 2010, che in
sede di assestamento di bilancio noi abbiamo richiesto dover essere
rimpinguata in termini di risorse finanziarie, che viene
normalmente utilizzata in caso di danni. Vi darò, anche se non è
richiesto ma credo sia utile al dibattito, i dati. Ci sono
attualmente 20 mila euro su questo capitolo: 5 mila sono destinati
per i danni e 15 mila per le misure di prevenzione. È qui quindi
che chiederemo un aumento dei dettagli, sapendo che bisognerà
lavorare maggiormente sulle misure di prevenzione per evitare che
ci siano i danni. Le domande del 2016 sono state 20, delle 20
segnalazioni 15 hanno presentato una domanda ufficiale, 11 sono
state indennizzate per danni da canidi (lupi o randagi) per un
totale di 4 mila euro a risarcire l'uccisione di sei caprini, sette
ovini e quattro bovini; dei quattro non indennizzati uno non era
residente in Valle, due hanno fatto domanda in ritardo, quindi non
è stato possibile accertare il danno e per una domanda è stato
trovato il cane responsabile. Nel 2017 tre domande ufficiali per
l'uccisione di otto bovini e due caprini, questi sono i dati ad
oggi. Chiaramente per le misure di prevenzione noi pensavamo di
utilizzare anche soprattutto i fondi del PSR, che sono risorse
disponibili come abbiamo cercato di spiegare durante gli incontri
di illustrazione del piano, che danno la possibilità di
intervenire, attraverso la misura 4.4. Questa mattina ho avuto di
nuovo un incontro con i nuovi responsabili dell'AREV per vedere di
studiare in modo congiunto delle misure di dissuasione e di
prevenzione, quindi acquisto cane piuttosto che guardiania,
piuttosto che moderne possibilità che oggi esistono, un piano che
stiamo sviluppando in maniera congiunta.
Ringrazio quindi intanto per la sollecitazione, ringrazio anche
il collega Andrea Padovani, che, insieme a me, ha incontrato alcune
associazioni ambientaliste perché la tematica deve mettere attorno
a un tavolo le diverse sensibilità che ad oggi esistono, affinché
ci sia la possibilità di affrontare in modo sereno per gli
allevatori da un lato che subiscono i danni, e mettendo a
disposizione delle misure di prevenzione e lavorando anche per una
comunità che sia consapevole della presenza della biodiversità e
non deve rappresentare un problema neanche per i risvolti
turistici, piuttosto che altri risvolti che queste problematiche
hanno. Sono stato sabato a Martigny ad un salone sulla biodiversità
"La chasse et la pêche" e c'era una conferenza sul lupo. Dobbiamo
rilevare che la Svizzera e la vicina Francia hanno avuto
un'evoluzione diversa rispetto al Paese Italia e ci sono delle
sinergie che, anche a livello scientifico chiaramente, potremmo
sviluppare con queste comunità, sapendo che è una tematica che va
affrontata mettendo tutti gli attori coinvolti attorno ad un tavolo
e soprattutto nella comunità valdostana, cercando di risolvere le
problematiche che si sono prodotte.
Presidente -
Ha chiesto la parola il collega Cretier, ne
ha facoltà.
Cretier (PD-SIN.VDA) -
Ringrazio l'Assessore per la
risposta. Io ho semplicemente voluto presentare questa iniziativa
per prendere coscienza del problema, perché non vorrei che fosse
preso sotto gamba, perché, come già ricordato, con il cinghiale
abbiamo avuto una serie di problemi, ma non mi riferisco ai danni
provocati, poiché questo è un problema insoluto. Ricordo solo che
qualche anno fa in pieno giorno un cinghiale ha ferito una persona
a Pont-Saint-Martin in determinate condizioni, con i cani che lo
rincorrevano, comunque era una situazione spiacevole. Ripeto infine
che lo scopo non è quello di eliminare il lupo, perché non vorrei
che il discorso fosse travisato dall'opinione pubblica, ma il mio
scopo era di porre in atto delle misure di controllo per non finire
soprattutto in antipatiche situazioni, in azioni fuori luogo con
iniziative personali non giustificabili. Penso che conoscere il
problema sia un passo avanti e prendere in carico seriamente il
problema degli uffici competenti sia comunque positivo ed è l'unico
scopo di questa iniziativa.
Presidente -
Grazie. Prima di passare al punto n. 14,
porto a conoscenza che il Consigliere Andrea Padovani ha depositato
la relazione sul DL n. 106. Ugualmente l'Assessore Chatrian ha
depositato due emendamenti al nuovo testo n. 106 e il Consigliere
Cognetta ha depositato otto emendamenti sul piano di
ristrutturazione aziendale del Casino de la Vallée. A proposito,
comunico che gli emendamenti n. 5 e n. 6 del collega Cognetta non
sono ricevibili, in quanto comporterebbero la modifica della legge
regionale da parte di un atto amministrativo qual è quello in
discussione, questo in contrasto con il principio gerarchico delle
fonti. Chiedo di distribuire i documenti ai Consiglieri.
