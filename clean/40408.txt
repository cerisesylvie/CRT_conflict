Classificazione
CASA DA GIOCO
UNIONE EUROPEA E RAPPORTI INTERNAZIONALI



Oggetto del Consiglio n. 3213 del 6 febbraio 2018 - Resoconto
OGGETTO N. 3213/XIV - Interpellanza: "Richieste di
chiarimento da parte della Commissione europea in merito ai
finanziamenti concessi alla Casino di Saint-Vincent
S.p.A.".
Farcoz (
Président) -
Point n° 28 de l'ordre du
jour. La parole au collègue Cognetta pour l'illustration.
Cognetta (M5S) -
Con questa interpellanza cerco di fare
chiarezza rispetto ad una notizia che è apparsa qualche giorno fa
sui vari organi di stampa, cioè sul fatto che la Casino di
Saint-Vincent è oggetto di un'indagine da parte della Commissione
europea in riferimento alla normativa degli aiuti di Stato.
Sappiamo tutti degli ingenti finanziamenti ricevuti a vario titolo
dal Casino de la Vallée e questo è un fatto che si aggiunge a tutte
le altre questioni che ci sono già sul tavolo rispetto agli anni
trascorsi, all'ultimo quinquennio, nel quale la Casa da gioco ha
preso finanziamenti a vario titolo per tutta una serie di passaggi
che, secondo me, sono stati del tutto impropri, che però il Governo
ha deciso di attuare e anche la maggioranza. In particolare, che
cosa chiedo con questa interpellanza? L'articolo n. 107, paragrafo
1, del Trattato di funzionamento dell'Unione europea è quello che
regola, tra l'altro, la questione degli aiuti di Stato e dice che
ci sono quattro condizioni che devono essere rispettate per fare sì
che ci sia un aiuto di Stato: l'origine pubblica dei soldi;
l'esistenza di un vantaggio a favore di alcune imprese, di una o
più imprese; un impatto sulla concorrenza e l'idoneità a incidere
sugli scambi tra gli Stati membri. Ovviamente queste cose sono
quantificabili come aiuti di Stato, poi non soltanto una dazione
diretta di denaro, ma anche sovvenzioni, anche aumenti di capitale
surrettizi, piuttosto che altre cose, prestiti e tassi agevolati,
tutte queste che sono accadute negli anni alla Casino.
Che cosa chiedo? Chiedo sostanzialmente qual è la richiesta
fatta nel dettaglio dalla Comunità europea e poi, qualora la
Comunità europea avesse ragione, cioè qualora stabilisse che questi
sono aiuti di Stato, che cosa accadrebbe alla Casa da gioco.
Président -
La
parole au Président de la Région
pour la réponse.
Viérin (UVP) -
Ringrazio il collega Cognetta che porta
questa questione in aula, avevamo peraltro letto sui
social
che il collega si era occupato di questa questione in modo diretto,
quindi credo che abbia avuto contezza della segnalazione alla
Commissione europea forse ben prima dei colleghi, che peraltro qui,
a vario titolo, sono oggetto degli atti, perché sono atti che
arrivano fino al 2017, estate compresa, credo che il collega sia
collegato direttamente con chi ha avanzato questa segnalazione.
Intanto la Commissione europea ha chiesto alla Regione
informazioni in merito a pretesi aiuti di Stato che la Regione
avrebbe accordato al Casinò, non è la prima volta in generale che
questo avviene, nel senso che la richiesta di informazioni è una
procedura usuale, che è applicata dalla Commissione ogni qualvolta
si sia ricevuta una segnalazione per aiuti asseritamente illegali o
che si ritenga che i fatti meritino di un approfondimento. Delle
istanze cioè vengono formulate alla Commissione europea, la
Commissione europea chiede all'Amministrazione regionale... non
solo, ma in passato era già stato chiesto proprio in merito al
casinò... sapete che il casinò, intesa come gioco, è un'attività
molto particolare che, come nel passato era stato asserito, ha una
particolarità che, secondo l'Amministrazione, non si inserisce
all'interno di... per quello che riguarda le segnalazioni del
passato. Nel caso specifico la Commissione ha ricevuto una denuncia
da parte di un operatore valdostano che si dichiara
competitor
dell'azienda e che ha chiesto di restare anonimo.
Su questo credo che il collega Cognetta abbia qualche informazione
in più. La richiesta di informazioni è una semplice richiesta a
fornire alla Commissione ulteriori elementi di valutazione, non
essendo stata mossa al momento alcuna contestazione formale, è una
richiesta di informazioni e riguarda gli interventi deliberati
dall'Amministrazione a favore del Casinò in questi ultimi anni.
Una cosa interessante, che credo sia utile anche per i colleghi
perché è stata oggetto di approfondimenti, è che lei ci chiede
quali possono essere le conseguenze. Intanto, prima di parlare di
conseguenze, credo che ogni dossier vada seguito
step by
step
, nel senso che oggi la Commissione europea inizia, come
sempre, attraverso una richiesta di informazioni. Che cosa può
succedere da questo momento in avanti, quindi che cosa sta facendo
l'Amministrazione? L'Amministrazione sta preparando le sue risposte
alle richieste. La Commissione europea, sulla base degli elementi
forniti - questa è una prassi che avviene per tutte le Regioni,
riceviamo spesso il malloppo dove ci sono le Regioni che
asseriscono a fronte di richieste -, procederà a valutare se vi
siano o meno aiuti di Stato... perché non è che eventualmente si
contesta il fatto che siano aiuti di Stato, per prima cosa bisogna
verificare se sono aiuti di Stato, seconda cosa: la segnalazione
deriverebbe eventualmente solo dal fatto che magari non sono stati
notificati, questo avviene spesso. Se l'Amministrazione chiaramente
non ha notificato è perché non pensava fossero aiuti di Stato. Se a
fronte delle giustificazioni dell'Amministrazione, la Commissione
ritenesse che sono aiuti di Stato, ci sarebbe da valutare
l'eventuale compatibilità, che cosa significa? Non è un'illegalità
l'aiuto di Stato, non comporta delle conseguenze, in quanto la
Commissione è comunque tenuta a valutarne l'eventuale compatibilità
con le regole europee, circostanza che annullerebbe qualsiasi
effetto dell'originaria illegalità. Gli
step
cioè sono
questi: verificare se è un aiuto di Stato; se è un aiuto di Stato,
va notificato anche a posteriori e, se viene notificato, la
Commissione europea verifica se questo è compatibile con gli aiuti
di Stato in generale, quindi questo avviene per prassi per tutta
una serie di settori, lo abbiamo vissuto nel turismo,
nell'agricoltura.
Allo stato attuale quindi quest'Amministrazione è impegnata a
fornire tutte le informazioni richieste, abbiamo degli esperti che
sono deputati a questo scopo sempre, al di là del Casinò, e sono
elementi utili alla Commissione per effettuare le proprie
valutazioni. È solo in quel momento, collega Cognetta, che: caso
1), la Commissione dirà: "no, non sono aiuti di Stato, avete fatto
bene", 2) "sono aiuti di Stato" e quindi c'è una notifica, una
valutazione da parte dell'Europa ed eventualmente poi gli altri
iter dal punto di vista procedurale successivi. Solo qualora la
Commissione riscontrasse la presenza di qualche aiuto di Stato si
procederà alla notifica degli stessi, onde ottenere
l'autorizzazione da parte di Bruxelles per questi aiuti di Stato,
però ad oggi chiaramente non possiamo dire se sono aiuti di Stato
proprio perché è un rilievo che ci è stato richiesto.
Président -
La parole au collègue Cognetta pour la
réplique.
Cognetta (M5S) -
Io sono certo, Presidente, che non sono
aiuti di Stato, per carità, ci mancherebbe altro, facciamo sempre
tutto secondo le regole, in perfetta sintonia con i dettami
regionali, nazionali ed europei... ci manca solo che questi siano
aiuti di Stato... C'è da dire però questo: rispetto ai quattro
punti che le ho enunciato prima per definire un aiuto di Stato, in
effetti c'è un caso di concorrenza diretta perché abbiamo dei
casinò a quattro passi da noi e questi casinò che sono qui vicino
non hanno aiuti dallo Stato francese per esempio. La concorrenza
ormai non è legata solo allo Stato italiano, per non parlare poi
delle sale
slot
che ci sono in giro per tutta la regione e
per tutta Italia. È vero che sono livelli diversi, però è
altrettanto vero che sono sofismi che facciamo noi italiani.
Allora, vede, capisco che siamo ancora in una fase preliminare,
però alla fine che cosa può succedere? Può succedere che se non
sono aiuti di Stato, si è dato un po' di lavoro ai consulenti e ci
siamo chiariti anche questo dubbio una volta per tutte; se, invece,
dovesse avvenire nella malaugurata ipotesi che sono definiti aiuti
di Stato, qualche sanzione può scattare perché sono stati dati dei
fondi che non andavano dati. La questione politica è un'altra: il
finanziamento continuo e senza motivazioni definite fatto al Casinò
non mi ha mai trovato d'accordo; di conseguenza, io ho fatto il mio
lavoro, con gli strumenti che sono a disposizione di tutti i
cittadini, non importa da chi è stata sollevata la questione, per
me comunque sia non andava fatto e l'ho dichiarato in tutti questi
cinque anni. Ben venga quindi che ci chiariamo anche su questo
punto una volta per tutte e così vediamo se veramente sono aiuti o
non sono aiuti e che cosa succederà di conseguenza.
