Classificazione
AMMINISTRAZIONE REGIONALE
Ordinamento degli uffici e del personale



Oggetto del Consiglio n. 2938 del 8 aprile 2013 - Resoconto
OGGETTO N. 2938/XIII - Reiezione di risoluzione:
"Composizione della Commissione esaminatrice per la selezione
pubblica per operatore addetto alla sorveglianza con funzioni di
guida museale".
Presidente
- Colleghi, dobbiamo iscrivere all'ordine del
giorno un testo di risoluzione presentata dalle forze di minoranza.
Colleghi, siete invitati a votare l'iscrizione d'urgenza. Votate
colleghi. Possiamo chiudere la votazione.
Presenti: 30
Votanti: 30
Favorevoli: 30
La risoluzione quindi è iscritta al punto 17.10.
Presidente
- Qualcuno intende illustrarla? La parola al
collega Donzel.
Donzel (Pd-Sin.VdA)
- Mi scusi, Presidente, doveva essere
relatore di questa risoluzione il collega Caveri, purtroppo un
impedimento personale lo assenta, mi assumo l'onore di presentare
brevemente questa risoluzione. La risoluzione è molto semplice, è
un tema molto delicato: quello delle commissioni concorsuali, in
questi anni abbiamo fatto una battaglia affinché i concorsi
pubblici fossero il più possibile trasparenti, anche se qui siamo
di fronte ad una situazione in cui, diciamo, siamo in una società
dei servizi, che naturalmente è a totale composizione pubblica, è
importante che le commissioni esaminatrici siano il più possibile
non, diciamo, oggetto di particolare attenzione da parte della
cittadinanza, in questi anni abbiamo visto grossi problemi sul
concorso dei giovani che avevano fatto il concorso per Guardia
forestale, grossi problemi per altri tipi di concorso, dei vigili
del fuoco, quant'altro, sospensioni, pensavamo che queste cose
potessero essere utili per mettere in qualche modo giudizio,
cercare di fare in modo che ci siano delle commissioni che fossero
il più arbitrarie possibili. Ancora invece ci arriva notizia di
persone che naturalmente hanno un forte legame con l'attività
politica, sono degli attivisti politici, quindi mettere in una
commissione a giudicare dei giovani, dei ragazzi, dei politici è
una situazione antipatica, non perché la persona in questione non
sia stimabile, è stato anche un ottimo, buon Assessore
all'istruzione e cultura, ma non c'è niente sulla sua persona in
particolare, però certamente mette in imbarazzo trovarsi di fronte
un politico, è una situazione oggettiva per cui noi chiediamo di
intervenire per far revocare la sopracitata nomina, far rispettare
il principio di separazione dei ruoli tra la parte politica e la
parte amministrativa, limitando i criteri di scelta dei commissari
unicamente alla comprovata competenza. Grazie.
Presidente
- Grazie. Qualcuno che vuole intervenire?
Chiudiamo la discussione generale, la parola al Presidente
Rollandin.
Rollandin (UV)
- Sì, stupisce un po' che come finale si
presenti una risoluzione di questa natura, per due ragioni: la
prima sentendo le argomentazioni per le quali ci sarebbe da
dubitare di una persona che fa parte di un consiglio di
amministrazione, che, come tutti, ha le sue idee politiche, come
penso e come viene fuori viste le candidature...le hanno i
funzionari regionali e tutte le persone che giustamente fanno parte
dei concorsi, non mi risulta che sia escluso questo tipo di
atteggiamento da parte di funzionari che sappiamo benissimo essere
schierati tranquillamente con l'uno e l'altro partito, non ha mai
fatto oggetto di discriminazione di nessun tipo. Gli esempi che ha
portato Donzel...il discorso dei forestali, nei forestali non c'era
nessun consigliere di amministrazione, c'erano i forestali, c'era
una commissione, ci sono state problematiche risolte, fatto
ricorsi, è andato tutto...che io sappia ad oggi sono stati
regolarmente assunti questi forestali che avevano fatto il
concorso.
Per quanto riguarda i vigili del fuoco, chi ha sbagliato è la
commissione che per garanzia è stata presa dal Ministero
dell'interno, che ha sbagliato i test e quindi non è stato certo
uno che avesse svolto, perché qui si tratta di una persona che 15
anni fa, 20 anni fa, aveva un ruolo politico, ma non credo che
questo marchi una persona al punto da impedirgli di mantenere tutta
l'obiettività necessaria per una prova che assolutamente è
decretata in base a test assolutamente credo insospettabili sotto
questo aspetto. Io quindi non voglio farla più lunga, però su
questo credo con un po' di buon senso...non penso che faccia onore
a nessuno fare questa proposta, non penso proprio e allora noi
respingiamo con fermezza questo tipo di atteggiamento, questa
risoluzione, riconfermando la fiducia in quello che fanno i
commissari, anche se credo, come tutti hanno le loro idee e come
tutti possono nel momento individuale esercitarlo, ad oggi loro
svolgono un ruolo all'interno del consiglio di amministrazione come
in tanti altri consigli di amministrazione ci sono membri che fanno
parte di commissioni a vario titolo, di varia natura e non c'è mai
stato nessun tipo di atteggiamento come quello che qui viene
segnalato.
Presidente
- Grazie. La parola al collega Donzel.
Donzel (Pd-Sin.VdA)
-Presidente, sono stato ben attento a
non mettere in discussione la qualità della persona e bene attento
a non mettere in discussione diciamo la professionalità del dottor
Rusci, però io quello che ho cercato di rappresentare è che in
questo momento di forte pressione sul mondo del lavoro da parte dei
giovani, ho cercato di rappresentare una sensazione di forte
pressione dei giovani sul mondo del lavoro in cui uno dei temi
fondamentali è quello di avere la certezza dell'imparzialità, della
distanza della politica dai luoghi in cui si fanno certe scelte.
Qui abbiamo di fatto la conferma che la politica vuole stare lì nei
luoghi dove si decide, dare un messaggio di un certo tipo, noi non
lo condividiamo, se voi questo lo prendete come un attacco alla
persona, secondo me, chi ci sente può capire benissimo che non è un
attacco alla moralità, all'etica di questa persona: è un giudizio
negativo rispetto al fatto che si dà un'immagine all'esterno in cui
la politica vuole stare nei luoghi dove poi vengono assegnati i
posti, non è così che dev'essere, dev'essere...tutti i cittadini,
anche un giudice in un tribunale ha delle idee politiche, eh,
quando scende in politica, crea dei problemi, c'è un dibattito
forte nel nostro Paese su questo tema e quindi chi fa l'arbitro non
deve giocare, non deve mettere la maglia del giocatore: questo è il
punto! Se invece l'arbitro si mette la maglia del giocatore, a quel
punto lì non va più bene, è una partita che lascerà adito a
discussioni, questo è...noi pensavamo di prevenire la discussione,
non la volete prevenire, andiamo incontro di nuovo a
quell'atteggiamento in cui i politici occupano i posti nelle
commissioni ed è sbagliato.
Presidente
- Possiamo mettere in votazione? La votazione
è aperta. Votate colleghi. Tutti hanno votato? Possiamo chiudere la
votazione? La votazione è chiusa.
Presenti: 30
Votanti: 30
Favorevoli: 8
Contrari: 22
Il Consiglio non approva.
