Classificazione
SPORT E TEMPO LIBERO
Infrastrutture ricreativo-sportive



Oggetto del Consiglio n. 3158 del 24 gennaio 2018 - Resoconto
OGGETTO N. 3158/XIV - Interpellanza: "Intendimenti in merito
all'offerta di snowpark da parte di società di gestione di impianti
di risalita".
Farcoz (
Président) -
Point n° 21 de l'ordre du
jour. Pour l'illustration, la parole au collègue Restano.
Restano (AC-SA-PNV) -
Questa interpellanza era già stata
iscritta la scorsa settimana insieme ad un'altra interpellanza che
riguardava la pratica dello scialpinismo all'interno della stessa
società di gestione degli impianti, è stata portata questa
settimana, probabilmente era più opportuno discuterle insieme,
comunque tratta dell'utilizzo degli
snowpark
. Come premessa
è corretto spiegare che cosa sia il
freestyle
: il freestyle
è uno sport praticato in inverno con gli sci e con gli snowboard,
perché di solito lo sci accomuna all'utilizzo dello snowboard. È
una disciplina nata come un'elaborazione della tecnica dello sci
alpino e dello snowboard attraverso l'introduzione di salti,
utilizzando delle strutture artificiali per lo più ispirate
all'ambiente urbano. Il freestyle è diventata una disciplina
olimpica ad Albertville nel 1992, quindi è riconosciuto
ufficialmente come uno sport olimpico dalla Federazione
internazionale dello sci fin dal 1979 e ha assunto via via un ruolo
fondamentale anche nei libri di testo e nella formazione delle
figure professionali legate al mondo dello sci e pertanto è
inserito all'interno delle progressioni didattiche per la
formazione dei maestri delle discipline alpine e di snowboard. Si
pratica in un'area ricreativa strutturata
ad hoc
all'aperto,
che contiene un terreno che viene morfologicamente modificato per
consentire quindi agli
snowboarder
, agli sciatori e anche
agli
snowbiker
di eseguire delle acrobazie di vario tipo,
anche aeree, questi parchi per il freestyle vengono comunemente
chiamati snowpark.
Questa premessa è stata per me d'obbligo per far capire che non
è solo di portata limitata a chi usa la tavola, ma è un'offerta che
si dà a tutte le persone che praticano lo sci e genera un mercato
molto fiorente sia nel campo dei materiali, sia nel campo
dell'offerta turistico-alberghiera, ma soprattutto per l'utilizzo
degli impianti di risalita. In effetti, se si va a ben vedere, i
gestori di impianti a fune, soprattutto quelli privati, a livello
internazionale investono moltissimo nei parchi per il freestyle. In
Italia è stato fatto altrettanto soprattutto in località turistiche
legate agli sport invernali di grido quali Prato Nevoso, Livigno e
anche in Valle d'Aosta abbiamo avuto e sfruttato questo fenomeno.
Attualmente vi sono dei parchi per il freestyle a Pila, a Cervinia,
a Courmayeur; in passato avevano avviato queste attività anche le
località legate alla Monterosa Ski: sto parlando di Gressoney e di
Champorcher. Con il tempo vi sono stati dei problemi. Queste
località hanno sviluppato la pratica del freestyle negli anni
Duemila, a Champorcher si sono creati due parchi: uno a Laris e uno
in zona Cimetta Rossa, sono nati degli
sci club
dedicati,
sono cresciuti dei giovani che poi successivamente sono diventati,
così come a Gressoney, dei maestri di sci di snowpark, la stessa
cosa vale per Gressoney, abbiamo avuto parecchi sportivi che poi
sono diventati dei professionisti della neve e trovano occupazione
lavorando con la tavola e insegnando. Nel tempo la società ha fatto
delle scelte e non ha più rinnovato questo tipo di offerta. Nel
corso anche di una riunione già citata durante lo scorso Consiglio
il presidente della società il 2 febbraio 2017 a Champorcher si era
assunto l'impegno di riaprire lo snowpark, di avviare queste
procedure. A tale proposito vi è stata della corrispondenza con dei
giovani del luogo, che si erano assunti l'onere di gestire lo
snowpark attraverso un'associazione sportiva dilettantistica, che è
uno dei due modi di gestione degli snowpark. A Gressoney c'era
stata un'attività di questo genere, ora lo snowpark è chiuso; da
parte dei giovani vi è l'intenzione di farlo riaprire, ma di non
assumersi questa responsabilità gestionale attraverso
l'Associazione sportiva dilettantistica. La mancata prosecuzione di
quest'attività sportiva, di questa offerta sportiva genera comunque
un mancato guadagno agli operatori turistici, ma anche ai
professionisti della neve. Vi sono dei maestri che sviluppavano un
monte ore di lavoro di 500 ore, adesso sono scese sul centinaio di
ore, quindi il danno è notevole, ma il danno è notevole a tutto il
comparto turistico, a tutte le località. La bassa Valle d'Aosta è
priva di questa offerta e chi vuole utilizzare lo snowpark deve
risalire la Valle d'Aosta. Noi con questa interpellanza chiediamo
al Governo regionale se è a conoscenza di tali scelte strategiche,
degli impegni che si era assunta la società nel mese di febbraio
verso la località di Champorcher; se, come già chiesto la volta
scorsa, rientrano questi negli indirizzi forniti dall'azionista
alla società e quali siano le intenzioni per il futuro rispetto a
tale problematica.
Président -
Pour la réponse, la parole à l'Assesseur
Marguerettaz.
Marguerettaz (UV) -
Ovviamente tutte le suggestioni che
vengono fatte, apparentemente di interesse specifico, vengono da
noi trasmesse alle varie società e ricordo, rispondendo
sostanzialmente alla seconda e alla terza domanda (se ci sono delle
interferenze dal punto di vista politico), che, com'è sempre
auspicato, l'indicazione dell'azionista non può entrare nel
dettaglio di una singola iniziativa. Le società hanno un consiglio
d'amministrazione, degli amministratori delegati che devono
svolgere la loro attività, al termine del loro mandato si valuta il
loro operato: se hanno fatto bene, se hanno fatto male, se hanno
sfruttato tutte le opportunità, se hanno generato dei mancati
guadagni. L'Amministrazione regionale e soprattutto Finaosta non
arriva a questo punto di definizione.
Per quello che invece è del tema specifico, la società risponde
in questi termini. Nel panorama valdostano aree dedicate alla
pratica del
freestyle
, intendendo con questo termine salti e
strutture - com'è stato molto ben spiegato da Restano - sono già
presenti e sviluppati in altri comprensori (Pila, Cervinia,
Courmayeur su tutti), Monterosa sta valutando invece di proporre
un'offerta diversa di aree cosiddette "
fun-slope
": più
semplici, meno tecniche, divertenti e quindi fruibili da un maggior
numero di persone. Tali tipi di aree sono infatti già sviluppate in
territori come l'Austria e l'Alto Adige, che notoriamente
precorrono le tendenze e invece non hanno ancora avuto sviluppo nel
resto del territorio italiano. In tale contesto di mercato
internazionale, Monterosa ritiene che proporre questo tipo di
attrattive differenziate possa premiare il proprio comprensorio e
in generale l'offerta turistica della regione maggiormente che
duplicare offerte già presenti sul territorio. Per la stagione
2017-2018 Monterosa inizierà la tracciatura di un percorso per
valutarne nel dettaglio la tipologia in relazione all'orografia
della zona prescelta, in questo caso l'area Gabiet del lago di
Gressoney. Da questo punto di vista, la sollecitazione è stata
trasmessa alla società che ha il compito di valorizzare al meglio
le opportunità del territorio.
Président -
Pour la réplique, la parole au collègue
Restano.
Restano (AC-SA-PNV) -
La ringrazio, Assessore, per la
risposta. Indubbiamente non poteva farsi carico di fare altro di
quanto ha detto. Indubbiamente, però, la Regione essendo azionista
ed essendo rappresentata, può dare un indirizzo. Magari non deve
scendere nel dettaglio, però può chiedere conto - e, secondo me,
deve - di certe affermazioni fatte dinanzi alla popolazione, della
corrispondenza che vi è stata tra i dirigenti della società e le
associazioni sportive dilettantistiche locali, perché se si fanno
delle promesse, queste vanno mantenute. Se si parla di realizzare
uno
snowpark
in convenzione con le associazioni sportive,
poi si deve mantenere questa promessa, c'è gente che investe,
l'Associazione sportiva dilettantistica ha investito alcune
migliaia di euro per acquistare delle strutture che poi sono state
rimosse e non vengono più utilizzate: questo è il problema! Se poi
si fanno delle scelte diverse, si dice che si faranno delle scelte
diverse dopo aver ricevuto le sue suggestioni, oppure aver letto
l'interpellanza... e so che sono stati contattati in questi giorni
degli
sponsor
cercando di dare delle spiegazioni, perché,
tra l'altro, non ho detto che nelle strutture degli
snowpark
trovano collocazione tantissimi sponsor. Allora va bene, la nostra
suggestione ha avuto il riscontro dovuto, però chi noi paghiamo
lautamente per svolgere un certo lavoro non deve riposare quando è
seduto sulle poltrone, deve lavorare, deve essere fornitore di idee
e soprattutto, quando fa delle promesse, deve mantenerle, non
parlare a vanvera o sui giornali!
Presidente -
Colleghi, vista l'ora, i lavori del
Consiglio sono sospesi e riprenderanno alle ore 15:30. La seduta è
tolta.
---
La seduta termina alle ore 12:54.
