Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 140 del 29 marzo 1973 - Resoconto
OGGETTO N. 140/73 - Disegno di legge regionale concernente:
"Modificazioni alla legge regionale 28 agosto 1971 n. 12 recante
norme in materia di assistenza integrativa regionale a favore degli
inabili, mutilati ed invalidi civili".
Montesano (P.S.D.I.)
- La parola all'Assessore Benzo.
Benzo (D.P.)
- Come i Signori Consiglieri ricorderanno
nell'agosto del 1972 dell'anno scorso venne approvata una nuova
normativa in materia di provvidenze assistenziali a favore dei
mutilati e invalidi civili residenti da almeno cinque anni in Valle
d'Aosta.
Avevamo aumentato, oltre a dare una nuova normativa generale, i
benefici mediante la corresponsione di un assegno mensile di lire
19.000 per quelli che avevano una minorazione dell'80%, un assegno
integrativo di lire 7.000 per quelli che avevano la pensione
sociale e, cosa nuova, quella indennità per inabilità totale
ammontante, con un assegno integrativo di 12.000 lire oltre alle
18.000 che già usufruivano da parte dello Stato.
Nel 1972, sempre nel mese di luglio, lo Stato ha aumentato
questi assegni, gli assegni statali sono attualmente lire 18.000
per chi ha una capacità lavorativa inferiore all'80%, almeno pari
all'80%, mentre la pensione sociale è stata elevata a 19.000 Lire
dal 1° gennaio 1973. Questi aumenti di provvidenze statali hanno
comportato, da un lato, una riduzione della spesa annua a carico
della Regione. Inoltre, come tutti noi ci accorgiamo, c'è stata una
lievitazione del costo della vita e soprattutto abbiamo e dobbiamo
tenere presente la necessità di garantire a ogni invalido un più
adeguato livello di trattamento assistenziale. Ecco il motivo che
ha portato l'Assessorato e la Giunta regionale a proporre
l'adozione di questo nuovo provvedimento di legge che in sintesi
porta questi principali adempimenti: per chi ha un'invalidità pari
almeno all'80%, l'assegno, il trattamento mensile è aumentato a
26.000 lire, cioè all'incirca pari all'importo delle pensioni
erogate dall'Istituto Nazionale Previdenza Sociale per i lavoratori
autonomi, dal 1° gennaio 1973 e portiamo a Lire 40.000 mensili
quello che è l'importo globale dei benefici per coloro che siano
inabili totali e necessitino di assistenza domiciliare
continua.
Abbiamo ritenuto che questo fosse doveroso da parte di
un'Amministrazione pubblica regionale, in particolare, perché oggi
sappiamo quante sono le difficoltà di vita che hanno questi
invalidi, questi lavoratori.
Tutto ciò senza aumentare gli stanziamenti attualmente in
bilancio in quanto, come ho detto prima, abbiamo avuto questa
riduzione di oneri per l'aumento dell'assegno che lo Stato eroga
personalmente. C'è poi stato anche un adeguamento per compenso
forfettario da corrispondere alla Commissione medica perché era
giusto, abbiamo anche delle difficoltà in quel settore lì.
Quindi si sottopone all'approvazione del Consiglio regionale
l'approvazione di questo disegno di legge a favore di questa
categoria di cittadini valdostani.
Montesano (P.S.D.I.)
- Chi chiede la parola? Nessuno
chiede la parola?
Allora si passa alla votazione articolo per articolo della
legge. Se non vi sono osservazioni io do gli articoli
approvati.
Articolo 1 - Il Consilio approva.
Articolo 2 - Il Consilio approva.
Articolo 3 - Il Consilio approva.
Articolo 4 - Il Consilio approva.
Articolo 5 - Il Consilio approva.
Articolo 6 - Il Consilio approva.
Articolo 7 - Il Consilio approva.
Votazione a scrutinio segreto - Risultato della votazione:
presenti 24 - votanti 24 - favorevoli 24. Il Consiglio approva.
Si passa all'oggetto n. 7.
