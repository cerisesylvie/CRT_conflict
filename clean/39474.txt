Classificazione
AGRICOLTURA



Oggetto del Consiglio n. 2625 del 23 febbraio 2017 - Resoconto
OGGETTO N. 2625/XIV - Interpellanza: "Notizie
sull'autorizzazione dei pagamenti delle indennità agroambientali
agli agricoltori per gli anni 2015-2016".
Rosset (Presidente) -
Punto n. 18 dell'ordine del giorno.
Per l'illustrazione, chiede la parola il collega Chatrian, ne ha
facoltà.
Chatrian (ALPE) -
Ieri abbiamo dedicato una giornata
intera alla Casa da gioco, ai problemi che esistono. In questi mesi
quanto meno abbiamo cercato di fare luce e abbiamo cercato comunque
ieri di fare un po' di chiarezza, anche se poi non c'è stata la
volontà da parte di una parte di maggioranza di chiudere il
cerchio, perché, tranne che per una volta quando avevamo trovato
una soluzione, una sintesi istituzionale, non era mai successo che
non si potessero affrontare nel merito le proposte avanzate in
aula. Peccato, perché si chiudeva comunque un percorso e
soprattutto una giornata intensa su un dossier delicato.
Colleghi, abbiamo voluto presentare questa iniziativa sotto il
cappello dell'interpellanza senza andare a presentare una mozione
perché altrimenti avremmo dovuto nella mozione sicuramente scrivere
delle cose sgradevoli e avremmo dovuto andare fino in fondo, alle
estreme conseguenze, perché la situazione qui è...
(interruzione di un Consigliere, fuori microfono)
...ridicola no, fa paura, è kafkiana, rappresenta purtroppo bene
la situazione di stallo dell'amministrazione pubblica. In questo
caso stiamo parlando di aziende agricole, stiamo parlando degli
aiuti dovuti, stiamo parlando soprattutto in questo caso di ex
verde agricolo. La sintetizzo sotto il cappello dell'ex verde
agricolo, anche se non mi piace perché non è più il termine
corretto, però penso che ci si capisce bene.
Una brevissima cronistoria, perché gli allevatori e gli
agricoltori ci stanno ascoltando in questo momento. Perché sono
interessati? Perché non capiscono più se chi amministra li sta
prendendo in giro, se questi soldi arriveranno, quando, come e in
che maniera. Ad oggi poco si è mosso, per dire praticamente nulla.
Noi abbiamo posto quattro quesiti puntuali. Nelle premesse vorrei
fare ancora una considerazione. Non è inserita nelle domande,
Assessore, ma gliela faccio verbalmente, poi se può rispondere, se
decide di rispondere, ci fa piacere, altrimenti faremo un'altra
iniziativa subito a ridosso: se è vero che la nostra AREA VdA sta
aspettando il programma AGEA per fare le istruttorie manuali, se è
vero che siamo ancora a questo punto. Non è inserita quindi nelle
quattro domande che abbiamo fatto, ma gliela facciamo in maniera
orale, perché se così fosse, vuol dire che i tempi purtroppo
saranno ancora più lunghi.
Cosa chiediamo all'Assessore Testolin? "Quanti anticipi di
indennità, come previsti dalla deliberazione di Giunta sopra
richiamata, sono stati richiesti, per quale ammontare e quando ci
saranno le relative liquidazioni; quando AGEA procederà con i
pagamenti agro-climatico-ambientali previsti dal PSR 2014-2020 con
riferimento alle annualità 2015 e 2016 e quali siano le azioni
concrete che sono state poste in essere nei confronti di AGEA per
risolvere definitivamente il problema del ritardo dei pagamenti
dovuti e quali ancora si intendano mettere in campo; se ci sia
l'intenzione di posticipare al 31 dicembre 2017 il termine previsto
per la restituzione degli anticipi relativi all'anno 2015". Mi
spiego meglio su questo passaggio relativo a chi ha utilizzato lo
strumento che è stato deciso in questo Consiglio durante la
finanziaria per l'annualità 2015. C'era stato un emendamento della
Giunta che obbligava praticamente chi aveva deciso di farsi aiutare
con questi anticipi a restituirli entro il 30 giugno 2017. La
domanda che noi poniamo al Governo, all'Assessore competente è se
c'è l'intenzione di posticipare al 31 dicembre 2017 il termine
previsto per la restituzione degli anticipi relativi all'anno 2015.
Sappiamo perfettamente che se ci sarà l'impegno da parte
dell'Assessore, poi il tutto dovrà essere scritto in legge. Questo
penso che
ça va sans dire
, perché se c'è una legge, se si
deve modificare, si deve modificare la legge, ma esiste anche un
impegno di natura politica, dove chi ricopre il ruolo di Assessore
può anche permettersi di prendersi un impegno e, nel giro di
qualche settimana, modificare la legge.
Il quarto quesito che noi poniamo è: "se - e questo quesito è
più specifico, ma ci sono diversi casi, ed è per quello che abbiamo
voluto inserirlo - gli agricoltori che hanno chiesto anticipi alle
banche con garanzia Confidi sugli importi delle indennità relative
al 2015 debbano anticipatamente chiudere tali fidi per poter
ricevere gli anticipi in questione e, in caso affermativo, quali
soluzioni intende prevedere per evitare tale disagio". Non so se è
chiara la domanda: se c'è da parte del Governo regionale
l'intenzione di creare le condizioni alle aziende che hanno
utilizzato lo strumento approvato - non ricordo se in Consiglio o
in Giunta, ma poco importa - nell'aprile 2016, quindi l'anticipo
tramite Finaosta...di poter invece richiedere l'anticipo prima di
chiudere l'altra apertura di credito, altrimenti non avrebbero la
liquidità per chiudere prima uno e poi chiedere l'anticipo
successivo. Penso che la domanda sia abbastanza chiara. Lei sa che
ci sono numerosi casi...non vi leggo le
e-mail
che mi hanno
inviato, le lettere, i
post
che ci hanno inviato come
gruppo, chiedendo che...questi agricoltori, queste aziende hanno
sottoposto il problema ai suoi uffici, ma dai suoi uffici in
maniera puntuale, in maniera regolare non hanno mai avuto delle
risposte a queste criticità che sono contingenti, che sono
operative. Abbiamo pensato quindi di inserire questa questione
all'interno della nostra iniziativa, in modo che se ci sono le
condizioni di trovare delle soluzioni...perché altrimenti capite
che è difficile per un'azienda in difficoltà, che sta aspettando
gli aiuti, che ha utilizzato lo strumento di Finaosta nell'aprile
2016, ma che non può utilizzare l'altro strumento se prima non
chiude i debiti che ha con Finaosta, con le banche...ci vanno due
mesi di passaggio. Se non c'è qualcuno che crea quelle
condizioni...e io penso che tocchi a noi, tocchi alla parte
pubblica perché chi è in difetto in questo momento è la parte
pubblica che non sta erogando gli aiuti dovuti, e stiamo parlando
ancora dell'annualità 2015...come dire? il toro va preso per le
corna, tocca a noi fare questa partita e tocca a noi tutti insieme,
al di là di maggioranza e opposizione, trovare delle soluzioni.
Questo è lo stato dell'arte della nostra iniziativa. Le domande
sono molto puntuali, gradiremmo - lo chiedo all'Assessore
competente - se è possibile, avere delle risposte puntuali, e se
poi può gentilmente darci anche una risposta - come vi ho detto
nelle premesse, non abbiamo potuto scriverlo nero su bianco
sull'iniziativa - se è vero che AREA VdA sta aspettando il
programma AGEA per fare le istruttorie manuali.
Dalle ore 11:42 assume la presidenza il Vicepresidente
Farcoz
.
Farcoz (Président) -
Pour la réponse, la parole à
l'Assesseur Testolin.
Testolin (UV) -
Inizio dalla fine, nel senso che
rassicuro il Consigliere Chatrian in merito al fatto che ci sia
anche quel tipo di risposta all'interno delle indicazioni previste
ed elaborate per dare una risposta complessiva. C'è anche la
risposta in merito alla situazione di AREA, perché fa parte di un
complesso di informazioni che, approfittando di questa
interpellanza, cerchiamo di mettere a disposizione di tutti in
maniera più chiara possibile. Assicuro anche l'impegno, sia degli
uffici che mio personale, per mettere in piedi all'interno della
struttura...e dare una comunicazione attendibile, precisa e
puntuale per le dinamiche di una situazione, che evidentemente non
è semplice da gestire né per chi la gestisce all'interno degli
uffici regionali, né per chi deve subirla come agricoltore che da
due anni si trova in difetto di ricevimento di spettanze che sono
assolutamente nel suo diritto di pretendere.
Nello specifico delle domande, in merito al primo quesito:
"quanti anticipi di indennità, come previsti dalla deliberazione
della Giunta n. 1857/2016, sono stati richiesti, per quale
ammontare e quando ci saranno le relative liquidazioni", i dati
sono abbastanza numerici, quindi se poi vuole, le darò una copia.
Sono pervenute agli uffici dell'Assessorato 50 richieste per l'anno
2015, per un ammontare di circa 652 mila euro e 75 richieste di
anticipo per il 2016, per un totale di 734 mila euro, un totale
quindi di 125 domande per circa 1,4 milioni. Delle 50 richieste
relative al 2015 39 risultano già liquidate, mentre 11 sono ancora
in fase di istruttoria e si ipotizza possano essere liquidate entro
il 6 marzo. Per quanto riguarda le 75 domande pervenute
relativamente al 2016, 11 sono già state liquidate, delle restanti
64 domande si ipotizza che 16 verranno liquidate entro il 6 marzo e
48 entro il 31 marzo. La discrasia tra un pagamento e un altro
deriva anche da aspetti tecnici, per limitare i tempi di controllo
da parte di Finaosta nell'erogazione.
Per quanto concerne il secondo punto: "quando AGEA procederà con
i pagamenti agro-climatico-ambientali previsti dal PSR con
riferimento agli anni 2015 e 2016 e quali siano le azioni concrete
che sono state poste in essere nei confronti di AGEA per risolvere
definitivamente il problema del ritardo dei pagamenti dovuti e
quali ancora si intendano mettere in campo", faccio una piccola
premessa: il contatto con AGEA è quotidiano o per
e-mail
, o
telefonicamente, o con sollecitazioni dell'allestimento dei
programmi che necessitano per il pagamento. A questo proposito, mi
permetto anche di esprimere in questa sede che le altre Regioni
che, come noi, hanno organismo pagatore AGEA sono esattamente nella
stessa condizione, tant'è vero che in un incontro che abbiamo avuto
con altri Assessori della zona Alpi, tra i quali l'Assessore del
Friuli Venezia Giulia, lamentano esattamente le stesse carenze a
livello procedurale che abbiamo noi, hanno pagato in questo momento
zero. Mi rendo conto non è che con il fatto che ci siano dei
problemi in altre circostanze stiamo meglio, però evidentemente
significa che le prese di posizione, i solleciti e quant'altro,
anche espressi da altre realtà, non portano i frutti desiderati.
Per entrare invece puntualmente sulle richieste della domanda, nel
nostro comunicato stampa del 13 febbraio scorso, finalizzato a
fornire informazioni corrette e certe agli interessati, si è
ribadito che, come da comunicazione ufficiale di AGEA, perché
adesso diamo comunicazione nel momento in cui ci sia una presa di
posizione chiara da parte di AGEA, perché altrimenti ci troviamo a
dover rimandare di tempo in tempo delle indicazioni di massima che
loro ci forniscono, quindi adesso con dati certi forniamo
informazioni certe. Si è conclusa l'elaborazione dell'istruttoria
automatizzata a valere sulla misura 13 del 2015, questo ha portato
all'elaborazione del decreto AGEA n. 44 del 14 febbraio, che ha
autorizzato alla liquidazione 1132 aziende, per un importo di 3,47
milioni di euro circa. Sulla scorta dei dati del decreto approvato
da AGEA, una comunicazione puntuale e tempestiva è stata inoltrata
da AREA VdA sia agli agricoltori inclusi nel decreto di pagamento
oggetto dell'istruttoria automatizzata - quindi si è data
comunicazione a chi avrebbe ricevuto questi importi -, sia a quelli
non inclusi nel decreto, indicando per questi le cause del non
rientro in questo primo decreto e le modalità di prosecuzione della
pratica stessa. Al fine di accelerare le operazioni di
informazione, si è provveduto via PEC, dove presente, in alcuni
casi tramite lettera oppure attraverso un'opportuna e tempestiva
comunicazione indirizzata direttamente ai CAA di riferimento delle
aziende coinvolte. I pagamenti previsti dal decreto n. 44 sono
stati accreditati con valuta 21 del mese di febbraio, quindi
l'altro ieri, sui conti dei beneficiari.
Per quanto concerne il prosieguo dei pagamenti, segnaliamo come,
a seguito di un incontro svoltosi tra AGEA e le Regioni a fine
novembre - e qua vengo ad introdurre anche la risposta a
quell'ulteriore quesito che ha posto -, AGEA aveva elaborato un
cronoprogramma delle attività concernenti i pagamenti delle varie
misure a superficie, dando contezza nel verbale, che è l'unica cosa
ufficiale che ci è pervenuta, di tale riunione di una
calendarizzazione dei lavori che avrebbe dovuto mettere in atto.
AGEA, dopo la realizzazione dell'istruttoria automatizzata, che ha
portato al decreto n. 44, ha previsto il rilascio alle Regioni
delle relative applicazioni istruttorie manuali a partire dalla
prima quindicina di marzo, e parimenti l'attivazione
dell'istruttoria automatizzata sulla misura 13 per i pagamenti, a
valere sul 2016, della stessa, per poi procedere con le altre
misure a superficie. Entro il 15 marzo quindi deve fornire ad AREA
il supporto tecnologico per poter procedere e mettere in piedi la
procedura automatizzata per il pagamento delle stesse indennità,
che evidentemente hanno già avuto un efficientamento dal punto di
vista tecnologico per il 2016. Considerati i continui slittamenti e
ritardi che nel tempo hanno caratterizzato la concretizzazione di
queste procedure e il mantenimento degli impegni assunti da parte
di AGEA, la Regione...abbiamo già provveduto per il tramite di AREA
la scorsa settimana, l'8 o il 9 febbraio nello specifico, a
chiedere agli uffici di AGEA la conferma delle tempistiche previste
nel cronoprogramma stesso, rispetto alle quali ci auspichiamo ed
esigiamo un rispetto. Ci siamo quindi già mossi anche in anticipo
rispetto alle comunicazioni per sollecitare il rispetto di questi
passaggi che sono indispensabili per chiudere - perlomeno per
questa misura 13 - il cerchio sull'annualità 2015...6 milioni e
mezzo indicativamente.
Sul fronte delle azioni messe in campo la Regione sia in sede
politica che tecnica, anche congiuntamente alle altre Regioni
aventi come organismo pagatore AGEA, ha sollecitato a varie riprese
AGEA stessa riguardo alla necessità di avere un puntuale supporto
tecnico dedicato in grado di accelerare e consentire l'allestimento
dei programmi informatici necessari all'organismo pagatore stesso
per liquidare le spettanze dovute agli agricoltori in funzione dei
diversi PSR. Avevamo chiesto quindi un personale fisso dedicato
all'interlocuzione con le varie Regioni, che potesse andare a
risolvere puntualmente delle problematiche tecniche
nell'allestimento di queste procedure che devono poi portare al
pagamento. Com'è emerso in sede di un incontro bilaterale
Regione-AGEA svoltosi il 25 gennaio scorso, AGEA si è resa
finalmente disponibile a mettere a disposizione della nostra
Regione, come delle altre, due unità a specifica competenza
informatica per supportarci nelle varie fasi di applicazione delle
misure del PSR sul suo sistema operativo, quindi ci ha concesso
queste due persone. Tale disponibilità di referenti dedicati
dovrebbe attuarsi a breve una volta ultimato il piano di azione di
assistenza tecnica complessivo per tutte le 13 Regioni aventi
organismo pagatore AGEA. Accanto a questo primo risultato, che
potrà dare effetti sicuramente positivi nel medio periodo, AREA
VdA, in seguito al completamento delle differenti attività a
proprio carico, è attiva quotidianamente nel sollecitare AGEA e SIN
affinché queste ultime recepiscano correttamente le nostre
specificità regionali e le attivino correttamente nell'allestimento
dei relativi sistemi istruttori. Tale attività si esplicita
costantemente anche riguardo ai premi PAC, che è un'altra
criticità. A tal proposito sono stati intensificati anche i
contatti con i CAA, al fine che gli stessi contribuiscano a fornire
una puntuale segnalazione delle eventuali anomalie presenti sulle
posizioni degli agricoltori, in modo da poter intervenire con
celerità presso la competente sede di AGEA per la risoluzione delle
diverse criticità presenti nelle varie pratiche, in modo da
velocizzare le attività già messe in campo per l'annualità
2015.
In riferimento al terzo punto, relativo alla proroga fino a fine
anno di questi anticipi, non si è presa in esame questa possibilità
perché crediamo che sia comunque preliminarmente necessario
verificare lo stato di avanzamento dei pagamenti della campagna
2015 oggetto dell'anticipo, per poi fare delle valutazioni che
evidentemente concerneranno non solamente la Giunta, ma il
Consiglio perché derivano da... Peraltro, l'emendamento di cui lei
ha parlato prima, non è un emendamento della Giunta, è un
emendamento approvato in sede consiliare al momento
dell'approvazione della legge, però mi sembra che fosse stato
illustrato nel contesto dell'approvazione del bilancio dal collega
Nogara e ne era stata presa visione da parte di tutti di quello
che...
(interruzione di un Consigliere, fuori microfono)
...era stato firmato congiuntamente, era stato presentato
proprio per delle questioni che andavano ad incidere sull'utilizzo
di risorse di un fondo di rotazione, e bisognava prevedere un
reintroito graduale per non penalizzare altre situazioni.
In risposta all'ultimo quesito: "se gli agricoltori che hanno
chiesto anticipi alle banche con garanzia Confidi..." debbano
preliminarmente chiudere questa situazione, ci tengo a precisare
che prima della fase di varo del provvedimento e al fine di
prevenire possibili situazioni di criticità nelle gestioni
finanziarie degli agricoltori che avessero voluto aderire alle
misure di anticipo, è stata cura dell'Amministrazione illustrare i
termini dell'operazione sia ai CAA, sia al sistema bancario, ivi
compreso il Confidi agricoltori, in modo da cercare di gestire al
meglio le diverse situazioni in funzione delle particolarità e
delle esigenze specifiche di ogni agricoltore. Proprio per cercare
di dare una risposta innanzitutto agli agricoltori e non metterli
in difficoltà. Al di là di questo, la concessione dell'anticipo
regionale - voglio rassicurarvi - esula tuttavia dalla
considerazione dell'esistenza di rapporti di natura privata tra
operatori economici, quali agricoltori, istituti di credito e
Confidi, quindi noi andavamo ad erogare evidentemente premurandoci,
per quelli che erano gli anticipi garantiti da Finaosta, di andare
a comunicare alle banche nel momento in cui arrivassero queste
risorse che si procedeva ad un anticipo. Per il Confidi c'è stata
un'interlocuzione che andava a chiarire esattamente le procedure,
ma non c'era un vincolo di andare ad estinguere anticipatamente,
per quanto ci concerne, questo tipo di anticipazione. È in atto
comunque un costante confronto con il Confidi per eventualmente
chiarire delle situazioni particolari.
Dalle ore 12:00 riassume la presidenza il Presidente
Rosset
.
Rosset (Presidente) -
Per la replica, la parola al
collega Chatrian, ne ha facoltà.
Chatrian (ALPE) -
Noi avevamo proposto questa iniziativa
proprio perché sollecitati da tantissimi allevatori e agricoltori,
e penso che almeno abbiano avuto modo di ascoltare in diretta dalle
parole dell'Assessore lo stato dell'arte della situazione ex verde
agricolo. Capisce, Assessore, che non ci soddisfa per niente la sua
risposta, anzi ci preoccupa ulteriormente. Lei ci dice che avete i
vostri contatti, vi muovete, state facendo, ma i risultati non ci
sono. Alla fine, carta che canta, risultati ad oggi ce ne sono
pochissimi: i 3,5 milioni di euro, lei oggi ci certifica che il
supporto tecnologico probabilmente ci sarà per il 15 marzo, gli
agricoltori che ci hanno ascoltato hanno avuto queste informazioni
in più ma, oltre a questa informazione, certezze di quando
arriveranno gli aiuti non ce ne sono, tranne che - lei ci dice - la
misura 13, io glielo ho detto fuori microfono che se sono 6 milioni
sul 2014 e sul 2015, parliamo di un 30 percento di annualità, o
neanche probabilmente, legato al compenso globale.
Per quanto riguarda invece la domanda n. 3, volevamo darvi una
mano. Lo so com'è andato quell'emendamento perché l'emendamento dei
20 milioni di euro l'abbiamo proposto noi e c'era anche la
copertura. Il bilancio ha voluto inserire il discorso del 30 giugno
per un discorso di rientro sui fondi di rotazione, ma la nostra
domanda era di natura politica: ci sono forti preoccupazioni
all'interno di quei 50 che hanno presentato l'anticipo 2015 e
chiedono a voce alta, a voce bassa...non lo so, Assessore Testolin,
chiedono a lei, in quanto per adesso Assessore competente, di
derogare e spostare l'asticella di restituzione dal 30 giugno al 31
dicembre. Considerato che è da dieci giorni che lei ha questa
nostra iniziativa, io pensavo che si fosse premunito al primo piano
o dal collega Perron a verificare con i responsabili del bilancio
se questa cosa si può fare, come si può fare...neanche questo. Mi
dispiace, ma torneremo sicuramente su questo passaggio.
Un'ultima considerazione. Le assicuro, e leggo il passaggio di
diversi agricoltori: "per chi ha debiti con Finaosta, per chi nel
2016 ha chiesto anticipi alla banca con garanzia Confidi sugli
importi 2015, deve chiudere i fidi al ricevimento dell'anticipo. Si
vuole davvero aiutare le aziende in grande crisi?". La domanda io
l'avevo posta: avete la volontà di trovare delle soluzioni? So
perfettamente la differenza tra la competenza nostra pubblica,
quella di Finaosta, quella dei Confidi e quella degli istituti
bancari, ma se ci sono delle criticità, io penso che sia obbligo
del pubblico, del buon padre di famiglia, anche perché siete voi in
torto, siete voi in ritardo ad aiutare a far arrivare comunque gli
aiuti e i contributi sui conti bancari, trovare qualsiasi soluzione
per dare delle risposte puntuali. Questo è un peccato, perché lei è
da dieci giorni che ha questa iniziativa e ci dispiace che sulle
domande n. 3 e n. 4 non si sia premunito, quanto meno se non con
l'Assessore competente, con gli uffici del bilancio, a trovare
delle soluzioni perché la criticità c'è.
Lascio quindi qualche minuto al collega Gerandin. Chiudo solo la
parentesi. Torneremo su questo dossier perché la risposta che ci ha
dato non solo non ci convince, ma mi fa paura il fatto che lei non
si sia assolutamente mosso per trovare delle soluzioni a delle
criticità che ci sono in queste settimane e in questi mesi.
Presidente -
Ha chiesto la parola il collega Gerandin, ne
ha facoltà.
Gerandin (GM) -
Vede, Assessore, io penso che con le
risposte che ci ha dato lei abbia formalizzato il suo secondo
clamoroso
flop
, perché se a fronte di questi anticipi
abbiamo 50 domande per il 2015 e 75 per il 2016, abbia pazienza, è
un clamoroso flop che deriva dal fatto che tante aziende non hanno
chiesto l'anticipo per il semplice motivo che avete messo la data
del...
Presidente -
Collega Chatrian, per favore...
Gerandin (GM) -
...è chiaro che la gente non fa una
richiesta di anticipo per due mesi, ma chi la fa per due mesi? E a
fronte di questo clamoroso flop, Assessore, la prima cosa che deve
fare, tenuto conto che ci sono le disponibilità finanziarie, è
cancellare immediatamente questa data. Cancellatela se volete che
questa misura abbia un minimo di ritorno! Ora non si parla più di
20 milioni, adesso si parla di 1,4 milioni. Questo è un clamoroso
flop, Assessore, lei doveva pensarci prima ancora della nostra
domanda. Dov'è stato fino adesso?
(interruzione dell'Assessore Testolin, fuori
microfono)
...ma certo che nascono le associazioni per tutelarsi, perché
lei non pensa al mondo agricolo! Lei in questo momento sta
prendendo in giro gli agricoltori, Assessore, perché più di 1200
aziende che si devono dividere 3,4 milioni, sono 2500 euro per
azienda di media. Ma si vergogni, perché sono fuori tutte quelle
che fanno attività imprenditoriale! Lei dove vive, Assessore? Dove
vive?
