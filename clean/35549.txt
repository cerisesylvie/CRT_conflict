Classificazione
AMMINISTRAZIONE REGIONALE
Ordinamento degli uffici e del personale
FORESTE E TERRITORI MONTANI
Corpo forestale valdostano e relative strutture



Oggetto del Consiglio n. 49 del 24 luglio 2013 - Resoconto
OGGETTO N. 49/XIV- Interpellanza: "Iniziative per la
salvaguardia del parco mezzi del Dipartimento risorse naturali e
Corpo forestale dell'Assessorato dell'agricoltura".
Président
- Pour l'illustration, la parole au collègue
Chatrian.
Chatrian (ALPE) -
Merci Présidente.
Qualche considerazione su queste criticità. Diverse volte siamo
intervenuti come ALPE nella scorsa legislatura. Assessore Testolin,
le confermo che nel 2011...fino all'aprile 2013 su quest'argomento
il passato Governo non ci ha mai risposto. Sinceramente l'obiettivo
di questa nostra iniziativa è proprio quello di conoscere le sue
intenzioni, sappiamo perfettamente che non potrà risolvere in
questo mese di luglio 2013, ma probabilmente nei prossimi
mesi...assolutamente sì.
Qualche riflessione a voce alta: nel mese di marzo del 2012 - e
quindi stiamo parlando di un anno e mezzo fa - ponemmo dei quesiti
puntuali all'allora Assessore competente:
"quali sono le
intenzioni del Consiglio regionale in merito alla destinazione di
tale patrimonio"
e
"se esiste un inventario..."
. La
risposta fu molto
tranchante
, sintetica:
"molto
brevemente, per dire che tutti i mezzi e le attrezzature in
dotazione alle varie strutture del dipartimento sono regolarmente
inventariati -
il primo passaggio: è tutto inventariato -
il
valore complessivo, dovendo valutare una moltitudine di mezzi
operativi ed attrezzature acquistate in periodi diversi, aventi età
differenti ed usura non omogenea, è di difficile determinazione
- ma per quantificare e soprattutto conoscere lo stato dell'arte -
una stima presunta può attestarsi tra i 2,5 milioni di euro ed i
3 milioni di euro
- e quindi si sta parlando di un patrimonio
di peso importante e anche di un certo valore, stiamo parlando di
risorse indubbiamente pubbliche -
mentre una precisa potrà
essere fatta in caso di alienazione, anche parziale, di tali
beni"
.
Successivamente, con un altro nostro sollecito, chiedemmo sempre
al Governo regionale quali erano non solo le intenzioni, ma anche
il costo annuo di questo materiale, gli sprechi di questo materiale
non utilizzato, i costi dei capannoni, gli affitti e anche
l'abbattimento o la perdita di valore di tutto questo patrimonio di
attrezzature di proprietà diretta dell'Amministrazione regionale.
La risposta sulla consistenza del parco macchine ed attrezzature
attuale:
"esso è costituito sia da mezzi pesanti per il
trasporto di materiali e/o attrezzature, sia da veicoli più
leggeri, tra i quali si annoverano le utilitarie a disposizione dei
tecnici per i sopralluoghi sul territorio. Tra questi due estremi
esiste all'interno delle varie strutture del Dipartimento risorse
naturali e del Corpo forestale una gamma di automezzi di utilizzo
specifico e mirato: mezzi fuoristrada, pick-up, mezzi di tipo
Bremach, api Piaggio, eccetera. Tra le attrezzature in uso nei
cantieri troviamo quelle più complesse,
abbiamo in proprietà
delle teleferiche telecomandate per l'esbosco, piattaforme di
elevazione per potature, gruppi di trivellazione per cantieri
paravalanghe, trattori forestali specifici per le lavorazioni in
bosco e movimentazione di materiale e quelle più semplici di tipo
manuale; significativo il numero di moto agricole, betoniere,
compressori, generatori di corrente, motoseghe, decespugliatori,
argani, motocarrette e box container.
Un elenco
particolareggiato è a disposizione per la consultazione presso il
Dipartimento risorse naturali e il Corpo forestale;
nell'eventualità è possibile avere proprio l'elenco dettagliato,
che evidentemente è molto esteso, quindi è comunque a
disposizione..."
.
Facemmo poi un altro quesito per capire, al di là dei costi, del
valore, del deprezzamento e dello spreco, anche il loro utilizzo,
dato che la scelta che ha fatto questo Consiglio regionale nel 2010
è stata quella di esternalizzare questi lavori, e quindi non più
utilizzare tutti questi attrezzi di proprietà regionale pubblica, e
la risposta fu questa:
"la percentuale di utilizzo attuale dei
mezzi e delle attrezzature, tenuto conto dell'attività degli operai
a tempo indeterminato, può essere considerata pari a circa il 10-12
percento. A questa percentuale deve aggiungersi quella derivante
dall'utilizzo delle attrezzature durante il piano straordinario che
può incidere in percentuale di un ulteriore 6-7 percento, nel
periodo di svolgimento del piano però questa percentuale potrebbe
persino elevarsi a quasi il 25 percento"
, uno su quattro è
stato utilizzato, stiamo parlando del mese di febbraio del 2013,
quindi quattro mesi or sono, per fare un po' una premessa anche
puntuale e dettagliata.
Siamo poi andati oltre perché, pur non essendo giocatori di
carte, volevamo...come dire? avere tutte le carte sul tavolo.
Abbiamo chiesto allora anche quali erano le spese di manutenzione
ordinaria e la risposta che ci fu data dall'Assessore competente,
specificata in dettaglio, fu questa:
"la spesa relativa alla
manutenzione delle attrezzature tiene conto di due componenti
-
quindi è stato valutato proprio il costo delle due componenti -:
il costo della manodopera interna, ad esempio meccanici delle
officine, e quelli dei ricambi e delle riparazioni eseguite presso
ditte specializzate esterne
- e ricorriamo persino a delle
ditte esterne per mantenere ed eventualmente fare delle modifiche
alle nostre macchine... -
per interventi più complessi
-
quelli meno complessi li facciamo direttamente all'interno -
i dati sono stati desunti dai consuntivi di spesa derivanti dai
vari settori
- perché tutto è inventariato -
come di seguito
riportati
- e facciamo un esempio così sappiamo di che cosa
stiamo parlando, perché già nel 2011 tutto questo materiale non è
stato utilizzato -
anno 2011, la manodopera è di 203 mila euro,
costi e ricambi circa 95 mila euro, per un totale di 300 mila
euro..."
. Questa è un'altra valutazione che è stata fatta
dall'allora Assessorato per dire, diciamo, lo stato dell'arte.
Ho voluto rileggere e fare con lei queste premesse perché
riteniamo...come posso dire? doveroso, per non dire urgente e
necessario, fare subito non solo delle valutazioni, ma mettere in
campo delle decisioni e quindi dare corso e gambe alle criticità.
Stiamo parlando di milioni di euro, stiamo parlando di attrezzature
in questo momento non utilizzate, che stanno perdendo comunque
valore commerciale, stiamo parlando anche di canoni di locazione
che annualmente l'Amministrazione paga verso terzi, mi sembra che
ammontino a circa 45 mila euro all'anno, quindi altri costi in
più.
In sintesi, Assessore, qual è il nostro quesito? Visto lo
spreco, e la politica, a nostro avviso, dovrebbe dare una risposta,
il passato Governo non ha dato nessuna risposta...chiederemo a lei
quali sono le iniziative che intende mettere in essere e,
soprattutto, come dare delle risposte per salvaguardare questo che
è un bene strumentale di natura pubblica dell'Amministrazione
regionale.
Président
- Pour la réponse, la parole à l'Assesseur
Testolin.
Testolin (UV) -
Grazie colleghi.
Ringrazio il collega Chatrian per l'
excursus
che ha
voluto fornirvi, che parzialmente io avevo già verificato prendendo
buona nota di quello che era successo in precedenza; mi ero
limitato solo alla parte del febbraio scorso, che era già
sufficientemente esaustiva per inquadrare la problematica.
Parzialmente la risposta è già stata fornita nell'interpellanza,
nella puntualità della domanda si può andare a rispondere che,
essendo intenzione di quest'Amministrazione, per quanto riguarda il
settore cantieristico, di proseguire in quella che è l'attività
attraverso l'esternalizzazione con l'affido a ditte private che,
come già accennato in precedenza, copre circa il 75 percento del
budget a disposizione e per la parte residua mediante
l'organizzazione e la gestione diretta di eventuali piani
straordinari andrà a coprire il restante 25 percento, così come
probabilmente andremo a verificare a livello di numeri quello che è
stato fatto quest'anno con l'impiego di circa 200-205 persone con i
piani straordinari over 55 e over 45 e con il nuovo piano over 50.
Premesso altresì che i mezzi e le attrezzature assegnati alle
strutture del Dipartimento Risorse naturali e Corpo forestale sono
comunque oggetto di manutenzione, così come già evidenziato nelle
precedenti specifiche e sono adeguatamente ricoverati in ambienti
idonei, è comunque nostro intendimento prendere in considerazione
la problematica sollevata con molta attenzione e attraverso
sicuramente una parziale dismissione delle attrezzature e dei mezzi
ora in dotazione. Si incaricheranno pertanto i dirigenti del
settore di attivarsi al fine di quantificare le esigenze interne
proprio per, diciamo, dare una risposta a quelli che saranno i
piani straordinari e attivare di conseguenza la definizione delle
attrezzature da dismettere.
Per determinati mezzi, così come sottolineato dal collega
Chatrian, di una certa importanza e che possono aver subito una
svalutazione altrettanto importante, verrà valutata
prioritariamente la possibilità di utilizzo all'interno
dell'Amministrazione regionale anche in altri settori che non siano
esclusivamente quelli agricoli o forestali e attraverso una
valutazione assieme a quelli che sono i mezzi da poter
eventualmente dare alla Protezione civile, alla colonna mobile,
oppure all'interno di quello che è l'Assessorato delle opere
pubbliche per quanto riguarda eventualmente la possibilità di
utilizzo in ambito stradale. Si procederà quindi attraverso le
strutture competenti per individuare le norme e le modalità che
consentano l'alienazione di questo patrimonio, cercando di
valorizzare il più possibile quelli che sono i valori di mercato di
queste attrezzature. Grazie.
Presidente -
La parola al collega Chatrian.
Chatrian (ALPE) -
Grazie. Assessore Testolin, lei sa che,
in termini di parco macchine, in questi tre anni, oltre al
deprezzamento, oltre ai costi di locazione, oltre ai costi di
manutenzione, oltre a non aver utilizzato quasi il 75 percento di
questo parco macchine, vi sono stati anche dei trasferimenti di
proprietà che sono stati dalla Regione alla "salvaprecari" e poi
dalla "salvaprecari" nuovamente alla Regione...i mezzi che sono
stati targati e si continua a pagare dei bolli su questi mezzi, e
potrei ancora andare avanti, nel senso di quanto spreco c'è stato
su questo dossier... Io non so - e lo dico proprio in tutta
franchezza - chi risponderà sulle non scelte fatte in questi tre
anni, perché più volte in quest'aula io ho detto che la maggioranza
ha scelto un percorso ed il nostro gruppo non era assolutamente
d'accordo...abbiamo provato a proporre un impianto alternativo dal
punto di vista legislativo, ma la maggioranza ha scelto un altro
percorso...però due cose non vanno insieme, nel senso che, se si
decide, si deve andare fino in fondo. Qui c'è stata una mal
gestione dal punto di vista politico sul parco macchine, nel senso
che vi è stata una non decisione. Non è sua competenza, non è lei
responsabile di questa non decisione. Io dico solo che qualcuno
dovrà rispondermi, perché noi più volte siamo intervenuti in
quest'aula chiedendo che la maggioranza si assumesse la
responsabilità e dicesse ai valdostani: "noi alieniamo questo
patrimonio perché la scelta è questa", questa è la politica, queste
sono le scelte, questa è la chiarezza a nostro avviso! Lei oggi ci
risponde in parte dicendoci che alieneremo una parte del
patrimonio, noi...come dire? vediamo la possibilità...torneremo
sicuramente su quest'argomento nei mesi di settembre-ottobre per
conoscere cosa avete fatto come Governo regionale, come
Assessorato, però voglio ribadire che qualcuno dovrà rispondere dal
punto di vista politico, perché a fine 2010 la maggioranza ha
deciso una strada alternativa e siamo ancora oggi ad avere
praticamente le stesse risposte che abbiamo avuto in questi due
anni, nel senso che "stiamo studiando un'alternativa per alienare
in parte questo patrimonio". Lei capisce che stiamo parlando di
centinaia di migliaia di euro, centinaia di migliaia di euro,
perché, come dicevo prima, parliamo di manutenzione ordinaria,
straordinaria, locazioni, affitti, sprechi, bolli, targhe, passaggi
di proprietà tra Regione e "salvaprecari", tra "salvaprecari" e
Regione...tutte cose che si dovevano - e io dico si potevano -
evitare. Torneremo sicuramente su questo tema e su questo dossier
sapendo però che la politica non ha sicuramente affrontato in
maniera decorosa questa criticità e non ha voluto assolutamente
dare delle risposte subito.
Président
- Point 33 à l'ordre du jour.
