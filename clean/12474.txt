Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3390 del 8 maggio 1992 - Resoconto
OGGETTO N. 3390/IX Concessione di un contributo straordinario
di lire 68.000.000 all'U.S. Aosta Calcio S.r.l. nelle spese
previste per l'organizzazione di una manifestazione calcistica
riservata alla categoria giovanile, in programma alla fine del mese
di giugno 1992. Approvazione ed impegno di spesa.
Presidente
Do lettura della deliberazione in
oggetto.
Deliberazione Il Consiglio delibera
1) di approvare la concessione di un contributo straordinario di
lire 68.000.000 (sessantottomilioni) all'Unione Sportiva Aosta
Calcio s.r.l., di Aosta, P.I. 00178890075 - nelle spese previste
per l'organizzazione del 1° Torneo nazionale di calcio "REGIONE
AUTONOMA VALLE D'AOSTA" categoria "Primavera" e del 3° Trofeo
calcistico giovanile "ARCO DI AUGUSTO" biennale non consecutivo, in
programma ad Aosta alla fine del mese di giugno 1992;
2) di approvare e di impegnare la spesa di lire 68.000.000
(sessantottomilioni) con imputazione sul cap.64320 del bilancio
preventivo della Regione per l'anno 1992 ("Contributi e sussidi ad
istituzioni ed organismi vari per attività nel settore del turismo
e del tempo libero"), che presenta la necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n.90, su
richiesta dell'Assessorato regionale del turismo, a manifestazioni
avvenute, previa presentazione di idonei giustificativi di
spesa.
Presidente
La parola all'Assessore del turismo, sport
e beni culturali, Pascale.
Pascale (PSI)
Si tratta della riproposizione di un
vecchio torneo, il Trofeo Arco di Augusto, che aveva avuto due
edizioni più di 10 anni fa.
La manifestazione è ad altissinmo livello, perché coinvolge le
squadre primavera più importanti a livello nazionale - Torino,
Juve, Milan - quindi, dato l'interesse promozionale, si è ritenuto
di concedere un contributo nella misura del 70 percento del
preventivo presentato.
Presidente
Se non vi sono richieste d'intervento
possiamo votare.
Esito della votazione:
Presenti e votanti: 31
Favorevoli: 30
Contrari: 1
Il Consiglio approva.
