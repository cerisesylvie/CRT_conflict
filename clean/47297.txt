Classificazione
TRASPORTI E VIABILITÀ
Strade di interesse regionale



Oggetto del Consiglio n. 3584 del 8 maggio 2024 - Resoconto
OGGETTO N. 3584/XVI - Interrogazione: "Regolamentazione della
circolazione sulle strade poderali".
Marguerettaz (Presidente) -
Punto n. 14 all'ordine del
giorno. Per la risposta, la parola all'assessore Carrel.
Carrel (PA) -
Per quanto riguarda il quesito n. 1, se la
sezione e la circolazione sulle strade poderali riguarda anche le
strade consortili, rispondo dicendo che il sito istituzionale della
Regione Valle d'Aosta, la circolazione sulle strade poderali
riassume le indicazioni per la circolazione sulle stesse e indica
il
link
della legge regionale 17/1985 che regola la
materia.
Nel dettaglio l'articolo 1 della predetta legge stabilisce che
allo scopo di salvaguardia dell'equilibrio dell'ambiente naturale e
di difendere la proprietà e l'attività agricola, la circolazione
dei veicoli a motore sul territorio della Regione all'infuori delle
strade statali regionali e comunali carrozzabili, classificate come
tali ai sensi di legge, come pure le strade di accesso a luoghi
pubblici o a strutture sportive, è disciplinato dalla presente
legge, mentre i commi 1 e 2 dell'articolo 2 recitano
rispettivamente: "È vietato circolare e parcheggiare con qualsiasi
tipo di veicolo a motore all'infuori delle strade citate al
precedente articolo e che la circolazione e il parcheggio dei
veicoli a motore sono consentiti ai proprietari usufruttuari,
conduttori o ai loro familiari e ospiti, a tutti coloro che abbiano
necessità di accedervi per motivi di abitazione o dimora o di
lavoro o di servizio, nonché alle persone disabili munite del
contrassegno di cui al decreto del Ministero del lavoro dell'8
giugno 1979 n. 1176 e alle persone aventi un'invalidità superiore
all'80%".
Rispondendo alla domanda, la strada consortile è una via di
comunicazione costruita da enti privati con eventuale
partecipazione pubblica allo scopo di migliorare la dotazione di
infrastrutture di servizi per una determinata area; di conseguenza
la norma è applicabile anche alle strade consortili.
Per quanto riguarda il quesito 2, nel quale i Consiglieri
richiedono a che punto è l'iter della legge
ad hoc
che ha
come obiettivo quello di valorizzare il patrimonio escursionistico
valdostano, in data 14 febbraio 2022, con delibera di Giunta
regionale n. 150, è stato costituito un tavolo tecnico-giuridico
per lo studio delle problematiche relative alla responsabilità la
transitabilità alla classificazione e alla promozione della rete
sentieristica con l'obiettivo di creare un testo normativo In data
19 settembre 2022 la composizione del tavolo tecnico per lo studio
delle problematiche relative alla responsabilità, alla
transitabilità, alla classificazione e alla promozione della rete
senti eristica, con l'obiettivo di creare un testo normativo.
In data 19 settembre 2022 la composizione del tavolo tecnico per
lo studio delle problematiche è stata integrata con delibera di
Giunta 1085.
Si precisa che alcuni componenti del tavolo tecnico hanno
presentato delle osservazioni in merito ad alcuni contenuti del
testo; nello specifico i rappresentanti del CELVA e i
rappresentanti del Consorzio di miglioramento fondiario hanno
chiesto un incontro ad alcuni membri del Governo regionale per
approfondire gli aspetti inerenti alle reciproche responsabilità e
competenze.
Nelle prossime settimane ci si impegnerà per incontrarsi al fine
di confrontarsi in merito alle suddette osservazioni.
Presidente -
Per la replica, la parola al collega
Brunod.
Brunod (RV) -
Grazie Presidente. Ringraziamo l'Assessore
per la risposta in merito a quest'argomento che sicuramente non è
una tematica nuova ma abbiamo riportato di nuovo all'attenzione
dell'Aula quest'argomento come sappiamo tutti molto delicato, dove
c'è molta attenzione soprattutto da tutti i Presidenti dei
Consorzi, in quanto, soprattutto per quanto riguarda l'aspetto
delle responsabilità, è una cosa che da parte di tutti c'è la
volontà di arrivare il prima possibile a raggiungere
quest'obiettivo di chiarire bene dove sono i limiti, le
responsabilità a chi competono e quindi quest'interrogazione era
proprio per cercare di fare un po' più di chiarezza in quanto
all'interno di quello che lei ha riferito del
link
che c'è
sulla Regione, dove si parla della legge dell'85, dove si parla che
cosa vieta e in modo particolare di chi ha diritto ad accedere
sulle strade, c'è la frase riportata che oltre alla casistica che
lei ha ben elencato nella risposta, esiste la possibilità di farsi
autorizzare al transito dal Comune, dietro presentazione di domanda
motivata, ed era proprio un po' questo passaggio che ci ha portato
a fare quest'iniziativa perché sappiamo bene che ad oggi tutte le
responsabilità ricadono sui Presidenti di Consorzio ma qui
apprendiamo che per certe motivazioni uno può chiedere
l'autorizzazione al Comune, allora ci chiediamo: a uno cadono le
responsabilità, un altro ente può dare l'autorizzazione per
accedervi, sarebbe veramente molto importante di arrivare a fare
chiarezza su questo punto e diciamo che se uno può dare
l'autorizzazione, a quel punto sarebbe anche il caso magari che si
prenda anche le responsabilità. Questa è una nostra osservazione,
non è che noi abbiamo in tasca la soluzione a questa difficile
problematica.
Ripeto, abbiamo portato quest'iniziativa proprio perché questi
passaggi molte volte sono difficili da capire, difficili da
comprendere, su una tematica molto complessa.
Sappiamo tutti, anche la normativa nazionale e regionale, molte
volte poi ci sono dei casi che purtroppo ci sono delle
problematiche molto gravi e quindi se si possono evitare ben
venga.
Per quanto riguarda il secondo quesito: "a che punto siamo per
quanto riguarda il tavolo di lavoro", ci auguriamo che quanto
prima, anche sotto questo punto di vista, si riesca ad arrivare al
traguardo, perché puntiamo molto su quello che è sentieristica,
turismo, cicloturismo, però anche qui stiamo andando avanti su due
aspetti che sono strategici e fondamentali per la nostra Regione,
ma allo stesso tempo arrivare a trovare maggiore chiarezza, diciamo
che va a vantaggio di tutti. Noi quindi ci auguriamo che nei
prossimi incontri si riesca pian pianino a chiudere il cerchio e ad
arrivare il risultato che è da tutti auspicato, anche perché
ovviamente - questa non è una critica - riprendendo i passaggi del
DEFR, a fine 2023 si dava come obiettivo un testo finale di legge,
poi sono subentrate diverse problematiche come lei ha ben detto,
c'è lo slittamento della legge, di conseguenza anche lo slittamento
di tutti gli altri punti, che sono la classificazione e tutto
quello che comporta i percorsi sentieristici e cicloturismo, il
nostro invito è cerchiamo tutti insieme, anche lei con gli
Assessorati che riguardano proprio la materia, a fare maggiore
pressione e sollecitazione per arrivare quanto prima alla soluzione
che è auspicata da tutti ed è auspicata dal sistema Valle
d'Aosta.
