Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3082 del 7 ottobre 1987 - Resoconto
OGGETTO N. 3082/VIII - SITUAZIONE DI DISAGIO DELLE SCUOLE
MATERNE REGIONALI, CON PARTICOLARE RIFERIMENTO ALLE SEZIONI DEL
COMUNE DI COURMAYEUR. - (Interpellanza)
PRESIDENTE:
Do lettura dell'interpellanza in oggetto,
presentata dai Consiglieri Cout e Mafrica:
INTERPELLANZA
Normalmente le sezioni di scuola materna non superano le 20
unità.
Questo è stabilito da norme ben precise e sinora rispettate.
Si è appreso che a Courmayeur vi sarebbe stato un numero
sufficiente di alunni di scuola materna per 3 sezioni
(42-44 alunni iscritti), ma la decisione è stata di farne solo
due.
C'è stata la reazione del personale insegnante che nella
assemblea del 23 settembre ha deciso di indire uno sciopero di
protesta.
Si ricorda che vi era già stata un'azione di protesta per la
sezione di Dolonne, sempre in Comune di Courmayeur.
Ciò premesso i sottoscritti Consiglieri del Gruppo del Partito
Comunista
INTERPELLANO
l'Assessore alla Pubblica Istruzione per conoscere:
1)
le ragioni che hanno portato alla scelta di due
sole sezioni di scuola materna per Courmayeur;
2)
le intenzioni della Giunta regionale sulle
iniziative da prendere (o già prese) per uscire dalla situazione di
malessere che si è formata nella scuola materna regionale e le
valutazioni che hanno portato a tale scelta.
PRESIDENTE:
Ha chiesto la parola il Consigliere Cout; ne
ha facoltà.
COUT (P.C.I.):
Noi abbiamo presentato questa
interpellanza in occasione di una protesta delle insegnanti, ma la
questione, per altre ragioni, riveste un interesse più vasto e non
può essere considerata insignificante, locale o addirittura di
secondaria importanza.
Di ciò si sono resi conto anche i Consiglieri Aloisi,
Baldassarre, Breuvé e Sandri, con i quali ieri mattina sono andato
a Courmayeur per rendermi conto della reale situazione delle scuole
materne locali.
Abbiamo potuto constatare che la questione della scuola materna
di Courmayeur si trascina, ormai, da diversi anni e che assurge
addirittura a valore di principio, come spiegherò più avanti, nei
confronti delle leggi che noi abbiamo votato e che dovremmo far
rispettare, proprio in base all'ultimo articolo di ogni legge che
noi approviamo, nel quale è stabilito il principio che essa deve
essere rispettata e fatta rispettare da tutti.
L'importanza del problema è dimostrata dall'interesse diffuso,
specie in quest'ultimo periodo, tra i genitori e gli insegnanti
della scuola materna di Courmayeur e dalle posizioni assunte sia
dagli insegnanti sia dalle organizzazioni sindacali. In una
riunione dei genitori della scuola materna, tenutasi mercoledì
scorso a Courmayeur, sono emerse alcune richieste molto precise per
un corretto funzionamento della scuola materna, oltre, beninteso,
ad alcune carenze che per certi versi riescono di difficile
comprensione, visto che avvengono in un Comune che si giustifica
appellandosi ai costi, quando tutti sanno che si tratta di uno dei
Comuni più ricchi della Valle.
Ebbene, le richieste dei genitori, che finora non sono ancora
state esaudite, si riferiscono alle questioni della mensa e dei
trasporti.
Benché siano state avanzate diverse richieste e sollecitazioni,
non è ancora stata data una risposta alla questione della mensa e
noi stessi abbiamo potuto constatare che il servizio di refezione
funziona grazie alla buona volontà delle insegnanti, che
garantiscono l'assistenza da mezzogiorno alle quattordici, e
organizzano la mensa che in parte viene fornita da una rosticceria
e in parte, portata da casa dagli stessi bambini. Tutto ciò, però,
è piuttosto insufficiente per una scuola materna regionale, anche
perché abbiamo potuto constatare che, nello stesso Comune, esiste
un regolare servizio di mensa nella scuola privata. Eppure, secondo
noi, ci sono tutti gli spazi e le possibilità per organizzare come
si deve questo servizio. Nel seminterrato, infatti, c'è un
bellissimo locale che, come ospita manifestazioni culturali,
potrebbe ospitare anche il servizio mensa.
Per quanto concerne il trasporto dei bambini, c'è da ricordare
che esso avviene con un mezzo insufficiente. Da un articolo di
giornale abbiamo tratto l'impressione che potrebbe essere anche
pericoloso, visto il mezzo utilizzato e l'assistenza inadeguata al
notevole numero di bambini trasportati.
Queste importati richieste sono avanzate in primo luogo al
Comune interessato, ma la Regione, in caso di sua assenza, non può
rimanere sorda di fronte a tali richieste: si tratta pur sempre di
una scuola materna e, pertanto, se non interviene il Comune
dobbiamo trovare il modo di intervenire noi. Sembra, del resto, che
lo stesso Assessore Faval lo abbia già fatto altre volte, ed in
specie due o tre anni fa, quando il sindaco di Courmayeur voleva
far salire a piedi fino al capoluogo i bambini della sezione di
Dolonne, senza mettere a disposizione alcun mezzo di trasporto,
perché, a suo dire, non ne vedeva il caso, visto che prima si era
fatto sempre così. L'Assessore intervenne direttamente risolvendo
la questione, dopo un mese di occupazione della scuola da parte
degli insegnanti e dei genitori che organizzavano la mensa e
provvedevano alla pulizia al termine delle lezioni. Io sono ancora
dell'idea che, se nessuno interviene, qualcuno debba comunque
intervenire.
L'altra questione, che riguarda gli insegnanti, assume un valore
di principio fondamentale. È vero che attualmente ci sono 43
iscritti. È anche vero che non tutti frequentano e che questo non
si verifica solo a Courmayeur, perché tutti siamo al corrente che,
specie nelle stazioni turistiche, i genitori tengono a casa i loro
bambini o se li portano in ferie proprio durante il mese di
settembre, perché durante il periodo estivo tutti lavorano. Ne
consegue che, se ora i bambini sono 32, potrebbero benissimo
diventare 43.
Il fatto grave è che nella legge n. 57 del 1983 c'è scritto che
gli sdoppiamenti delle sezioni avvengono sulla base del numero
degli iscritti. La legge del 1983 modificava la precedente legge n.
22 del 1972, che stabiliva che gli sdoppiamenti delle sezioni
dovevano avvenire sulla base delle frequenze. Pertanto, proprio
perché le leggi le votiamo noi, qui in Consiglio, suggerisco di non
transigere su questi particolari aspetti. Si tratta di questioni di
principio e, pertanto, o modifichiamo la legge oppure provvediamo a
farla applicare così com'è. Se si vuole modificare la legge, lo si
dica chiaramente, così si procederà alla sua modifica attraverso
una approfondita e diversa discussione in sede di Consiglio.
A Courmayeur ci sono 43 alunni e, poiché in ogni sezione gli
alunni non devono essere più di venti, ci dovranno essere tre
sezioni e si dovrà procedere ad un ulteriore sdoppiamento. È ciò
che è avvenuto all'inizio di quest'anno a Gressan, dove c'erano 21
iscritti, come anche a Roisan e come avviene normalmente, sia nella
scuola pubblica sia in quella privata, in tutti gli altri Comuni
della Valle d'Aosta. Non riusciamo a capire perché, in questo caso,
non si voglia creare una sezione supplementare.
Non conosciamo coloro che sono stati sentiti dall'Assessore
Faval o le persone che gli hanno suggerito di non creare tre
sezioni. Può darsi, come dice il giornale, che il sindaco abbia
fatto una valutazione del tutto personale. Noi abbiamo sentito i
genitori e siamo interessati a che le loro richieste vengano
esaudite insieme a quelle degli insegnanti. Pertanto, se
all'Assessore interessa conoscere qualche altra osservazione, ci
ponga al corrente delle osservazioni già fatte e ci faccia sapere
che cosa intende fare.
Per il momento il problema rimane in piedi e, anzi, si
ingigantisce sempre più, perché oltre a questi problemi, discutendo
con le insegnanti ne sono emersi altri ancora che hanno evidenziato
ulteriori carenze. A nostro parere, non si risolvono i problemi
continuando ad agire in questo modo. Le insegnanti, infatti, alle
loro ultime rivendicazioni, oltre alla soluzione dei problemi
lamentati per Courmayeur, hanno aggiunto anche le questioni
relative all'attivazione completa della seconda direzione didattica
di Verrès, che è ancora priva del direttore didattico per la scuola
materna ma il cui concorso non è ancora stato bandito. Le
insegnanti hanno chiesto che siano presenti sezioni di scuola
materna regionale in tutti i Comuni della Valle, anche se vi è già
una sezione di scuola materna privata, come avevamo già chiesto
anche noi in Consiglio. Ci fa piacere che le nostre richieste,
disattese dall'Assessore, siano state ulteriormente sottolineate
dalle insegnanti ed avanzate come richieste per risolvere il
problema del funzionamento della scuola materna regionale
valdostana.
Ci sembra che le motivazioni per procedere ad un ulteriore
sdoppiamento della scuola materna di Courmayeur siano abbastanza
chiare, perché ci sono 43 iscritti. In Valle d'Aosta non è mai
stato rifiutato lo sdoppiamento di classi, se non per insufficienza
di locali o per altri motivi ben precisi. Questa è la prima volta
che si parla di sdoppiamento delle sezioni sulla base delle
frequenze, mentre finora sono sempre state prese in considerazione
le iscrizioni. È un principio pericoloso, che va contro le leggi
che noi stessi votiamo e che, nell'ultimo articolo, sanciscono il
principio che debbono essere rispettate e fatte rispettare da
tutti.
PRESIDENTE:
Ha chiesto la parola l'Assessore alla
Pubblica Istruzione, Faval; ne ha facoltà.
FAVAL (U.V.):
Il est évident que l'air du Mont Blanc
n'est pas favorable à l'école maternelle, car nous avions discuté
de ce problème en d'autres occasions.
Pour revenir à l'aspect le plus important soulevé dans cette
interpellation - j'en remercie les signataires car ainsi j'aurai le
loisir d'illustrer la situation en dehors des couloirs ou des
bureaux dans lesquels j'ai parlé uniquement avec les syndicats, et
en dehors de l'assemblée des enseignants d'hier après-midi - en
l'occurrence la troisième section d'école maternelle à Courmayeur,
si l'on invoque une interprétation rigide de la loi, il faut
évidemment être conséquent et se rappeler toute la loi. Nul
n'ignore cependant que l'on est tenu au règlement de l'Etat qui, en
ce qui concerne les inscriptions dans les écoles maternelles,
stipule ce qui suit: "Scuole materne:..."
SANDRI (fuori microfono):
E l'autonomia?
FAVAL (U.V.):
"L'autonomia è la possibilità di gestire a
livello locale ciò che lo Statuto ci consente e anche le norme di
attuazione, caro consigliere Sandri". Nous sommes en tout cas là,
nous, pour revendiquer des possibilités d'action autonomes bien
plus larges que celles que l'Etat nous accorde. Si vous partagez
notre avis, vous pouvez nous aider dans ce sens.
"Le domande di preiscrizione alle scuole materne statali
debbono essere inoltrate al direttore didattico competente entro il
21 gennaio di ogni anno; entro il 7 luglio di ciascun anno, debbono
essere confermate. Le domande di iscrizione prodotte dopo la
scadenza del termine stabilito e in difformità della domanda di
preiscrizione o presentate irritualmente possono essere accolte
purché non comportino aumento del numero e del tipo delle classi
previste".
Je suis le premier à ne pas mettre en doute le fait que l'on
doive absolument respecter la question des inscriptions. Tout de
même, puisqu'en Vallée d'Aoste aussi on doit respecter les
dispositions relatives aux dates, il y a deux ans il avait été
décidé avec les syndicats que l'assessorat était disposé à ne pas
tenir compte des dates d'inscription (je suis le premier à penser
que l'on ne peut refuser les enfants qui s'inscrivent, dans quelque
école que ce soit). Partant, on avait décidé qu'il n'y aurait pas
eu d'attitude rigide face à la création d'autres sections d'école
maternelle, conséquence d'un nombre bien réduit d'enfants, d'autant
plus que le problème de la fréquence se pose au niveau de l'école
maternelle pour des raisons simples.
Nous avons cru dans ce sens ne pas avoir à tenir compte de ces
instructions.
Si nous optons pour une interprétation rigide de la loi, il
n'est pas question de troisième section de l'école maternelle de
Courmayeur car les inscrits réguliers sont au nombre de 29; tous
les autres se sont inscrits après.
A ce propos, avant de décider de l'état définitif des sections
d'école maternelle en Vallée d'Aoste, après que les syndicats aient
eu leur rencontre - prévue par la loi - avec le Surintendant, au
cours de la laquelle ce dernier avait souligné le fait des
inscriptions tardives, j'ai insisté sur la nécessité de ne pas se
formaliser pour la date. En tenant compte des assertions de M.
Cout, que justement dans une commune telle que Courmayeur où
l'activité la plus développée est le tourisme, nous sommes
conscients que les parents peuvent aller en vacances à cette
période, d'autant qu'il ne s'agit pas de scolarité obligatoire.
J'ai proposé aux syndicats de m'indiquer la période - je proposai
un mois: jusque vers la mi-octobre - où l'on pourrait vérifier le
nombre des élèves fréquentant l'école maternelle. J'avais alors dit
aux syndicats, et je le répète au Conseil régional, que si le
nombre justifie la présence d'une troisième section à Courmayeur,
nous la ferons et ce en parfaite harmonie avec les dispositions et
les lois en vigueur.
A la suite de cela, une assemblée des institutrices d'école
maternelle a été convoquée, à l'issue de laquelle un document m'a
été adressé.
J'ai donc convoqué à nouveau les syndicats, je leur ai
réexpliqué la position de la Junte et j'ai parallèlement accordé
aux institutrices l'autorisation de convoquer une assemblée. Hier
après-midi l'occasion m'a ainsi été donnée d'assister à une
situation quelque peu drôle: après m'avoir demandé une rencontre,
une partie des institutrices inscrites à CGIL, SINASCEL, CISL et
SNALS ne se sont pas présentées et ont envoyé une délégation de 5
personnes pour me lire un communiqué (si vous le souhaitez copie
vous en sera donnée).
Je crois qu'il s'agit là d'une interprétation de la démocratie à
sens unique.
Je crois avoir illustré au mieux cette question et avoir
démontré que nous avons respecté les lois et les accords. Pour ce
qui est des autres sujets abordés par le conseiller Cout, je dois
dire que la question de la cantine scolaire est toute particulière
à Courmayeur. Le tourisme, la situation hôtelière impliquent qu'il
n'y ait pas de gens disposés à travailler pendant neuf mois pour
700 ou 800.000 lires alors qu'en travaillant à la saison ils en
gagnent quatre fois plus. Telle est la difficulté que nous avons
eue il y a deux, trois ans: trouver du personnel. Il existe la
possibilité de gérer directement à l'intérieur de l'établissement.
La deuxième hypothèse est de demander aux restaurateurs d'apporter
directement les repas à l'école. Dernièrement encore j'ai suggéré
au syndic de Courmayeur de renouveler cette offre en espérant que
cette année nous aurons une réponse positive. Pour les transports,
que je sache, personne ne m'a signalé de problème. J'ai lu les
journaux, mais les articles ne correspondent pas toujours à la
vérité. Je crois donc que, malheureusement, il y a eu exagération
autour de cette question sans en voir le motif.
Si l'on demande une interprétation rigide des lois, il faut
alors être cohérent en ce sens qu'il faut lire toute la loi, toutes
les dispositions auxquelles le Gouvernement régional, tout en étant
autonome et à statut spécial, est obligé de s'adapter.
PRESIDENTE:
Ha chiesto la parola il Consigliere Cout; ne
ha facoltà.
COUT (P.C.I.):
Io sono convinto che la competenza sulla
mensa e sui trasporti spetti al Comune di Courmayeur, e sono
altrettanto convinto, come dicevo già prima, che, ove esistano
carenze di iniziativa o sordità nel fronteggiare le esigenze,
possiamo anche intervenire come Regione, proprio perché si tratta
di una scuola materna regionale e perché l'Amministrazione ha già
posto in essere un intervento analogo in altre occasioni.
Per quanto concerne la mensa, se è vero come è vero che ci sono
dei locali idonei e se esiste la possibilità di fornire i pasti
caldi, non ritengo giusto che l'assistenza venga effettuata sotto
forma di volontariato da parte delle insegnanti che già prestano la
loro opera al mattino ed al pomeriggio, visto e considerato che una
legge regionale assegna dei contributi per l'assunzione di
un'assistente diplomata. Questo avviene normalmente in tutte le
sezioni di scuola materna della Valle d'Aosta ed io non capisco
perché la stessa cosa non possa verificarsi anche a Courmayeur, per
garantire l'assistenza tra mezzogiorno e l'inizio delle lezioni
pomeridiane.
Allo stesso modo, penso che non ci dovrebbero essere problemi
per cambiare il pullmino, qualora non dovesse essere sufficiente a
trasportare sia i bambini della scuola materna regionale sia quelli
della scuola materna privata.
Se vogliamo che a Courmayeur ci sia effettivamente una certa
possibilità di scelta, noi dobbiamo porre le due scuole materne,
quella privata e quella regionale, sullo stesso piano. Quattro anni
fa, quando è stata aperta la scuola materna regionale, a Courmayeur
c'erano 60 bambini iscritti alla materna privata e solo 18 bambini
alla scuola materna regionale. Non dobbiamo stupirci che, con il
passare degli anni, potendo scegliere tra la scuola privata e
quella pubblica organizzata dalla Regione, i genitori abbiano
finito per preferire quest'ultima. Io penso che dovremmo essere
contenti, perché dimostriamo di avere in Valle una scuola che
funziona come si deve.
Pertanto, se quest'anno i bambini sono diventati 43, io non
capisco perché a Courmayeur si debbano usare dei metri di giudizio
diversi, rispetto agli altri Comuni. È l'unico caso, in Valle
d'Aosta, in cui si attende il 15 ottobre per decidere il numero
degli iscritti!
È vero che le preiscrizioni assommavano a 29, mentre ora sono
diventate 43. Aggiungo anche che alcuni bambini sono iscritti
contemporaneamente nelle due scuole e c'è anche chi sostiene che
alcuni siano stati iscritti alla scuola materna privata, caro
Consigliere Stévenin, perché caldamente invitati da qualcuno che
gestisce i corsi estivi, a continuare l'iscrizione anche nell'altra
scuola.
Visto che si ascoltano alcune voci interessate, si possono anche
ascoltare quelle, altrettanto interessate, se non forse di più, dei
genitori. È anche vero che alcuni di questi bambini, che risultano
essere iscritti in ambedue le scuole (si parla di tre o quattro),
frequentano già la scuola materna regionale o quella privata.
Questo, però, non modifica sostanzialmente il numero dei bambini
iscritti che può scendere al massimo a 42 o addirittura a 41, ma in
ogni caso ad un numero che giustifica la costituzione delle tre
sezioni. Continuo a sostenere che non vedo perché a Courmayeur
debba verificarsi questa situazione, quando in tutte le altre
scuole della Valle d'Aosta non si verifica alcun caso analogo.
Mi sentirei di scommettere che, se in questo momento fosse qui
presente l'ex Assessore Viglino, che aveva messo in piedi la scuola
materna regionale, battendosi tenacemente in diverse occasioni a
favore della sua istituzione, riuscirebbe ad affrontare la
questione in termini molto diversi. Si tratta probabilmente di una
mia idea, ma l'ho voluta esprimere ugualmente, visto che intorno a
queste argomentazioni si lascia ampio spazio anche a delle
illazioni.
Gli unici motivi che potrebbero impedire la creazione delle tre
sezioni, al posto delle attuali due, dovrebbero essere di natura
economica. Eppure il comune di Courmayeur, negli scorsi mesi
estivi, con lodevole iniziativa, ha speso 32 milioni per mettere
fiori un po' ovunque, a vantaggio dei suoi turisti. Non riesco a
capire perché incontri dei problemi a spendere qualche soldo in più
per la mensa dei bambini di Courmayeur: credo, infatti, che
dovrebbe certamente preoccuparsi del turismo, ma anche delle
condizioni di vita dei suoi abitanti, sia dei più giovani sia dei
più vecchi, anche se non sono "produttivi". Sotto questo aspetto il
Comune potrebbe tranquillamente fare una scelta autonoma, senza
troppi problemi.
Se, invece, ci vogliamo riferire ad un possibile intervento
della Regione, scopriamo che, da una verifica sulle ultime
deliberazioni di Giunta in merito ad alcune scelte
dell'Assessorato, sono stati spesi 350 milioni per attività
teatrali varie nelle scuole materne, elementari e medie della Valle
d'Aosta. Benissimo! Anche questo è un intervento degno di tutta la
nostra attenzione. Ma se viene fatto questo intervento per 350
milioni, non può essere creata una sezione in più a Courmayeur? Se
da una parte, l'Assessorato spende 261 milioni per l'organizzazione
della "Saison culturelle 1987-88" teatrale e cinematografica in
Valle d'Aosta, penso che dall'altra possa anche creare una sezione
in più a Courmayeur.
Ho qui dei dati che vorrei sottoporre all'attenzione
dell'Assessore e che poco fa mi facevano riflettere su alcuni
interventi culturali della Regione, per i quali, ad esempio, nel
1983 è stato speso 1 miliardo e 882 milioni; nel 1984, 2 miliardi e
70 milioni, con un incremento di quasi il 10%; nel 1985, 3 miliardi
e 235 milioni, con un notevole incremento che si aggira intorno al
56%, e nel 1986 si è avuto un ulteriore incremento di oltre il 57%
che ha fatto ascendere la spesa annuale a 5 miliardi e 105 milioni.
Per concludere, dal 1983 al 1986 le spese per le attività culturali
sono passate da 1 miliardo e 880 milioni circa a oltre 5 miliardi
di lire, con un incremento del 171%...
(...INTERRUZIONE...)
Si riferiscono alle spese dell'apposito servizio
dell'Assessorato alla Pubblica Istruzione, per le biblioteche, gli
archivi storici, l'acquisto di opere e di libri e per gli
interventi in favore di associazioni ed attività culturali varie;
pertanto, non c'entra assolutamente l'Assessorato al Turismo,
Urbanistica e Beni Culturali. Queste spese, in 4 anni, hanno avuto
un incremento del 171%. Mi stanno molto bene le scelte per le
attività culturali che si svolgono in Valle d'Aosta, me ne
compiaccio con l'Assessore preposto, perché finalmente si fa
qualcosa di veramente valido. Ma, se si può fare tutto questo, come
è possibile sollevare tante difficoltà per la creazione di una
terza sezione a Courmayeur? A mio parere, l'unica vera difficoltà
potrebbe essere determinata dai costi. Le altre difficoltà non sono
plausibili visto che, in tutte le altre scuole materne della Valle
d'Aosta le scelte vengono fatte secondo criteri molto diversi da
quelli applicati a Courmayeur.
I Consiglieri che ieri hanno effettuato il sopralluogo a
Courmayeur hanno assunto l'impegno, con il sottoscritto, di seguire
attentamente la questione e, visto che la risposta è stata di
questo tipo, io credo che assumeremo, insieme, qualche altra
iniziativa.
