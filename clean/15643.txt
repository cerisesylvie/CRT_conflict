Classificazione
BENI CULTURALI


Resoconto integrale del dibattito dell'aula
Oggetto del Consiglio n. 1946 del 29 maggio 1996 - Resoconto
SEDUTA ANTIMERIDIANA DEL 29 MAGGIO 1996
OGGETTO N. 1946/X Ritiro dell'interpellanza: Ripristino delle
condizioni igienico-sanitarie dell'area Maison Savouret.
Interpellanza Vista la lettera n. 323 in data 11 aprile 1996 con
la quale l'Ufficio d'Igiene Pubblica dell'USL Valle d'Aosta
comunica l'esito di un sopralluogo effettuato presso "Maison
Savouret" di Aosta;
Preoccupato per quanto emerge dal rapporto di servizio e cioè
che "l'edificio denominato Maison Savouret è uno stabile disabitato
ed oltremodo fatiscente tanto da fornire un aspetto poco gradevole
agli occhi dei passanti. Tale immobile è cintato sui quattro lati,
con un cancello in ferro chiuso con catena e lucchetto, attraverso
il quale si accede al cortile della casa.
Ed è appunto su tale lato che si è riscontrata una quasi
discarica a cielo aperto con accumulo di detriti e rifiuti di varia
natura, in particolar modo contenitori per alimenti in polistirolo
usufruiti per cibare, presumibilmente, gatti randagi od usati per
il pasto di persone non meglio identificate che nell'arco delle 24
ore, scavalcando il cancello, dimorano nell'edificio, come
convalidato da informazioni assunte presso il vicinato. Si fa
presente che tale situazione oltre che essere motivo di ordine
pubblico, arreca notevoli problemi di natura igienica dovuti ad
escrementi sia umani che animali sparsi ovunque, nonché al
proliferare di topi, mosche ed altri insetti nocivi potenziali
portatori di germi patogeni";
il sottoscritto Consigliere regionale
Interpella
la Giunta regionale per conoscere:
1) quali interventi sono stati posti in atto per ripristinare le
condizioni igienico-sanitarie dell'area in questione;
2) i suoi intendimenti circa i provvedimenti da assumere per
ripristinare al più presto l'ordine pubblico nella zona
interessata;
3) quali iniziative, di concerto con il Comune di Aosta, intende
seguire al fine di risolvere una volta per tutte la questione
"Maison Savouret".
F.to: Linty
Presidente Ha chiesto la parola il Consigliere Linty.
Linty (LNPIAP) L'interpellanza viene meno poiché, da quando è
stata presentata ad oggi, mi dicono che sono stati fatti tutti i
lavori oggetto dell'interpellanza. Si potrebbe discutere di altro,
ma non mi sembra il caso. Pertanto la ritiro.
