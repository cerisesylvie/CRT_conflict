Classificazione
COMMERCIO
Fiere, mostre e mercati
ENTI LOCALI
Comuni


Resoconto integrale del dibattito dell'aula
Oggetto del Consiglio n. 552 del 7 aprile 1999 - Resoconto
SÉANCE DU 7 AVRIL 1999 (APRÈS-MIDI)
OGGETTO N. 552/XI Concessione, ai sensi della legge regionale 20
agosto 1993, n. 69, di un contributo di lire 50.000.000 al Comune
di Saint-Vincent per l'organizzazione del programma espositivo
della galleria civica d'arte moderna per l'anno 1999.
Deliberazione Il Consiglio
Premesso che il Sig Giampiero Valentino, Assessore delegato del
Comune di Saint-Vincent, ha presentato all'Assessorato
dell'Istruzione e della Cultura, con lettera pervenuta in data 20
gennaio 1999, una richiesta tendente ad ottenere un contributo per
l'organizzazione del programma espositivo della Galleria Civica
D'Arte Moderna per l'anno 1999;
Preso atto che il programma, curato dal Sig. Lucio Bulgarelli,
Direttore della Galleria Civica, prevede le seguenti
esposizioni:
- dal 30 aprile al 30 maggio 1999 - Personale dello sculture
valdostano François Cerise: "Opere Pastorali";
- dal 05 giugno al 25 luglio 1999 - Collettiva di guache,
tempere, disegni e tecniche miste degli artisti Afro, Balla,
Sironi, Tosi, Turcato, Vedova, Masson, Tano Festa, Pascali,
Biglione, Schifano;
- dal 31 luglio al 10 settembre 1999 - Collettiva di opere a
olio degli artisti Chagall, Lanskoy, Masson, Morlotti, Cagli,
Scanavino, Appel, Vedova, Turcato, De Chirico, De Pisis e
Paresce;
- dal 25 settembre al 31 ottobre 1999 - Personale dei disegni a
china preparatori dei "Concetti Spaziali" per la Triennale di
Milano del 1951 dell'artista Lucio Fontana;
- dall'11 dicembre 1999 al 15 gennaio 2000 - Personale di opere
a pastello e a tecnica mista dell'artista Alberto Magnelli;
Rilevato che il costo delle esposizioni ammonta a lire
119.600.000 così suddivise:
- spese di gestione della Galleria
(personale, trasporto e assicurazione
delle opere, allestimento esposizioni,
vigilanza, rimborsi spese di viaggio,
vernissage eccetera.. L. 72.000.000
- stampa manifesti ed altro materiale
pubblicitario L. 42.600.000
- testi critici L. 5.000.000 ;
Atteso che il Servizio Attività Culturali dell'Assessorato
dell'Istruzione e della Cultura ha provveduto all'istruttoria e
alla valutazione della domanda, ritenendola ammissibile a
contributo, ai sensi dell'art. 3, comma 3 e dell'art. 8 comma 1
della legge regionale 20 agosto 1993, n. 69, in considerazione
dell'interesse culturale della manifestazione;
Tenuto conto che la Giunta, su proposta dell'Assessore
all'Istruzione e alla Cultura, ritiene pertanto opportuno aderire
alla richiesta mediante la concessione, ai sensi dell'art. 3 comma
1 della legge regionale 20 agosto 1993, n. 69, di un contributo di
lire 50.000.000, pari al 42% circa della spesa preventivata;
Visto l'obiettivo gestionale 120102 - gestione dei finanziamenti
a enti e privati per l'organizzazione di iniziative culturali e
scientifiche;
Richiamata la deliberazione della Giunta regionale n. 2 in data
11 gennaio 1999 concernente l'approvazione del bilancio di gestione
per l'anno 1999 e per il triennio 1999/2001, con attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative, nonché la
circolare n. 4 in data 29 gennaio 1999;
Richiamato l'articolo 8 del decreto legislativo 22 aprile 1994,
n. 320, come modificato dall'articolo 1 del decreto legislativo 16
febbraio 1998, n. 44, in ordine alla sottoposizione dell'atto al
controllo;
Visto l'articolo 8, comma 2 della legge regionale 69/1993 e
l'articolo 3, comma 1, lettera m) della legge regionale 7 dicembre
1979, n. 66, in ordine alla competenza del Consiglio regionale;
Visto il parere favorevole rilasciato dal Capo Servizio Attività
Culturali dell'Assessorato dell'Istruzione e della Cultura, ai
sensi del combinato disposto degli articoli 13, comma 1, lettera e)
e 59, comma 2 della legge regionale 23 ottobre 1995, n. 45, sulla
legittimità della presente deliberazione;
Delibera
1) di approvare, ai sensi dell'art. 3 comma 1 della legge
regionale 20 agosto 1993, n. 69, la concessione al Comune di
Saint-Vincent (P. IVA 00124750076) di un contributo di lire
50.000.000 (cinquantamilioni), pari al 42% circa delle spese
preventivate per l'organizzazione del programma espositivo della
Galleria Civica d'Arte Moderna per l'anno 1999;
2) di approvare ed impegnare la spesa di lire 50.000.000
(cinquantamilioni), con imputazione al capitolo 57260 ("Contributi
ad Enti ed Associazioni culturali ed educativi per manifestazioni
ed iniziative culturali e scientifiche"), richiesta n. 3510, del
bilancio di previsione della Regione per l'anno 1999 che presenta
la necessaria disponibilità;
3) di disporre che alla liquidazione della spesa si provveda ai
sensi dell'art. 58 della legge regionale 27 dicembre 1989, n. 90 e
successive modificazioni in applicazione dell'art. 9 della legge
regionale 20 agosto 1993, n. 69;
4) di dare atto che il contributo in questione non è soggetto
alla ritenuta d'acconto del 4% prevista dal D.P.R. n. 600 del 29
settembre 1973.
Président Je soumets au vote l'objet n° 30:
Conseillers présents: 29
Votants: 23
Pour: 23
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
