Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 1272 del 26 aprile 1995 - Resoconto
SEDUTA ANTIMERIDIANA DEL 26 APRILE 1995
OGGETTO N. 1272/X Comunicazioni del Presidente del
Consiglio.
Aloisi (Presidente) Do comunicazione al Consiglio dell'attività
svolta dalla Presidenza del Consiglio e dagli organi consiliari
dopo l'ultima adunanza:
Disegni di legge presentati:
Disegno di legge n. 131, presentato dalla Giunta regionale in
data 5 aprile 1995: "Corresponsione della indennità di lingua
francese di cui alla legge regionale 2 febbraio 1986, n. 1, al
personale ispettivo di scuola materna ed elementare appartenente ai
ruoli regionali".
Disegno di legge n. 132, presentato dalla Giunta regionale in
data 5 aprile 1995: "Modificazioni alla legge regionale 5 aprile
1990, n. 12. Testo unificato delle norme regionali per il personale
addetto ai servizi a favore delle persone anziane ed inabili di cui
alla legge regionale 15 dicembre 1982, n. 93".
Disegno di legge n. 133, presentato dalla Giunta regionale in
data 6 aprile 1995: "Fruizione del servizio di mensa da parte del
personale ispettivo, direttivo e docente delle scuole di ogni
ordine e grado dipendenti dalla Regione".
Disegno di legge n. 134, presentato dalla Giunta regionale in
data 11 aprile 1995: "Sanzioni amministrative in materia di
protezione degli animali da allevamento e da macello ai sensi
dell'articolo 5 della legge 14 ottobre 1985, n. 623 (Ratifica ed
esecuzione delle convenzioni sulla protezione degli animali negli
allevamenti e sulla protezione degli animali da macello, adottate a
Strasburgo rispettivamente il l0 marzo 1976 e il 10 maggio
1979)"
Disegni di legge vistati:
Disegno di legge n. 116: "Modificazioni alla legge regionale 15
luglio 1982, n. 32 (Disciplina dei servizi di trasporto collettivo
di persone e di cose) e alla legge regionale 1° agosto 1994, n. 38
(Esercizio e gestione dei trasporti pubblici collettivi di persone
con autobus)".
Disegno di legge n. 118: "Modificazione alla legge regionale 27
maggio 1994, n. 18 (Deleghe ai Comuni della Valle d'Aosta di
funzioni amministrative in materia di tutela del paesaggio)".
Disegno di legge n. 120: "Realizzazione o recupero funzionale di
strutture afferenti ad aree naturali protette e a Espace Mont
Blanc".
Deliberazioni vistate: 6
Il Presidente della Commissione di Coordinamento ha richiesto,
con lettera prot. n. 1120=S/6 del 6 aprile 1995, delle precisazioni
sulla seguente deliberazione: "Proposta di Regolamento: Modalità di
elaborazione, di presentazione e di approvazione dei progetti
relativi ad impianti per lo smaltimento dei rifiuti, in
applicazione dell'articolo 6 della legge regionale 2 agosto 1994,
n. 39 (Disposizioni per la realizzazione di impianti per lo
smaltimento dei rifiuti, nonché per la redazione, l'aggiornamento e
l'approvazione del piano regionale di smaltimento dei
rifiuti)".
Vi informo che il disegno di legge n. 112, riapprovato con
deliberazione del Consiglio regionale n. 1270/X del 5 aprile 1995
recante: "Riapprovazione ai sensi dell'ultimo comma dell'articolo
31 dello Statuto speciale, della legge regionale: "Norme di
attuazione della legge regionale 28 marzo 1991, n. 112 in materia
di commercio su area pubblica", è divenuto esecutivo in quanto il
Presidente della Commissione di Coordinamento ha comunicato, con
lettera in data 22 aprile 1995, che non sussistono più i
presupposti per una impugnativa della legge innanzi alla Corte
Costituzionale.
Riunioni:
II Commissione: 2
III Commissione: 2
V Commissione: 1
Ufficio di Presidenza: 1
Conferenza dei Capigruppo: 1
Il Presidente del Consiglio regionale dell'Emilia Romagna ha
trasmesso a questa Presidenza il documento approvato in occasione
del Convegno svoltosi a Bologna il 13 febbraio scorso, sul tema "Le
Regioni e l'informazione", promosso congiuntamente alla Conferenza
dei Presidenti dei Consigli regionali e delle Province Autonome e
al Coordinamento Nazionale dei Comitati regionali per i servizi
radiotelevisivi.
Il documento, riguardante la regionalizzazione della rete RAI ed
il sistema radiotelevisivo, è depositato in Segreteria a
disposizione dei consiglieri interessati.
A seguito della risoluzione approvata il 22 marzo 1995, con la
quale il Consiglio regionale impegnava la Giunta regionale ad
assumere le opportune iniziative per sostenere in tutte le sedi la
necessità di chiudere la Centrale nucleare al plutonio di
Creys-Malville ed ottenere la riconversione dell'impianto, il
Presidente della Giunta regionale con lettera prot. 2058, del 14
aprile 1995, inviata per conoscenza anche a questa Presidenza, ha
richiesto alle competenti autorità (Presidente del Consiglio dei
Ministri, Ministeri dell'Industria del Commercio e
dell'Artigianato, dell'Interno, dell'Ambiente, della Sanità,
Dipartimento della Protezione civile, Presidente dell'ENEL) di
conoscere quali siano gli intendimenti del Governo al riguardo,
nonché a relazionare sulla attuale attività della centrale e sulle
sue condizioni di sicurezza, evidenziando la necessità che il
Governo italiano si attivi presso il Governo francese al fine di
avviare un serio confronto su questa delicata materia.
L'Ufficio di Presidenza del Consiglio regionale unitamente ad
alcuni consiglieri regionali della vallata del Gran San Bernardo e
del Comité Mixte, hanno incontrato il 12 aprile u.s. a Palazzo
regionale un gruppo di amministratori del Vallese provenienti dal
distretto di Entremont.
La giornata di lavoro si è articolata soprattutto sulla
discussione degli accordi tra il Consiglio regionale della Valle
d'Aosta e i paesi francofoni e l'accordo di cooperazione
transfrontaliera tra la Valle d'Aosta e il Cantone del Vallese.
I Presidenti delle Commissioni competenti in materia di riforme
istituzionali e una rappresentanza di consiglieri delle Regioni a
Statuto speciale Trentino-Alto-Adige, Friuli-Venezia-Giulia,
Sardegna e Valle d'Aosta e della Provincia Autonoma di Trento hanno
discusso in un incontro di studi a Charvensod sul tema della
riforma dello Stato in senso federalista.
La manifestazione è stata organizzata dalla I Commissione
consiliare permanente "Affari istituzionali". Al termine
dell'incontro i partecipanti hanno approvato all'unanimità una
risoluzione dove le Commissioni istituzionali delle Regioni a
Statuto speciale e delle Province autonome sottolineano il momento
di pericolosa involuzione del dibattito politico e istituzionale
relativo alla trasformazione federale dell'Italia e intendono
rendere concreto un itinerario di lavoro a breve e medio termine
avente per obiettivo quello di pervenire ad una comune proposta di
riforma costituzionale da presentare al Parlamento e al
Governo.
A questo proposito le Regioni e le Province autonome hanno
deciso di costituire una commissione interregionale, con funzioni
di collegamento stabile tra le stesse regioni e province autonome,
che predisponga le proposte concrete da discutere nelle Commissioni
consiliari competenti e nei rispettivi Consigli regionali per
definire la linea politica e istituzionale da sostenere nel
rapporto con il Parlamento, il Governo e l'Unione Europea,
nell'ambito del processo di riforma costituzionale dello Stato che
veda attivamente partecipi anche le regioni a Statuto
ordinario.
Le Commissioni si ritroveranno in seduta plenaria nel prossimo
mese di giugno in Sardegna.
Presidente Ha chiesto la parola, sulle Comunicazioni del
Presidente, il Consigliere Perrin Giuseppe Cesare.
Perrin G.C. (UV) Je voudrais faire simplement une petite
considération à l'égard de la dernière nouvelle donnée par M.
Aloisi, c'est-à-dire le résultat de la rencontre des régions à
statut spécial.
Nous avions préparé, en tel que Vallée d'Aoste, une résolution
qui était très semblable à celle que le Conseil avait votée le 10
novembre dernier dans cette salle; projet de résolution qui avait
été distribué et qui n'a pas pu être posé à la votation des
présents, parce que sur ce type de projet il y a eu désaccord de la
part de plusieurs représentants des forces politiques des autres
régions et on est donc parvenu à cette petite résolution finale qui
ne dit pas grand-chose.
La considération est celle-ci: en Vallée d'Aoste nous sommes
divisés entre les forces politiques, il y a souvent débat entre
majorité et opposition, mais je crois pouvoir dire - et d'ailleurs
il suffit de voir le résultat de la votation de la résolution du 10
novembre dernier - qu'au-delà de la différenciation il y a, de la
part de toutes les forces politiques, une grande sensibilité pour
ce qui concerne les problèmes de l'autonomie, les problèmes du
fédéralisme, et je crois qu'il y a une volonté assez commune de
parvenir à une modification substantielle de la constitution
actuelle et de marcher vers un Etat de type fédéral.
D'après les interventions que j'ai pu écouter, ce n'est pas
ainsi dans les autres régions, où les forces politiques sont
beaucoup plus divisées et où il y a beaucoup moins de sensibilité à
l'égard de ce problème. Le Val d'Aoste doit mener le combat, et la
volonté exprimée par toutes les délégations de continuer le travail
est positive; je crois que là nous devons essayer d'être le fer de
lance pour essayer de faire pénétrer toujours plus aussi dans les
autres régions et dans toutes les forces politiques les idées qui
sont les idées du futur.
