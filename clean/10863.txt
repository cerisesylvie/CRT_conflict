Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1856 del 14 febbraio 1991 - Resoconto
OGGETTO N. 1856/IX - Presa d’atto delle
dimissioni del Consigliere Franco Vallet da componente della
Commissione speciale in previsione della realizzazione del Mercato
Unico Europeo.
(Iscrizione di nuovo oggetto)
Presidente: Prima di passare all’esame
dell’oggetto n. 28, vorrei far presente che il
Consigliere Vallet ha rassegnato le dimissioni da componente della
Commissione Speciale, la cui composizione esamineremo
all’oggetto n. 28.
Come da accordo raggiunto in sede di Conferenza dei Capigruppo,
per la ricomposizione della Commissione Speciale, che si trova
automaticamente priva di quattro componenti che sono incompatibili
e adesso anche del Consigliere Vallet, che ha rassegnato le
dimissioni, il Consiglio dovrebbe procedere in questo modo:
iscrivere d’urgenza le dimissioni del Consigliere
Vallet, approvarle e poi, all’oggetto n. 28,
ricomporre il plenum della commissione con le proposte che saranno
fatte dal Presidente del Consiglio, sentita la Conferenza dei
Capigruppo.
Se non ci sono obiezioni, invito il Consiglio a votare
l’iscrizione della presa d’atto delle
dimissioni del Consigliere Vallet da componente della commissione
speciale, giustificate dal fatto che lo stesso Consigliere è
Presidente della III Commissione consiliare.
Esito della votazione:
Presenti, votanti e favorevoli: 30
Il Consiglio approva all’unanimità
IL CONSIGLIO
- ai sensi dell’articolo 53 del proprio
Regolamento interno;
delibera
di procedere nell’adunanza in corso alla
discussione e alla decisione sulle dimissioni rassegnate dal
Consigliere Vallet da componente della Commissione speciale in
previsione della realizzazione del Mercato Unico Europeo.
Presidente: Il Consiglio è quindi chiamato ad esaminare
immediatamente le dimissioni.del Consigliere Vallet, che sono state
rassegnate con la seguente lettera:
"En raison de mes engagements de Président de la III Commission
permanente du Conseil, je ne suis plus en mesure
d’assurer convenablement mes fonctions de membre de
la Commission spéciale concernant la réalisation de
l’Acte unique européen. Je vous prie pourtant de
bien vouloir prendre acte de ma démission au sein de la Commission
susdite".
Se nessuno chiede la parola, pongo in votazione la presa
d’atto delle dimissioni del Consigliere Vallet.
Esito della votazione:
Presenti, votanti e favorevoli: 30
Il Consiglio approva all’unanimità
---
Il Consiglio prende atto delle dimissioni rassegnate dal
Consigliere Franco Vallet da componente della Commissione speciale
in previsione della realizzazione del Mercato Unico
Europeo.
***
