Classificazione
FINANZA REGIONALE E LOCALE
Finaosta


Resoconto integrale del dibattito dell'aula
Oggetto del Consiglio n. 549 del 14 marzo 1994 - Resoconto
OGGETTO N. 549/X - Proposta di legge: "Modificazioni alla
legge regionale 28 giugno 1982, n. 16 (Costituzione della società
finanziaria regionale per lo sviluppo economico della Regione Valle
d'Aosta), già modificata dalle leggi regionali 19 giugno 1984, n.
24, 2 gennaio 1989, n. 1 e 4 settembre 1991, n. 39".
Articolo 1 - 1. Il primo comma dell'articolo 12 della legge
regionale 28 giu­gno 1982, n. 16 (Costituzione della Società
finanziaria regiona­le per lo sviluppo economico della Regione
Valle d'Aosta), già modificato dall'articolo 4 della legge
regionale 19 giugno 1984, n. 24 e dall'articolo 4 della legge
regionale 4 settembre 1991, n. 39, è sostituito dal seguente:
"La Finaosta S.p.A. è amministrata da un Consiglio di
ammi­nistrazione composto da sette membri".
Articolo 2 - 1. Dopo il secondo comma dell'articolo 12 della
legge regionale 16/1982, come modificato dall'articolo 4 della
legge regionale 24/1984, sono inseriti i seguenti:
"I membri del Consiglio di amministra­zione nominati o
desi­gnati dalla Regione devono avere almeno uno dei seguenti
re­quisiti:
a) laurea in economia e commercio, giurisprudenza o scienze
politiche;
b) almeno tre anni di esperienza di amministrazione o di
dire­zione di società o enti del settore creditizio, finanziario o
assi­curativo o di società di capitali nel settore industriale.
Il Presidente del Consiglio di amministrazione deve essere in
possesso di almeno due dei seguenti requisiti:
a) diploma di laurea in economia e commercio, giurisprudenza o
scienze politiche;
b) almeno tre anni di esperienza di amministrazione o di
dire­zione di società o enti del settore creditizio, finanziario o
assi­curativo, o di società di capitali nel settore
industriale;
c) almeno tre anni di attività professionale in materie
attinenti al settore giuridico, economico o finanziario o di
attività mana­geriali nel settore industriale."
Articolo 3 - 1. Il quinto comma dell'articolo 13 della legge
regionale 16/1982, come introdotto dall'articolo 5 della legge
regionale 39/1991, è sostituito dal seguente:
"Il Presidente ed i membri del Collegio sindacale nominati o
designati dalla Regione devono essere iscritti nel registro dei
revisori ufficiali dei conti, o negli albi professionali dei
dottori commercialisti o dei ragionieri e, nei loro confronti, non
deve sussistere alcuna delle cause di incompatibilità previste
dall'articolo 12."
Presidente -
Ha chiesto la parola il Consigliere
Perrin Giuseppe Cesare.
Perrin G.C. (UV) -
Au dernier Conseil nous avions
dû renvoyer la discussion sur le projet de loi n. 17, présenté par
les messieurs Squarzino et Florio, parce que ce même projet n'avait
pas encore reçu l'avis de la commission.
Nous nous sommes activés depuis; maintenant, il y a l'avis et il
devient donc urgent de pouvoir délibérer sur ce projet de loi.
Je rappelle que la commission pour les nominations vendredi
dernier a voulu surseoir sur la publication pour le renouvellement
des charges pour la Finaoste, dans l'attente de pouvoir appliquer
les nouvelles dispositions prévues par ce projet de loi.
Comme le temps passe rapidement, je demande à ce Conseil et au
Gouvernement régional de bien vouloir accepter une inversion de
l'ordre du jour et donc de pouvoir discuter immédiatement
maintenant le projet de loi n. 17, de façon à être sûrs que le
Conseil puisse se prononcer dans la journée d'aujourd'hui.
Presidente -
Il Consigliere Perrin chiede di
invertire l'ordine del giorno e di esaminare immediatamente
l'oggetto n. 37, iscritto all'ordine del giorno. Ci sono delle
obiezioni? Se non ci sono obiezioni, in­vertiamo l'ordine del
giorno ed esaminiamo immediatamente l'oggetto n. 37.
Il Consiglio concorda unanime.
Presidente -
Ha chiesto la parola il relatore,
Consigliere Borre.
Borre (UV) -
Questa legge non intende certamente
risolvere il problema delle modalità e dei criteri da seguire, al
momento, della scelta dei rappresentanti della Regione presso enti,
società, istituti, aziende e fondazioni, anche se - già nella
commissione se n'è parlato - è estremamente necessario rivedere la
legge sulle nomine, ma, di seguito, subito rivedere la composizione
dei consigli di amministrazione di tutti gli enti, dettando criteri
più precisi.
Occorrerà rivedere l'impianto stesso della legge regionale 27
marzo 1991, n. 12
"Criteri per le nomine e le designazioni di
competenza regionale"
, con cui si è iniziato a regolamentare
l'intera materia per adeguarla alle situazioni che si sono
verifi­cate nel primo periodo della sua applicazione, e per
rimediare ad alcuni inconvenienti che si sono riscontrati.
Occorre precisare il ruolo della Commissione nomine,
accen­tuandone il suo compito propositivo, quello cioè di formulare
una proposta motivata; occorre chiarire chi, all'interno
dell'Amministrazione regionale, è il referente della o delle
per­sone designate dalla Regione come propri rappresentanti, e come
viene esercitato il controllo del loro operato; occorre indi­care
con maggior chiarezza i criteri con cui procedere all'esame delle
domande e della documentazione presentata dai candida­ti; occorre
evitare il cumulo degli incarichi; occorre prevedere una procedura
diversa da quella della ripubblicazione delle nomine, nel caso in
cui vada deserta una prima richiesta di candidature.
Certamente, nell'attesa di por mano a tale lavoro, è opportuno
almeno adeguare l'attuale normativa alle richieste poste dalla
legge regionale 12/91 e quindi completare il lavoro iniziato nel
1992 con l'indicazione per ogni ente, fondazione o associazione,
istituito dopo l'entrata in vigore della legge suddetta, dei
re­quisiti richiesti per potersi presentare come candidato per il
consiglio di amministrazione o per i collegi sindacali o dei
revi­sori dei conti.
Numerose sono ancora le leggi da emendare; si potrebbe pensa­re
però ad un'unica norma che indichi i requisiti minimi ri­chiesti,
al fine di presentare la propria candidatura a membro del consiglio
di amministrazione delle diverse tipologie di enti, istituti o
associazioni. In tale legge si potrebbero indicare anche i
requisiti richiesti per poter svolgere il ruolo di revisore dei
conti o di sindaco nei suddetti enti, istituti o fondazioni o
asso­ciazioni.
Come si può evincere da quanto detto sopra, ciò richiede tempi
più lunghi di quelli imposti dalla necessità di indicare i
requi­siti per il rinnovo del Consiglio di amministrazione della
Fi­naosta.
Per questo motivo si presenta, per ora, un'integrazione della
sola legge regionale 28 giugno 82, n. 16, e successive
modifica­zioni, per precisare in tempi brevi i requisiti da
richiedere ai candidati.
Nel procedere a tale integrazione si è tenuto conto anche delle
più recenti normative riguardanti gli enti creditizi (disegno di
legge 3 maggio 1991 n. 143, coordinato con la legge di conversione
5 luglio 1991 n. 197, disegno di legge 1 settem­bre 1993 n. 385) ed
in particolare i requisiti di professionalità ed onorabilità
indicati per i soggetti operanti nel settore finan­ziario. Per
questo si è voluto distinguere fra membro del Con­siglio di
amministrazione e suo Presidente.
L'articolo 1 modifica la composizione del Consiglio di
ammini­strazione della Finaosta, riducendo i membri da 11, nella
prima proposta a 7 e poi, per ragioni di opportunità, a 9, in una
ottica di razionalizzazione e di funzionamento più agile
dell'organo dirigenziale.
L'articolo 2 indica i requisiti richiesti per essere nominati
dalla Giunta regionale o dal Consiglio regionale quali
rappresentanti della Regione in seno al Consiglio di
amministrazione della Fi­naosta, tenendo conto sia dei requisiti di
onorabilità e profes­sionalità indicati nei suddetti decreti legge,
sia dei requisiti già stabiliti con legge regionale 24 agosto 1992,
n. 56 per la Banca Valle d'Aosta.
L'articolo 3 riporta i requisiti richiesti per essere nominati
membri del collegio sindacale.
Presidente -
Dichiaro aperta la discussione
generale. Ha chiesto la parola il Vicepresidente Viérin Marco.
Viérin M. (PpVA) -
A rigor di logica, in senso
generale, concordo sui requisiti, per­ché già in altre occasioni ho
detto che i requisiti per le nomine dovevano essere variati, e non
sono l'unico, ma penso che siamo più o meno tutti d'accordo.
Non capisco però perché si è andati ad individuare questa sola
società e non capisco perché si sono toccate, in questa modifica
alla legge inerente alla Finaosta, solo le caratteristiche delle
nomine, sapendo benissimo che ci sono altri problemi in questa
società.
Una società che è abbastanza bloccata da un funzio­namento
normale di mercato, perché ha altri problemi, nel sen­so che non ha
la piena possibilità di operare nel settore come invece dovrebbe, e
questo comporta anche l'emissione da parte del Consiglio regionale
di leggi ad hoc per alcuni stabilimenti o alcune aziende. Ne
abbiamo già viste passare in questo Con­siglio e ne vedremo
ancora.
Vorrei sapere dalla Giunta se è in previsione anche di rivedere
la legge della Finaosta nel suo complesso, e non solo per quanto
concerne i requisiti alle nomine.
Presidente -
Ha chiesto la parola il Consigliere
Bich.
Bich (APA) -
Per quanto riguarda l'indicazione dei
requisiti all'articolo 2, laurea in economia e commercio,
giurisprudenza, scienze politi­che - e lo stesso vale per il
Presidente del Consiglio di ammini­strazione - mi sembra che questa
sia un elemento estremamen­te restrittivo.
Assistiamo alla presenza in ambito nazionale di finanziarie, di
grandi
holding
che sono dirette da persone laureate in
lettere o in filosofia, per cui la restrizione al solo campo della
laurea in economia e commercio, giurisprudenza e scienze politiche
mi sembra una diminuzione del peso professionale anche di altri
settori.
Addirittura ci sono ingegneri, ad esempio l'ing. De Benedetti,
che ha avuto da questo Consiglio ampi riconoscimenti anche di tipo
finanziario, che è capo di una
holding
che è una delle più
grandi in Italia, e così via moltissimi altri ingegneri. Non
capi­sco perché la laurea in ingegneria, la laurea in architettura,
la laurea in lettere devono essere stornate dai requisiti. Porrei
il problema di riconsiderare questo aspetto.
Poi c'è anche l'aspetto che va puntualizzato dell'esperienza;
non è detto che l'esperienza sia solo riferibile alla direzione di
socie­tà o enti del settore creditizia. Abbiamo visto nullità
tonanti andare a dirigere, solo perché avevano tre anni di
esperienza nel settore creditizio, alti consessi finanziari. Qui
andiamo a prendere chi ha tre anni di esperienza di direzione di
società o enti del settore creditizio e mi sembra che restringiamo
il cam­po di scelta in un modo eccessivo. Va a finire che la rosa
dei nomi si restringe a 3-4 persone; mi sembra ci sia già
l'
identikit
di chi deve andare a ricoprire il ruolo. E lo
stesso dicasi per i tre anni di attività professionale in materia
attinente al settore giuridico ed economico: anche qu, andiamo a
restringere il ruolo ad una cerchia di professioni togate di cui
ormai tutti co­nosciamo l'entità, la fisionomia, lo spessore
intellettuale, ecce­tera.
Secondo me, questa legge riproduce il difetto e il nanismo che
hanno molte leggi della nostra Repubblica, dove vogliamo nor­mare
tutto. Allora, se c'è già la persona che deve andare a rico­prire
l'incarico perché rientra in questa griglia, va bene; ma se così
non è - come mi sembra -, mi permetto di suggerire all'Ese­cutivo e
al relatore la possibilità di accogliere una maglia più larga.
Perché quando abbiamo visto il restringimento del qua­dro
selettivo, ci siamo trovati in condizioni di notevole difficoltà e
poi anche in scelte, qualche volta obbligate, che non hanno
certamente premiato l'Amministrazione.
Vorrei che si facesse un attimo di approfondimento su questi
aspetti ed eventualmente una riconsiderazione.
Presidente -
Ha chiesto la parola il Consigliere
Squarzino Secondina.
Squarzino (VA) -
Chiedo un attimo di sospensione
così mettiamo a punto il testo, visto che ci sono queste due o tre
osservazioni che si sono in­crociate.
Presidente -
Il Consiglio è sospeso.
Si dà atto che la seduta è sospesa dalle ore 18,28 alle ore
19,01.
Presidente -
Riprendono i lavori. Ha chiesto la
parola il Consigliere Squar­zino Secondina.
Squarzino (VA) -
Abbiamo verificato un po' i due
emendamenti che erano stati proposti, sia quello della sottoscritta
(che era stato distribuito), sia la proposta di portare il
Consiglio di amministrazione da 7 a 9 membri.
Rispetto alla decisione di fissare a 9 i membri del Consiglio di
amministrazione, occorre dire che questo consente al Consiglio di
mantenere la maggioranza all'interno di Finaosta. Quindi propongo
come primo emendamento quello di sostituire l'espressione "7
membri" con "9 membri".
Per quanto riguarda l'articolo 2, avevo proposto di precisare
meglio i tipi di laurea che sono indicati alla lettera a);
verifi­cando anche con gli altri colleghi, abbiamo deciso di
sostituire entrambe le lettere a) dell'articolo 2 con questa
dizione: "diploma di laurea in economia e commercio,
giurisprudenza, scienze dell'amministrazione, scienze politiche,
scienze statisti­che o ingegneria gestionale;".
Abbiamo riscritto il secondo articolo solo per comodità, visto
che nell'articolo erano riportate due volte le lettere a); quindi,
per evitare equivoci, l'emendamento che propongo sostituisce
l'arti­colo 2 nel testo licenziato dalla commissione con una nuova
formulazione in cui c'è una semplice modifica delle lettere a), con
la precisazione di altre lauree che riguardano il settore
creditizio e finanziario e che quindi aumentano la gamma delle
lauree, che sono omogenee rispetto al tipo di lavoro richiesto alla
Finaosta.
Presidente -
É aperta la discussione generale. Ha
chiesto la parola il Con­sigliere Bich.
Bich (APA) -
Ritengo abbastanza, volevo dire
offensivo, ma quanto meno ab­bastanza urtante, il fatto che non sia
stata riconsiderata la proposta che avevo fatto nell'ambito della
riunione che c'è stata un momento fa, cioè anziché mettere "diploma
di laurea in eco­nomia e commercio, giurisprudenza, scienze
dell'amministra­zione, scienze politiche, scienze statistiche o
ingegneria gestio­nale", mettere semplicemente "diploma di laurea".
Ritenevo che questa fosse una proposta che desse un senso compiuto
ai requisiti del Consiglio di amministrazione della Fi­naosta, che
fosse una proposta più che dignitosa, che facesse rientrare in
questo delle persone colte e con preparazione ade­guata, che desse
a chi si approccia non solo attraverso l'espe­rienza, ma attraverso
lo studio, la possibilità di entrare in un Consiglio di
amministrazione.
Il fatto di conseguire una laurea ed eventualmente delle
specializzazioni, però sempre in un ambito accademico, non deve
essere un elemento repellente per entrare in un Consiglio di
amministrazione di una società fi­nanziaria, che d'altronde non è
una società finanziaria a livello mondiale; è una società
valdostana, con un capitale limitato, con un settore di intervento
limitato.
Ed era anche un elemento di transizione dall'attuale regime, che
può mettere in questo consesso dei semianalfabeti, era cioè un
passaggio equilibrato.
Così non è parso ad alcuni membri della maggioranza, fra questi
la collega Squarzino, che è abituata a cavillosità di ordi­ne
sempre più specioso, parendo che questo sia un elemento di
caratterizzazione politica: in realtà è la sottolineatura di un
appellativo che gli studenti del 1968 attribuivano agli
inse­gnanti. Non sto a dire qual era l'appellativo, lo conoscono
tutti. É un elemento di cretinismo, perché quando si vuole
specificare tutto alla fine saltano fuori delle condizioni che non
si riescono neppure a controllare.
Si vuole scegliere questa strada? Va benissimo. Abbiamo già
visto che c'è macchina indietro quando il fervore della
commis­sione ha ridotto da 9 a 7 membri, adesso invece ha riportato
tutto a 9; e c'è una macchina indietro quando si sono tolti gli
ingegneri, invece qui riappaiono di nuovo gli ingegneri. Pren­diamo
atto che con lo sperimentalismo si può arrivare ad un
miglioramento.
Colgo anche l'occasione per dire che ci sono delle vedute
diver­se, e mi piace che sia così; spero che questa goduria sia
condivi­sa da molti altri.
Presidente -
Ha chiesto la parola il Consigliere
Perrin Giuseppe Cesare.
Perrin G.C. (UV) -
Uniquement pour demander
d'ajouter un quatrième article, la déclaration d'urgence, pour
pouvoir gagner 15 jours dans la publication sur le Bulletin
officiel de l'avis pour la nomination successive pour la
Finaosta.
Presidente -
Dichiaro chiusa la discussione
generale.
Si passa all'esame dell'articolato. All'articolo 1 vi è
l'emenda­mento del Consigliere Squarzino che recita:
Emendamento - All'articolo 1 sostituire l'espressione "sette
membri" con "nove membri".
Lo pongo in votazione.
Presenti: 29
Votanti e favorevoli: 27
Astenuti: 2 (Collé, Tibaldi)
Presidente -
Pongo in votazione l'articolo 1 nel
testo così emendato:
Articolo 1 - 1. Il primo comma dell'articolo 12 della legge
regionale 28 giu­gno 1982, n. 16 (Costituzione della Società
finanziaria regiona­le per lo sviluppo economico della Regione
Valle d'Aosta), già modificato dall'articolo 4 della legge
regionale 19 giugno 1984, n. 24 e dall'articolo 4 della legge
regionale 4 settembre 1991, n. 39, è sostituito dal seguente:
"La Finaosta S.p.A. è amministrata da un Consiglio di
ammi­nistrazione composto da nove membri".
Presenti: 29
Votanti e favorevoli: 27
Astenuti: 2 (Collé, Tibaldi)
Presidente -
All'articolo 2 vi è un emendamento
del Consigliere Squarzino che recita:
Emendamento - L'articolo 2 è così sostituito:
"Articolo 2 - 1. Dopo il secondo comma dell'articolo 12 della
legge regionale 16/1982, come modificato dall'articolo 4 della
legge regionale 24/1984, sono inseriti i seguenti:
"I membri del Consiglio di amministra­zione nominati o
desi­gnati dalla Regione devono avere almeno uno dei seguenti
re­quisiti:
a) diploma di laurea in economia e commercio, giurisprudenza,
scienze dell'amministrazione, scienze politiche, scienze
statisti­che o ingegneria gestionale;
b) almeno tre anni di esperienza di amministrazione o di
dire­zione di società o enti del settore creditizio, finanziario o
assicu­rativo o di società di capitali nel settore industriale.
Il Presidente del Consiglio di amministrazione deve essere in
possesso di almeno due dei seguenti requisiti:
a) diploma di laurea in economia e commercio, giurisprudenza,
scienze dell'amministrazione, scienze politiche, scienze
statisti­che o ingegneria gestionale;
b) almeno tre anni di esperienza di amministrazione o di
dire­zione di società o enti del settore creditizio, finanziario o
assicu­rativo, o di società di capitali nel settore
industriale;
c) almeno tre anni di attività professionale in materie
attinenti al settore giuridico, economico o finanziario o di
attività mana­geriali nel settore industriale."
Lo pongo in votazione.
Presenti: 29
Votanti e favorevoli: 27
Astenuti: 2 (Collé, Tibaldi)
Presidente -
Pongo in votazione l'articolo 3.
Presenti: 29
Votanti e favorevoli: 27
Astenuti: 2 (Collé, Tibaldi)
Presidente -
Pongo in votazione il quarto
articolo, l'articolo 3 bis, proposto dal Consigliere Perrin
Giuseppe Cesare che recita:
Emendamento -
Articolo 3 bis - "1. La presente legge è dichiarata urgente ai
sensi dell'articolo 31, comma terzo, dello Statuto speciale ed
entra in vigore il giorno successivo a quello della sua
pubblicazione nel Bollettino ufficiale della Regione".
Presenti: 29
Votanti e favorevoli: 27
Astenuti: 2 (Collé, Tibaldi)
Presidente -
Ha chiesto la parola il Consigliere
Tibaldi.
Tibaldi (LN) -
Solo per motivare l'astensione.
L'astensione è motivata da una semplice ragione formale, per­ché
non si può costruire un disegno di legge in questo modo in aula,
con fogli volanti che passano, con emendamenti che ven­gono
aggiunti all'ultimo minuto, emendamenti proposti ora dal Capogruppo
dell'Union Valdôtaine, e quando si tratta da parte di una forza di
minoranza di presentare un emendamento si ri­chiedono i formalismi
più eccessivi.
Mi sembra che questa sia una presa in giro all'intero Consiglio
regionale, quindi ci asteniamo.
Presidente -
Credo che nessuno abbia voluto
prendere in giro il Consiglio regionale, la dichiarazione di
urgenza è il minimo che si possa chiedere.
Pongo in votazione il disegno di legge nel suo complesso.
Presenti: 29
Votanti e favorevoli: 27
Astenuti: 2 (Collé, Tibaldi)
Il Consiglio approva
