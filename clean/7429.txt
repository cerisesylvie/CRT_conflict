Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1932 del 7 aprile 1986 - Resoconto
OGGETTO N. 1932/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
Oggetto n. 1210 in data 14 febbraio 1986:
Concessione di un contributo straordinario di lire 15.000.000 al
comitato regionale della Filpj - Settore pesistica - nelle spese
previste per l'organizzazione del "Torneo dei Piccoli Stati" di
sollevamento pesi che avrà luogo ad Aosta dal 18 al 21 aprile 1986
- Approvazione ed impegno di spesa.
PRESIDENTE
: Se nessuno chiede la parola metto in
votazione la ratifica della deliberazione n. 1210:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto n. 1541 in data 28 febbraio 1986:
Concessione di un contributo di lire 8.000.000 alla Agenzia
Flight85 di Saint-Pierre - Approvazione ed impegno di
spesa.
PRESIDENTE
: Se nessuno chiede la parola metto in
votazione la ratifica della deliberazione n. 1541:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto n. 1555 in data 28 febbraio 1986:
Concessione di un contributo di lire 3.650.000 alla
Fisaorchestra Valle d'Aosta a titolo di parziale copertura delle
spese sostenute per partecipare al concorso di Foligno -
Approvazione e finanziamento di spesa.
PRESIDENTE
: Se nessuno chiede la parola metto in
votazione la ratifica della deliberazione n. 1555:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto n. 1571 in data 28 febbraio 1986:
Concessione di un ulteriore contributo di lire 6.000.000 per
l'organizzazione in Donnas della Fiera del Legno S. Orso
1986.
PRESIDENTE
: Se nessuno chiede la parola metto in
votazione la ratifica della deliberazione n. 1571:
ESITO DELLA VOTAZIONE
Presenti, votanti e favorevoli:
27.
Il Consiglio approva all'unanimità.
Oggetto n. 1676 in data 28 febbraio 1986:
Contributo annuale per l'osservatorio di genetica animale di
Torino - Approvazione e liquidazione di spesa.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Vorrei sapere se queste osservazioni di
carattere genetico si riferiscono solo al miglioramento del
patrimonio bovino o anche alla inseminazione, dato che, poiché il
problema citato dal Consigliere Torrione nella precedente
interpellanza interessa anche la nostra Regione, sarebbe opportuno
prevedere una serie di studi al riguardo. In Francia, a quanto mi
risulta, sono state accertate delle alterazioni genetiche nella
flora sottostante linee elettriche di notevole portata. Non sarebbe
quindi negativo studiare quali possibili problemi possono
presentarsi nella nostra Regione relativamente a questo
settore.
PRESIDENTE
: Ha chiesto la parola il Consigliere
Segretario Lilliana Breuvé; ne ha facoltà.
BREUVÈ Lilliana (P.S.I.):
Vorrei sapere quali novità ci
sono nello studio per un miglioramento genetico della nostra razza
bovina.
PRESIDENTE
: Se nessuno chiede la parola metto in
votazione la ratifica della deliberazione n. 1676:
ESITO DELLA VOTAZIONE
Presenti, votanti e favorevoli:
27.
Il Consiglio approva all'unanimità.
Oggetto n. 1689 in data 7 marzo 1986:
Lavori di
manutenzione straordinaria allo stabile Scuola Media di Nus -
Esecuzione dei lavori in economia diretta - Imputazione di
spesa.
PRESIDENTE
: Se nessuno chiede la parola metto in
votazione la ratifica della deliberazione n. 1689:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto n. 1696 in data 7 marzo 1986:
Lavori di
installazione dell'impianto elettrico del nuovo complesso
scolastico in Aosta "Institut Agricole Régional" - Approvazione di
perizia suppletiva
-
Approvazione ed impegno di
spesa.
PRESIDENTE
: Se nessuno chiede la parola metto in
votazione la ratifica della deliberazione n. 1696:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto n. 1724 in data 7 marzo 1986:
Concessione di un contributo di lire 10 milioni a favore della
Società per la valorizzazione turistica della Conca di Pila
(Gressan) nelle spese di gestione del centro traumatologico di Pila
- Approvazione e finanziamento di spesa.
PRESIDENTE
: Se nessuno chiede la parola metto in
votazione la ratifica della deliberazione n. 1724:
ESITO DELLA VOTAZIONE
Presenti, votanti e favorevoli:
27.
Il Consiglio approva all'unanimità.
Oggetto n. 1738 in data 7 marzo 1986:
Concessione di un ulteriore contributo a saldo di lire
85.000.000 al comitato organizzatore manifestazioni
turistico-sportive di sport invernali a livello internazionale per
l'organizzazione della coppa del Mondo di Bob svoltasi a
Breuil-Cervinia dal 7 al 14 gennaio 1986 - Approvazione e
liquidazione di spesa.
PRESIDENTE
: Se nessuno chiede la parola metto in
votazione la ratifica della deliberazione n. 1738:
ESITO DELLA VOTAZIONE
Presenti, votanti e favorevoli:
27.
Il Consiglio approva all'unanimità.
Oggetto n. 1739 in data 7 marzo 1986:
Concessione di un ulteriore contributo a saldo di lire
33.000.000 al comitato organizzatore manifestazioni
turistico-sportive di sports invernali a livello internazionale per
l'organizzazione della Gara di Slalom Speciale maschile che avrebbe
dovuto aver luogo a Courmayeur il 1° dicembre 1985 - Approvazione e
liquidazione di spesa.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Disgraziatamente la neve, nonostante le
preghiere dell'Assessore, anzi nonostante le precise assicurazioni,
l'incrollabile certezza e la fede dell'Assessore Borbey, non è
caduta. È stata una disgrazia per tutti e non solo per l'Assessore
Borbey che in altri momenti, come Assessore ai Lavori Pubblici, ha
dovuto affrontare intense nevicate e allora, forse, pregava che non
nevicasse.
A prescindere da ciò, sarebbe interessante conoscere quali sono
queste spese, di che genere ed in quali settori sono state
effettuate; inoltre sarebbe anche interessante sapere se questo
Comitato Organizzatore ha anch'esso effettuato delle spese per
conto suo. In sostanza occorrerebbe sapere se noi copriamo "in
toto" le spese organizzative di questa mancata gara, oppure se
anche gli organizzatori hanno partecipato in qualche modo alla
copertura di queste spese. Mi piacerebbe sapere in modo particolare
se le Funivie Val Veny, che hanno una grande rilevanza nel Comune
di Courmayeur e un notevole peso nella promozione a livello
internazionale dello sci nella nostra Regione, hanno partecipato in
qualche modo alla copertura di queste spese. Resto in attesa dei
chiarimenti da parte dell'Assessore.
PRESIDENTE
: Ha chiesto la parola il Consigliere
Baldassarre; ne
ha facoltà.
BALDASSARRE (P.S.D.I.):
In data 29/11/ 1985 io avevo
presentato, sempre su questo argomento, un'interrogazione
all'Assessore Borbey, nella quale chiedevo i costi
dell'organizzazione della sopraccitata gara che poi non fu svolta.
Anche per soddisfare in parte la richiesta formulata dal
Consigliere Viberti posso riferire dagli appunti che presi allora,
qualche aspetto della risposta che mi diede allora l'Assessore
Borbey. Tra le altre cose egli diceva che il contributo serviva per
l'acquisto di cartelline, di oggetti-omaggio per i giornalisti... 5
milioni servivano per la giuria, altri per la cabina della
RAI...
Mi soffermo comunque su queste tre frasi, che sono citate anche
nei resoconti consiliari: "Quindi posso affermare, senza
possibilità di smentita, che la gara che non si è svolta è costata
all'ente pubblico circa 60 milioni". Non voglio accusare
l'Assessore Borbey, che evidentemente ha appreso questi dati dai
funzionari, ma i funzionari che sono stati scorretti e gli hanno
fatto dire delle cose che non corrispondevano a verità. Perciò è
necessario che in Consiglio regionale venga smentito il loro
atteggiamento, perché non è giusto che un Assessore venga in
Consiglio a raccontarci "delle grosse bugie". Con la delibera
attuale infatti ci troviamo di fronte ad una spesa complessiva di
120 milioni. Pertanto occorre accertare chi è il responsabile delle
bugie che vengono dette in risposta ad una interpellanza, perché si
tratta di dichiarazioni ufficiali di un Assessore. Io mi chiedo se
questo è un comportamento corretto.
In ogni caso voglio sapere qual'è stato l'effettivo costo di
questa gara che non si è svolta, ma la cifra dovrebbe essere almeno
vicina alla realtà, perché non vorremmo trovarci di qui a qualche
mese ad approvare un'ulteriore delibera per un ulteriore
finanziamento per questa gara che non si è neppure svolta. Io
ritengo che questo atteggiamento debba essere censurato e se si
vuole prendere in giro un Consigliere non è certamente il caso di
farlo durante l'adunanza consiliare e non penso neppure, del resto,
che io possa subire questo affronto da parte di un esponente
dell'esecutivo.
La risposta è venuta dall'Assessore, ma penso che egli abbia
appreso le informazioni e le notizie dai vari funzionari che si
sono occupati della questione. Pertanto io, non solo voterò contro
questa delibera, ma nel prossimo Consiglio regionale presenterò una
mozione per evidenziare certe situazioni, chiederò tutta la
documentazione necessaria a giustificazione di questa spesa e
confronterò, ovviamente, la risposta che mi sarà data con quella
che mi è stata data il 18 gennaio 1986.
PRESIDENTE
: Ha chiesto la parola l'Assessore al Turismo,
Urbanistica e Beni Culturali, Borbey; ne ha facoltà.
BORBEY (D.C.):
Ho già avuto un chiarimento con il
funzionario interessato alla questione in occasione della
precedente interrogazione. Mi è stato detto che, poiché non erano
ancora pervenute le pezze giustificative relative a tutte le spese
effettuate, era possibile, allora, indicare l'ammontare delle spese
solo in via preventiva per un ammontare di 85 - 88 milioni. Il
conto consuntivo, invece, ammonta a 124 milioni, con una differenza
piuttosto consistente che si aggira intorno ai 35 milioni. Il
funzionario interessato si è scusato dicendo di aver fatto un
conteggio che riteneva molto realistico, mentre invece si era
sbagliato perché non immaginava che le cifre avrebbero raggiunto
quei valori così elevati. Ho ritenuto il chiarimento abbastanza
plausibile e non ho creduto assolutamente che egli volesse prendere
in giro me, il Consiglio regionale o il Consigliere
Baldassarre.
La spesa a consuntivo che abbiamo oggi ci permette di avere un
elenco dettagliato di tutte le spese che sono state effettuate. Di
questi 120 milioni di spesa, 30 milioni, come avevo già detto
allora quando li indicai in 20 o 25 milioni, potranno essere
utilizzati nel prossimo anno, come ad esempio: 5 milioni e 335 mila
per l'acquisto di oggetti-omaggio per i giornalisti e per i
partecipanti alle gare; 2 milioni e 600 mila lire per l'acquisto di
cartelline; 8 milioni e 617 mila per i pali dello slalom che
saranno utilizzati in altre gare; 9 milioni circa per l'acquisto di
una nuova cabina in legno che era indispensabile; 3 milioni e 400
mila lire per l'acquisto di un incisore; 800 mila lire per
l'acquisto di bandiere... per un totale complessivo di circa 25 o
30 milioni.
Le altre spese sono tutte documentate e la differenza tra
preventivo e consuntivo dimostra che in alcune di esse ci sono
state delle variazioni. Tra le grosse spese vi sono: 5 milioni e
mezzo per lo studio di un bozzetto per un manifesto-programma; 6
milioni per la stampa del manifesto e del programma, nonché per
tutte le spese di cancelleria; 8 milioni e 279 mila per le spese
organizzative della conferenza stampa a Milano; 13 milioni e 390
mila lire per l'impianto SIP, in assenza del quale non si sarebbe
potuta svolgere la gara e ciò a prescindere dal fatto che la neve
ci sarebbe stata o meno, come dice giustamente il Consigliere
Viberti; 10 milioni e 216 mila lire per il trasporto e per il
montaggio della cabina in legno. Un'altra spesa non indifferente è
quella relativa al personale vario che ammonta a lire 6
milioni.
Entrando nel merito di una precisa richiesta del Consigliere
Viberti posso solo dire che la società Val Veny normalmente
interviene fornendo gratuitamente la disponibilità di tutta la sua
organizzazione, sia a livello di segreteria che a livello di
personale comune o specializzato. Anzi, nel 1984, quando anche
allora, non avendo neve, fummo costretti a spostare la gara più a
monte, verso il Plan Chécrouit, per circa 600 metri di dislivello,
perchè in basso non c'era neve, la società Val Veny ebbe un danno
di circa 30 milioni per la rottura di tutti i cingoli dei gatti
delle nevi. Per limitare quel danno il Comitato organizzatore ha
ritenuto opportuno elargire un contributo di circa 11 milioni alla
Val Veny e quella spesa è inserita nel conto consuntivo di
quest'anno. I Consiglieri possono avere una copia del conto
consuntivo e gli uffici dell'Assessorato sono a disposizione per
far verificare tutte le fatture che sono state presentate.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Ancora una volta nelle risposte
dell'Assessore Borbey c'è un'inesattezza e, come Gesù moltiplicava
i pani, così quel funzionario, probabilmente, è stato capace di
raddoppiare le cifre.
(...INTERRUZIONE...)
A parte il fatto che in quella occasione tu avevi affermato che
il costo dell'operazione sarebbe stato di circa 60 milioni, come
risulta dai resoconti consiliari, allora avevi anche dichiarato che
la cabina di legno per la RAI era costata 4 milioni e 740 mila
lire, mentre oggi ci parli di 8 milioni. Siamo in presenza di un
vero e proprio raddoppio. Noi dobbiamo avere delle cifre esatte e
certe.
(...INTERRUZIONE...)
No, si parla di acquisto di cabina di legno per la RAI, che è
costata 4 milioni e 740 mila lire. Assessore Borbey, questo
resoconto io non me lo sono inventato e d'altronde io non do
neppure la colpa a te, ma al funzionario che ti ha indicato delle
cifre doppie rispetto a quanto è stato dichiarato in precedenza. Il
costo della cabina è uno solo.
Voce fuori microfono: "Vuol dire che l'avranno presa
doppia".
BALDASSARRE:
E allora vuol dire che l'avranno
effettivamente presa doppia, così come si prendono doppie le camere
di albergo. Per carità, non voglio creare motivo di polemica su
questo argomento, però non si possono fornire delle cifre in modo
avventato, quasi che esse siano campate in aria, perché si corre il
rischio di dover smentire continuamente quanto è stato già
dichiarato. Certamente il sottoscritto, nella sua quantità di
Consigliere, chiederà tutta la documentazione del caso per
effettuare un controllo puntuale.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Approfitto dell'occasione che mi è data
per dire che mi asterrò dal votare questa deliberazione. Non sono
assolutamente soddisfatto delle spiegazioni che sono state date,
perché, a parte l'accenno all'intervento della società Val Veny,
non si è specificato nulla in riferimento al comportamento della
restante parte del Comitato organizzatore. Anch'io mi premurerò di
fare una richiesta relativa alla documentazione. È certo però che
l'atteggiamento piuttosto sbrigativo con il quale l'Assessore
liquida queste cose lascia piuttosto perplessi, perché non c'è un
minimo di attenzione verso le richieste che vengono legittimamente
poste.
Che la società Val Veny abbia rovinato i cingoli dei gatti delle
nevi per circa 30 milioni, non significa assolutamente nulla. Chi
sono gli altri componenti di questo Comitato organizzatore? Che
cosa fanno gli operatori turistici di Courmayeur a proposito di
questo intervento? Noi vediamo che l'Amministrazione regionale
paga, paga e continua sempre a pagare. Quando poi il collega
Consigliere Torrione fa un'osservazione relativa ad un monumento di
grande importanza come il palazzo Ansermin, l'Assessore Borbey
dice: "Ma chi ha detto che la Regione deve pagare per fare quei
balconi?"
A questo punto io mi chiedo che cosa c'è nella testa di chi
gestisce questo Assessorato e vorrei anche sapere chi è che lo
gestisce, perché mi sembra evidente che non è l'Assessore Borbey o
quanto meno lui crede di farlo, ma in realtà non lo fa. Pertanto il
politico la smetta di fare il burocrate e faccia il politico.
PRESIDENTE
: Se nessuno chiede la parola metto in
votazione la ratifica della deliberazione n. 1739:
ESITO DELLA VOTAZIONE
Presenti:28
Votanti:19
Favorevoli: 18
Contrari:1
Astenuti: 9 (Bajocco, Breuvé, Cout, Dolchi, Mafrica, Millet,
Pascale, Torrione e Viberti)
Il Consiglio approva.
Oggetto n. 1766 in data 7 marzo 1986:
Approvazione del piano di intervento relativo all'anno 1986,
previsto dalla legge regionale 25 agosto 1980, n. 44.
PRESIDENTE
: Se nessuno chiede la parola metto in
votazione la ratifica della deliberazione n. 1766:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità.
Oggetto n.
1839 in data 7 marzo 1986
:
Concessione di un contributo di lire 18.000.000 a favore della
società valdostana di chirurgia per l'organizzazione delle
"Rencontres Franco-Italiennes de Chirurgie" - Approvazione e
liquidazione di spesa.
PRESIDENTE
: Se nessuno chiede la parola metto in
votazione la ratifica della deliberazione n. 1839:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità.
Oggetto n. 1868 in data 14 marzo 1986:
Concorso
spese per il Congresso nazionale A.N.I.M. che si terrà a
Saint-Vincent nei giorni 8-9 settembre 1986 - Approvazione ed
impegno di spesa.
PRESIDENTE
: Se nessuno chiede la parola metto in
votazione la ratifica della deliberazione n. 1868:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità.
Oggetto
n. 1878 in data 14 marzo 1986:
Lavori
di costruzione del 1° tronco "Gorres-Vaco" della pista forestale al
servizio degli alpeggi comunali in
Co
mune di Charvensod -
Approvazione dei nuovi prezzi - Approvazione perizia suppletiva -
Approvazione ed impegno di spesa.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Vorrei chiedere all'Assessore Perrin come
mai questa pista forestale viene costruita al servizio di alpeggi
comunali. Mi era parso di capire, infatti, che le piste forestali
avessero un altro scopo. Che poi accessoriamente in alcuni casi
potessero anche costituire un'utile infrastruttura al servizio, ad
esempio, di alpeggi, era, lo ripeto, soltanto un fatto accessorio.
Questo è almeno quanto sono riuscito a capire io di queste piste
forestali che rispondono in realtà ad un piano antincendio e non ad
un piano di miglioramento delle possibilità di trasporto nella
nostra Regione. Può darsi che io non abbia capito e che ci siano
delle motivazioni più valide. Pertanto, mentre personalmente penso
di non avere difficoltà a votare a favore di tutte le piste
forestali che vengono portate in ratifica in questo Consiglio, per
questa, invece, a meno che non mi vengano fornite delle spiegazioni
più specifiche, sarò ancora costretto ad astenermi dalla
votazione.
PRESIDENTE
: Ha chiesto la parola l'Assessore
all'Agricoltura, Foreste ed Ambiente Naturale Perrin; ne ha
facoltà.
PERRIN (U.V.):
Celle-ci est une piste forestière qui est
aussi au service des alpages parce qu'au moment de la rédaction du
projet, qui prévoit justement l'utilisation de tout le domaine
forestier, la Commune a demande qu'on puisse développer la trace de
façon à servir aussi les alpages communaux; c'est pour cela qu'il y
a eu cette phrase "al servizio degli alpeggi comunali". En réalité
il s'agit d'une piste forestière, il suffit d'aller la voir; cette
piste pénètre dans la forêt, monte jusque sur le col, donc pour
l'intervention phytosanitaire pour e débardage du hors mais permet
aussi en passant à côté des alpages de servir les mêmes.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Io ringrazio l'Assessore per la
spiegazione che ha fornito, però ritenendo che queste piste
forestali debbano avere tutt'altro scopo e non avendo ancora, su
questo specifico tema, chiarito...
(...INTERRUZIONE...)
Certo, ma io sto semplicemente spiegando il perché, al momento,
non posso votare a favore. Per quanto concerne la possibilità di
trasporto attraverso queste piste forestali, io ho una posizione
ben precisa, ma noi, come Gruppo, non abbiamo ancora raggiunto
collettivamente una posizione netta. Buona parte del nostro Gruppo
è per una chiusura totale dell'uso di queste piste, tranne che per
interventi di tipo fitosanitario o antincendio. Ciò ovviamente in
analogia ed anzi con criteri di rigore molto più seri di quelli
previsti, al momento, per le strade interpoderali, sulle quali vi
sono le paline che sono state all'origine di una lunga polemica.
Per le specifiche spiegazioni date dall'Assessore, ma anche per
l'assenza di una nostra posizione precisa su questo aspetto, non
posso dare il mio voto favorevole all'approvazione di questa
deliberazione.
PRESIDENTE
: Se nessuno chiede la parola metto in
votazione la ratifica della deliberazione n. 1878:
ESITO DELLA VOTAZIONE
Presenti:27
Votanti:24
Favorevoli: 24
Astenuti:3 (Breuvé, Torrione e Viberti)
Il Consiglio approva.
Oggetto n. 1970 in data 14 marzo 1986
:
Concessione di un primo contributo di lire 28.000.000 al Cral-Cogne
- Sezione Corale - per l'organizzazione della decima rassegna di
corali polifoniche.
PRESIDENTE
: Se nessuno chiede la parola metto in
votazione la ratifica della deliberazione n. 1970:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto n. 2039 in data 14 marzo 1986:
Concessione
e
liquidazione alle Aziende Autonome di
Soggiorno della Valle d'Aosta di un contributo nelle spese di
funzionamento relative all'anno 1986 - Approvazione e finanziamento
di spesa.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
In anni precedenti si era parlato di
una possibile riorganizzazione delle Aziende di soggiorno. Ricordo,
anzi, che vi erano state delle polemiche in merito alla possibilità
di modificare o sopprimere alcune Aziende. Visto che la spesa
prevista ammonta ad 1 miliardo, io vorrei sapere se questi
propositi sono venuti meno e quindi si continua con la struttura
attuale, oppure se è sempre intenzione della Giunta procedere ad
una revisione dell'organizzazione delle Aziende Autonome.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Oltre ai chiarimenti richiesti dal
Consigliere Mafrica, io vorrei avere alcune notizie sull'attività
delle Aziende Autonome di Soggiorno, anche perchè questo contributo
è corrisposto non solo per le spese di funzionamento, ma anche per
la realizzazione di iniziative turistiche di carattere vario.
Mi sono accorto che, specie durante l'estate, a periodi in cui
non esistono assolutamente manifestazioni, ne seguono altri nei
quali le manifestazioni sembrano quasi accavallarsi, facendo
entrare in concorrenza una località con l'altra. Ciò ovviamente non
offre un panorama appetibile sul piano della promozione turistica.
Io capisco che certe manifestazioni vengano a concentrarsi
soprattutto durante i mesi estivi, ma stranamente sono anche
concentrate esclusivamente in alcuni giorni, per cui ne consegue
che, ad esempio, nel giorno di ferragosto ci sono 50 manifestazioni
in calendario, mentre dopo ferragosto non c'è più alcuna
manifestazione. Ora, visto che la "spesuccia" è di circa 1
"miliardino", vorrei che mi si illustrassero i criteri
dell'Assessorato per coordinare le varie manifestazioni. Vorrei
inoltre sapere perché alcune Aziende Autonome hanno un contributo
di 100 milioni e altre di 85 milioni, tra cui quella di Brusson che
mi ha un po' stupito.
PRESIDENTE
: Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Ho solo chiesto la parola per rispondere
al Consigliere Mafrica dicendo che la Giunta regionale sta
predisponendo il disegno di legge per la ristrutturazione delle
Aziende di Soggiorno, le quali, stando alle direttive emanate dalla
legge nazionale n. 217, dovrebbero chiamarsi "Aziende di promozione
turistica". Un certo ritardo nell'approvazione di tutto ciò è
dovuto anche al fatto che il tentativo della Provincia di Trento e
quello della Regione Veneto, che avevano già legiferato, si son
viste respingere la legge dalla Commissione di Coordinamento.
Probabilmente avremo una riunione di tutti gli Assessori al Turismo
delle Regioni italiane proprio per cercare di mettere a punto
alcune problematiche, però noi riteniamo di poter presentare in
Consiglio questa legge prima delle vacanze estive e pertanto non
abbiamo affatto accantonato il discorso della ristrutturazione
delle Aziende di Soggiorno.
Gli importi forniti ora sono gli stessi che le varie Aziende
hanno registrato a consuntivo l'anno scorso. Non abbiamo inserito
gli ultimi elementi, anche perché era nostra intenzione cambiare la
legge, ma vi sono delle Aziende che sono dichiarate di notevole
interesse turistico e quindi di maggiore peso, mentre ve ne sono
altre che sono considerate inferiori e questo ovviamente senza
voler offendere nessuno. Questa è una delle ragioni della
differenziazione nella spesa che tiene anche conto del numero dei
posti letto ed anche delle manifestazioni organizzate e delle spese
affrontate nella promozione turistica.
Per quanto concerne l'attività di coordinamento delle varie
iniziative e proprio per evitare quanto giustamente lamenta il
Consigliere Torrione e cioè che le manifestazioni di alto prestigio
siano concentrate in poche giornate nelle varie località, posso
dire che è giusto che le varie Aziende organizzino nel giorno di
ferragosto o nelle vigilie quelle feste caratteristiche di sapore
campagnolo per non deludere le attese della propria clientela
turistica, ma riconosco anche che quelle di alto prestigio non
dovrebbero essere concomitanti. Per questo motivo quest'anno
abbiamo coordinato il tutto a livello regionale, tenendo conto
anche del programma della Regione che sarà approvato dalla Giunta
regionale alla fine di questo mese e che riguarderà l'attività da
giugno fino a settembre delle varie manifestazioni culturali nel
campo della musica, dello spettacolo, ecc. Pertanto abbiamo chiesto
alle varie Aziende il calendario delle manifestazioni che esse
avevano già predisposto, proprio per evitare le possibili
concomitanze.
PRESIDENTE
: Se nessuno chiede la parola metto in
votazione la ratifica della deliberazione n. 2039:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto n. 2178 in data 21 marzo 1986:
Concessione di un contributo di lire 9.000.000
al
Cral-Cogne - Sezione sacchi - Approvazione ed impegno di
spesa.
PRESIDENTE
: Se nessuno chiede la parola metto in
votazione la ratifica della deliberazione n. 2178:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto n. 2179 in data 21 marzo 1986:
Concessione di un contributo di lire 4.000.000 al
Comité
des Traditions d'Avise - Approvazione ed impegno di spesa.
PRESIDENTE
: Se nessuno chiede la parola metto in
votazione la ratifica della deliberazione n. 2179:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto
n. 2248 in
data
21 marzo 1986:
Lavori di sistemazione ed allargamento strade comunali varie in
Comune di Saint-Denis - Esecuzione dei lavori in economia diretta -
Approvazione ed impegno di spesa.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Poiché si tratta di strade comunali e
la Regione già interviene nelle opere pubbliche dei Comuni con una
legge apposita, io vorrei sapere se, oltre ai contributi che i
Comuni già ricevono con quella legge, questi ultimi hanno la
possibilità di farsi finanziare lavori in economia diretta per 100
o 150 milioni dalla Regione oppure se esistono dei criteri
particolari per cui solo alcuni Comuni riescono ad avere, oltre ai
propri fondi, anche questi altri finanziamenti.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Vorrei chiedere se l'Assessorato
competente ha fatto uno studio sugli interventi di ripristino e
manutenzione relativi alle strade comunali, perché sovente in
passato l'allargamento di strade comunali non aveva alcuna
giustificazione. Non parlo dei normali lavori di manutenzione, ma
dell'allargamento di alcune strade che a volte è stato fatto in
modo abbastanza "estemporaneo", creando dei guasti all'ambiente,
senza raggiungere le finalità proposte. Se si tratta di opere che
si limitano all'esclusiva manutenzione, come del resto è detto,
l'intervento ha un suo significato, ma se si allargano strade senza
alcun motivo plausibile ecco allora che noi potremmo avere anche
qualche perplessità e pertanto vorremmo essere tranquillizzati in
questo senso dall'Assessore competente. Grazie.
PRESIDENTE
: Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
La deliberazione 2248, della quale stiamo
discutendo, analogamente alle successive cinque riguarda i cantieri
in economia gestiti direttamente dalla Regione, con operai edili
assunti per il periodo di esecuzione dei lavori. Il Consigliere
Mafrica dice che ci sono dei Comuni che, oltre ad un finanziamento
ordinario come tutti gli altri Comuni, ricevono un trattamento
privilegiato. La scelta dei Comuni di St. Denis, Verrayes,
Châtillon, Nus e Villeneuve, è stata operata negli anni scorsi e
risponde anche all'esigenza di impiegare della mano d'opera
locale.
Rispondendo anche al Consigliere Torrione, ricordo che si tratta
di lavori di modesta entità, fatti con operai che di solito non
trovano lavoro presso le imprese, anche per la loro ridotta
capacità lavorativa, e che riguardano la manutenzione delle strade
comunali e la costruzione di muri. Nonostante ciò, debbo dire però
che abbiamo ottenuto anche dei buoni risultati come quelli dello
scorso anno per la strada fra La Tour di Châtillon e Biègne in
Comune di St. Vincent. In quel caso, ad esempio, sono stati
costruiti dei muri in pietra, di fattura abbastanza accettabile e
potrei dire addirittura pregevole.
Il Consigliere Torrione voleva sapere anche qualcosa sui
progetti. Ebbene, si tratta di progetti che ci sono sottoposti dai
Comuni e noi li valutiamo. Normalmente si da un giudizio tecnico e
si entra anche nel merito dell'ammissibilità, più che altro della
scala nella quale i progetti vengono proposti: una strada comunale,
ad esempio, deve avere certe caratteristiche in rapporto al Comune
in cui è fatta. Tendiamo infatti a non far più lavori faraonici,
come probabilmente, è stato fatto, non soltanto in Valle d'Aosta ma
anche altrove, come ad esempio un'autostrada in un piccolo Comune o
in un piccolo villaggio.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Mi sarei aspettato una risposta
un pò più chiara, come del resto è abitudine dell'Assessore Fosson,
che questa volta però non ci ha spiegato quali sono i criteri di
scelta che vengono seguiti per l'individuazione dei Comuni. Facendo
una battuta, mi sembra di aver constatato che si tratta di Comuni
nei quali la Democrazia Cristiana ha vinto le elezioni nell'ultima
campagna elettorale. Può darsi quindi che uno dei criteri seguiti
sia quello del ringraziamento per il successo elettorale: è proprio
in questi Comuni infatti che le liste della Democrazia Cristiana
hanno vinto le elezioni amministrative. Pertanto si tratta proprio
di un ringraziamento per il successo elettorale: il potere fa anche
questo!
PRESIDENTE
: Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
Vorrei solo completare quanto ho esposto
prima.
(...INTERRUZIONE...)
No, no, ma questo lo ha già detto lui ed è inutile ripeterlo. Si
tratta di lavori che erano già stati iniziati negli anni scorsi e
che noi stiamo portando a termine. Rispondendo battuta per battuta,
ho verificato rapidamente che nel 1983 io ho diminuito le
preferenze in tutti i Comuni che sono stati citati.
PRESIDENTE
: Se nessuno chiede la parola metto in
votazione la ratifica della deliberazione n. 2248:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
Oggetto n. 2249 in data 21 marzo 1986:
Lavori
di sistemazione ed allargamento strade comunali varie in Comune di
Verrayes - Esecuzione dei lavori in economia diretta - Approvazione
ed impegno di spesa.
PRESIDENTE
: Se nessuno chiede la parola metto in
votazione la ratifica della deliberazione n. 2249:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
Oggetto
n. 2250 in data 21 marzo 1986:
Lavori
di sistemazione ed allargamento strade comunali varie in Comune di
Châtillon - Esecuzione dei lavori in economia diretta -
Approvazione ed impegno di spesa.
PRESIDENTE
: Se nessuno chiede la parola metto in
votazione la ratifica della deliberazione n. 2250:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
Oggetto n. 2251 in data 21 marzo 1986
: Lavori
di sistemazione ed allargamento strade comunali varie in Comune di
Nus - Esecuzione dei lavori in economia diretta - Approvazione ed
impegno di spesa.
PRESIDENTE
: Se nessuno chiede la parola metto in
votazione la ratifica della deliberazione n. 2251:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
Oggetto
n. 2252 in data 21 marzo 1986:
Lavori
di sistemazione ed allargamento strade comunali varie in Comune di
Villeneuve - Esecuzione dei lavori in economia diretta -
Approvazione ed impegno di spesa.
PRESIDENTE
: Se nessuno chiede la parola metto in
votazione la ratifica della deliberazione n. 2252:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE
: Signori Consiglieri, i lavori sono sospesi e
riprenderanno alle ore 16,00.
La seduta è tolta.
La seduta termina alle ore 12,56.
