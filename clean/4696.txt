Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 394 del 12 luglio 1982 - Resoconto
OGGETTO N. 394/VII - RATIFICA DI DELIBERAZIONI ADOTTATE DALLA
GIUNTA REGIONALE IN VIA D'URGENZA.
Oggetto n. 2546 in data 14 maggio 1982:
Concessione e liquidazione alla Società Cooperativa s.r.l.
CO.IN.OP. con sede in Aosta, di un secondo contributo di lire
20.000.000 - Approvazione e finanziamento di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Oggetto n. 2874 in data 28 maggio 1982:
Sottoscrizione di capitale azionario della S.p.A. "Impianti di
risalita Val di Rhêmes" con sede in Rhêmes-Notre-Dame -
Approvazione ed impegno di spesa.
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.):
Vorrei chiedere per quale ragione in
questo caso non si è rispettata la legge n. 10, che prevede che
tutte le delibere concernenti la sottoscrizione di capitale
azionario nelle società che gestiscono impianti di risalita,
abbiano il parere preventivo delle Commissioni competenti. Quella è
un'occasione, non a caso indicata nella legge, per avere anche uno
scambio di opinioni sulla situazione delle varie aziende e per
valutare in modo più approfondito l'opportunità o meno di questi
investimenti. In questo caso, e per la prima volta, non è stata
seguita questa prassi, il che ci sembra una scorrettezza.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Pollicini, ne ha facoltà.
POLLICINI - (D.P.):
In questo caso c'era un motivo ben
preciso, che mi pare sia stato sottolineato anche nella delibera.
Si trattava di intervenire in via d'urgenza proprio perché c'erano
delle scadenze da affrontare in tempi brevissimi, altrimenti
avremmo corso il rischio di non recuperare più questa difficile
situazione. Pertanto abbiamo dovuto intervenire mediante una
delibera d'urgenza della Giunta, salvo ratifica, che ha consentito
il versamento tempestivo, prima che potesse essere avviata una
procedura che noi non volevamo, attraverso magari una richiesta di
tratta scaduta. C'era un'oggettiva solidità di questa società che
si è trasformata recentemente in società per azioni; e Poiché la
legge riguarda l'intervento regionale solo per le società per
azioni, appena ottenuta la trasformazione, abbiamo dovuto
intervenire. La società era in una situazione di grave deficit
finanziario, ed aveva delle scadenze per gli impianti; il nostro
intervento tempestivo ha evitato la scadenza dei termini previsti.
Quindi la procedura anomala è giustificata anche dall'altrettanto
anomala possibilità di intervento.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 3010 in data 2 giugno 1982:
Concessione e liquidazione di un contributo di lire 7.494.550 a
favore dell'Istituto Don Bosco di Châtillon per la sistemazione
straordinaria dell'edificio sede della Scuola Media e dell'Istituto
Professionale - Approvazione e finanziamento di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 3113 in data 11 giugno 1982:
Concessione e liquidazione di un contributo di lire 11.500.000
al Comune di Arvier nelle spese sostenute per i lavori di
rifacimento del tetto dell'edificio scolastico alla frazione
Leve-rogne - Approvazione e liquidazione di spesa.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 3196 in data 11 giugno 1982:
Annullamento della deliberazione di Giunta n. 2039, in data
29.4.1982. Nuova delega al Sovraintendente agli Studi per la
revisione delle convenzioni in atto fra l'Amministrazione regionale
e gli Enti gestori delle Scuole elementari parificate "San Giovanni
Bosco", "San Giuseppe" e "Sant'Orso".
PRESIDENTE:
Ha chiesto di parlare il Consigliere Cout, ne
ha facoltà.
COUT - (P.C.I.):
Per avere alcuni chiarimenti in più, se
possibile, su questo passaggio da una percentuale all'altra e per
sapere da cosa è determinato.
PRESIDENTE:
Ha chiesto di parlare il Consigliere
Carlassare, ne ha facoltà.
CARLASSARE - (Dem. Prol. - Nuova Sin.):
Per dichiarare il
mio voto contrario, in quanto non ritengo ammissibile che per
sovvenzionare delle scuole private si ricorra alla copertura quasi
integrale delle spese che queste debbono sostenere, quando invece
questi denari devono essere impiegati per sviluppare ulteriormente
la scuola pubblica.
PRESIDENTE:
Ha chiesto di parlare l'Assessore alla
Pubblica Istruzione, Maria Ida Viglino, ne ha facoltà.
MARIA IDA VIGLINO - (U.V.):
J'ai déjà expliqué qu'il
y
a eu une erreur de la part de mes bureaux, car lorsque
nous avons eu les pourparlers - les ayant eu personnellement - avec
les représentants de ces trois écoles, nous avions établi de passer
de 50% à 75% pour "Don Bosco" et de 65% à 75% pour les deux autres
écoles. Quand je me suis aperçue, en arrivant la dernière fois au
Conseil, qu'on avait écrit 70% au lieu de 75%, j'ai demandé de
retirer cette délibération pour l'annuler et pour faire celle qui
correspondait exactement aux accords déjà pris. En effet, trois
écoles avaient demandé 85%; j'ai traité avec eux et conclu sur 75%,
le chiffre de 70% a été une simple erreur matérielle.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti: 27
Votanti: 27
Favorevoli: 26
Contrari: 1
Il Consiglio approva
Oggetto n. 3197 in data 11 giugno 1982:
Concessione e liquidazione di un contributo di lire 50.000.000 a
favore dell'Istituto San Giovanni Bosco delle Figlie di Maria
Ausiliatrice di Aosta, per la ristrutturazione dell'edificio sede
di scuola materna ed elementare (n. 3 sezioni di scuola materna e 5
classi elementari) - Approvazione e liquidazione di spesa.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Vorrei conoscere le ragioni per le
quali è stato dato questo contributo straordinario di 50 milioni
per il rifacimento di parte dell'edificio di Corso Battaglione
Aosta.
Abbiamo visto nella delibera precedente che praticamente
paghiamo il 75% delle spese per il personale, c'è poi ancora la
indennità prevista dalla legge regionale 2.2.1968, n. 1; in
sostanza, abbiamo già una serie di interventi regolati da leggi e
da condizioni stabilite e riconosciute. Qui interveniamo in modo
straordinario; prima per il Comune di Arvier, dove abbiamo dato il
70%; poi per scuole private interveniamo per il pagamento del
personale; per il pagamento dell'indennità di francese, ed
interveniamo ancora per quanto riguarda la manutenzione
straordinaria degli edifici. Vorrei quindi conoscere le ragioni di
questo particolare intervento.
PRESIDENTE:
Ha chiesto di parlare l'Assessore ai Lavori
Pubblici Borbey, ne ha facoltà.
BORBEY - (D.C.):
La Giunta regionale ha ritenuto di
accettare la richiesta dell'Istituto Don Bosco, liquidando una
percentuale sulle spese effettivamente sostenute per delle opere
eseguite in maniera perfetta, a prezzi che posso dichiarare, sono
inferiori a quelli che normalmente opera l'Ente pubblico. Pertanto
su questi lavori ottimamente eseguiti, il cui costo si aggira sui
700 milioni, si è ritenuto di dare una percentuale, che si aggira
sul 7 e non sul 70%.
Per quanto ha detto adesso il Consigliere Mafrica, sulla
percentuale del 75% con la quale la Regione viene incontro a questi
Istituti, riteniamo che il nostro intervento non sia esagerato,
anche perché bisogna tener conto che il 75% viene dato per il
numero effettivo degli insegnanti, e non per i supplenti. Se
facciamo un calcolo, nelle nostre scuole oltre ai bidelli paghiamo
un assenteismo del 30% che è normale in tutte le altre fabbriche o
Enti; per il personale scolastico - nei confronti del quale la
Valle d'Aosta non si discosta da quanto viene attuato sul
territorio nazionale - dobbiamo calcolare per malattie, gravidanza
e assenteismo una percentuale non indifferente.
PRESIDENTE:
Ha chiesto di parlare il consigliere
Carlassare, ne ha facoltà.
CARLASSARE - (Dem. Prol. - Nuova Sin.):
Vorrei sapere se
questa prassi di dare dei contributi straordinari al di fuori delle
vigenti leggi e normative sia usuale, e inoltre quando viene
adoperata e nei confronti di chi. Qui si tratta di Enti privati che
svolgono una funzione che gli viene riconosciuta dalla
Costituzione, e che quindi devono avere un trattamento pari a
quello di qualsiasi altro Ente privato. Mi pare che questa sia una
graziosa regalia; perché il fatto di aver i lavori ben eseguiti, è
compito di chiunque voglia farsi ristrutturare un edificio.
Questa gente riceve un contributo notevole per quanto riguarda
gli stipendi, in quanto se prendiamo per buone le dichiarazioni
dell'Assessore Borbey, e le sviluppiamo, dobbiamo dare in gestione
tutte le scuole pubbliche a questi Enti, che non fanno scioperi
perché i loro insegnanti sono le monache, risolvendo così il
problema dell'assenteismo nella scuola. In questo modo verremmo a
creare quella scuola confessionale che la Costituzione italiana si
sforza invece di annullare, garantendo a tutti il diritto/dovere di
frequentare una scuola che non sia né confessionale né
anticonfessionale..
PRESIDENTE:
Ha chiesto di parlare l'Assessore ai Lavori
Pubblici Borbey, ne ha facoltà.
BORBEY - (D.C.):
Mi riferisco all'intervento del
Consigliere Carlassare, in particolare alla "regalia" da lui
menzionata.
L'art. 12 della legge del decentramento specifica esattamente
che l'Amministrazione regionale può dare contributi a privati o a
Enti comunali per opere che l'Amministrazione regionale ritiene
fatte per l'interesse pubblico, che è quanto abbiamo ritenuto in
questo caso. L'art. 12 dice che si può arrivare ad intervenire fino
al 70%; ho precisato che qui la Giunta regionale ha stimato di dare
un massimo del 7-8%.
PRESIDENTE:
Metto in approvazione la ratifica della
delibera in oggetto.
ESITO DELLA VOTAZIONE
Presenti: 26
Votanti: 26
Favorevoli: 25
Contrari: 1
Il Consiglio approva
Oggetto n. 3298 in data 17 giugno 1982:
Concessione e liquidazione di un contributo straordinario di
lire 10 milioni alla scuola elementare di Sant'Orso - Anno
scolastico 1982-1983 - Approvazione e liquidazione di
spesa.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Abbiamo già votato a favore dei
precedenti due provvedimenti, sentite le spiegazioni e fatta una
valutazione di carattere generale. Comunque continuiamo a
sottolineare questa particolare predilezione che in queste delibere
la Giunta sembra dimostrare per la scuola privata rispetto a quella
pubblica.
In questo caso è già stato dato il contributo del 75% con una
certa somma precedente, e con questo contributo integrativo si
arriva ad una quota molto più rilevante. La delibera dice che
questa scuola elementare di Sant'Orso ha iniziato la sua attività
nel 1831, vorrei sapere se è questa la ragione per cui si da questo
ulteriore contributo che va al di là delle condizioni pattuite
nelle leggi esistenti.
PRESIDENTE:
Ha chiesto di parlare il Consigliere
Carlassare, ne ha facoltà.
CARLASSARE - (Dem. Prol. - Nuova Sin.):
Per ribadire la
mia opposizione a questo provvedimento per tutte le motivazioni
dette prima.
PRESIDENTE:
Ha chiesto di parlare l'Assessore alla
Pubblica Istruzione Maria Ida Viglino, ne ha facoltà.
MARIA IDA VIGLINO - (U.V.):
En effet, nous avons hésité
assez longtemps avant de donner cette subvention supplémentaire;
j'ai reçu même une délégation de parents des enfants qui
fréquentent cette école élémentaire privée.
Avec cette subvention supplémentaire, le Conseil
d'Administration pourra ouvrir la première classe. Je le répète,
nous avons hésité longtemps, mais la délégation de parents et le
fait que cette école a été la première école ouverte à Aoste, nous
ont convaincus à faire un effort pour cette année encore, afin de
permettre l'emploi d'une enseignante en plus.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti: 27
Votanti: 27
Favorevoli: 26
Contrari: 1
Il Consiglio approva
Oggetto n. 3299 in data 17 giugno 1982:
Corsi
sperimentali di scuola media per lavoratori - Anno scolastico
1981-1982 - Approvazione e liquidazione dell'ulteriore somma di
lire 7.000.000.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
