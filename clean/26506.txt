Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 259 del 30 ottobre 1972 - Resoconto
OGGETTO N. 259/72 - Comunicazioni del Presidente del
Consiglio. (Convegno RAI di Napoli - Ordine del giorno - Attentati
- Lettera Ufficio del Registro di Donnaz)
Montesano (P.S.D.I.) -
Così come io avevo annunciato
nella seduta dei Capi gruppo e dell'Ufficio di Presidenza del 17 di
ottobre, si è tenuto a Napoli, dal 20 al 22 dello stesso mese, il
Convegno intitolato "Le regioni e trasmissioni RAI-TV".
Questo Convegno ha visto la presenza della gran parte dei
Presidente del Consiglio regionale, e della gran parte dei
Presidente delle Giunte regionali, oltre che ai rappresentanti
della RAI-TV, a un foltissimo gruppo di giornalisti della RAI-TV e
della Stampa e ai rappresentanti dei Consigli regionali.
Per la Valle d'Aosta, sono intervenuti il Presidente del
Consiglio, il Consigliere Chincheré e in rappresentanza del
Presidente della Giunta il Consigliere Pollicini, ha accompagnato
questa delegazione il capo dell'ufficio stampa della Regione, così
come i capi degli uffici stampa delle altre Regioni.
È stato un convegno che ha visto gli interventi dei massimi
esponenti interessati a questa grossa questione sul tappeto,
soprattutto per il fatto che come la gran parte di voi sa, la
convenzione fra lo Stato e la RAI-TV va a scadere il 15 di
dicembre.
Il Governo ha chiesto una proroga di un anno per attuare,
presentare ed attuare la riforma che è stata sollecitata da tutte
le voci presenti in quel convegno.
È dell'altro giorno, dell'altro ieri, precisamente,
l'assicurazione del Ministro delle Poste e telecomunicazioni che il
disegno di legge della riforma sarà presentato al Parlamento, per
la metà di aprile.
Il Presidente del Consiglio regionale della Campania ha aperto i
lavori con un saluto a tutti i Consiglieri regionali e a tutte le
Giunte ed ha fatto una relazione introduttiva nella quale egli ha
affermato la necessità ad una riforma radicale, di questo
importante capitale servizio della informazione in Italia, mettendo
le premesse per una discussione che si è protratta per i giorni 20
e 21.
A questa discussione hanno partecipato rappresentanti dei
Consigli regionali, rappresentanti delle Giunte, nelle persone dei
loro Presidenti o dei loro delegati, rappresentanti della RAI-TV
nella persona del presidente Delle Fave e del Vice Presidente De
Feo, e di una partecipazione si può dire, molto molto numerosa dei
giornalisti interessati alle trasmissioni radio televisive.
Per la nostra Regione c'è stato un intervento del Consigliere
Pollicini fatto a nome della Giunta, nella quale relazione, è vero
Presidente, il Consigliere Pollicini, era suo delegato, ha fatto un
intervento nel teatro che conteneva questo Convegno.
In questo intervento sono state portate avanti le istanze della
Regione Valle d'Aosta, istanze che voi tutti conoscete e che si
possono riassumere nella insufficienza della ricezione del secondo
canale, e della richiesta per la ricezione dei programmi televisivi
francesi e svizzeri.
Io mi sono preoccupato nella riunione conclusiva dei Presidenti
di Consiglio e dei Presidenti di Giunta di fare inserire questa
richiesta nel documento che viene distribuito adesso ai Consiglieri
e che mettesse in evidenza specifica questa nostra richiesta.
Il documento che fa il consuntivo di questo Convegno ha come
punto principale di ribadire che la RAI-TV sia sempre portata
avanti in Italia, sotto l'aspetto di un monopolio, cioè a dire,
viene scartata la possibilità che la RAI-TV venga data agli Enti
privati.
Secondo punto è quello dell'inserimento delle Regioni, dei
rappresentanti delle Regioni nella conduzione e nel controllo delle
trasmissioni radio-televisive.
Terzo punto è determinato dall'inserimento per controllo dei
rappresentanti delle Regioni nei programmi radio-televisivi locali;
nel potenziamento dei centri di produzione, che non devono essere,
ben inteso, 20 centri di produzione, come sono altrettante le
Regioni, ma il potenziamento dei centri che attualmente esistono,
dando però libertà di accesso e libertà di iniziativa alle diverse
componenti che fanno parte di questo importantissimo servizio di
informazione.
Al punto sei del documento è detto testualmente che siano
riconosciute infine le istanze delle minoranze linguistiche,
istanze che come ho detto, avanti sono distinti nella uguaglianza
di ascolto da parte dei nostri cittadini, in riferimento al secondo
canale specialmente e poi per la ricezione dei programmi svizzeri e
francesi.
Allo scopo di continuare questa auspicata presenza delle
Regioni, nel discorso che porta la riforma della legge sulla RAI-TV
è stato stabilito che venga costituita ed è stata costituita una
Commissione permanente di lavoro composta da rappresentanti delle
Regioni e da esperti che avrà il compito in diretto contatto con il
Parlamento, con le Organizzazioni dei lavoratori, e con le forze
culturali e sociali interessate di assicurare una costante presenza
nel periodo di preparazione di definizione della riforma RAI-TV,
anche ai fini di prevenire ogni eventuale pregiudizio della
stessa.
Quindi, il Convegno ha voluto con questo documento fissare i
punti base della riforma e in ultimo, costituire una Commissione
permanente che tenga accese queste richieste delle Regioni e che
possano influire nella conclusione definitiva della riforma della
RAI-TV.
Questa commissione permanente sarà riunita prossimamente e
quindi il discorso iniziato già a Venezia, già portato avanti con
la riunione dei Presidenti della Giunta della Lombardia, della
Valle d'Aosta e di altre, con l'approntamento di un disegno di
legge, sarà continuata attraverso le riunioni della Commissione
permanente.
Allo scopo divulgativo di questo comunicato, io ho fatto
distribuire ai Signori Consiglieri, una fotocopia del documento
stesso, e avverto i rappresentanti della stampa che una fotocopia è
a loro disposizione negli uffici della Presidenza del
Consiglio.
Ora, prima di dare la parola su questo argomento, a qualcuno che
la richieda, io desidererei finire le mie comunicazioni.
È arrivato questa mattina da parte dei Consiglieri Manganoni e
Crétier la presentazione di un ordine del giorno riferito agli
attentati perpetrati sulle linee ferroviarie del Sud, e in
occasione del Convegno dei lavoratori tenuto a Reggio Calabria.
Il Consigliere Manganoni e il Consigliere Crétier poi
illustreranno questo ordine del giorno e invito il Consiglio a
tenerne conto per l'inizio della discussione.
Da parte dei Consiglieri Tonino, Freppaz, Manganoni e Predrini,
mi è arrivata una lettera, con la quale mi si prega di voler
informare il Consiglio regionale che in una riunione di sindaci
della bassa Valle tenuta in data odierna nella sala consiliare del
Comune di Donnaz, per esaminare il problema della soppressione
dell'Ufficio del Registro di Donnaz, hanno deciso all'unanimità di
opporsi alla soppressione stessa, onde evitare alla popolazione
locale un grave disagio e un mancato introito di diversi milioni
all'anno da parte dell'Amministrazione regionale.
I presenti hanno approvato all'allegato ordine del giorno, che
viene trasmesso anche al Signor Presidente della Giunta
regionale.
Quindi uno dei firmatari illustrerà l'ordine del giorno che
viene poi portato all'attenzione del Consiglio regionale.
Io non ho altro da aggiungere e apro i brevi interventi su
queste tre comunicazioni del Presidente del Consiglio.
Chi chiede la parola? Allora Pollicini.
La parola naturalmente viene data sul primo punto, poi sul
secondo e poi sul terzo.
Mettiamo in discussione il primo punto, cioè RAI-TV. Consigliere
Pollicini, poi Consigliere Mappelli.
Allora la parola al Consigliere Pollicini.
Pollicini (D.P.)
- Io volevo soltanto evidenziare
l'importanza della partecipazione a questi tipi di Convegni, non
perché ci sono andato anch'io, ma perché la bozza di risoluzione
che aveva preparato la Presidenza del Convegno stesso, la riforma
RAI-TV, non prevedeva un apposito capoverso che evidenziasse i
particolari problemi di carattere linguistico della nostra
Regione.
Evidentemente, questa bozza che conteneva tutti gli altri punti,
risentiva dell'assenza nell'elaborazione della presenza di chi ne
era interessato come noi della Valle d'Aosta.
Infatti, quando poi il Presidente Montesano, venuto in possesso
della bozza e ci siamo consultati, unitamente anche al capo ufficio
stampa, abbiamo deciso di proporre d'accordo, questo punto sei, là
dove tra le soluzioni del Convegno era quella di riconoscere le
istanze delle minoranze linguistiche, e se questo non fosse stato
inserito, ci eravamo impegnati a votare contro la risoluzione.
Questo è per dire che in effetti la presenza attenta della
nostra delegazione è servita a puntualizzare il problema che,
diciamolo, pure in questa sede, le altre minoranze linguistiche non
avevano sollevato.
Mappelli (D.C.)
- Prendo atto con piacere che finalmente
qualcosa si stia muovendo per questo grande problema che riguarda
tutti i valdostani.
Dove invece sono profondamente amareggiato è che appunto essendo
stata una delegazione del Consiglio regionale della Valle d'Aosta e
avendo il sottoscritto sei mesi fa presentato su questo oggetto una
mozione per cui era stato fatto un dibattito, in questa sede, e
questo era frutto evidentemente di un lavoro lungo e approfondito
di statistica di dati, che avevo fatto, e dicevo sono amareggiato,
che non se ne sia manco tenuto conto.
Non per altro, è che può darsi che avrei potuto portare un
contributo per questo grosso problema, ma d'altra parte non mi
meraviglio mica più di niente, di nessuno, perché basta dire che
con i voti della Democrazia cristiana, oggi siede una giunta e chi,
in qualche modo, a ragione o a torto, rappresenta la Democrazia
Cristiana, non se ne tiene conto, è una minoranza, anche quando fa
una politica costruttiva di contributo, evidentemente la Democrazia
Cristiana serve solo quando si deve andare dai ministri e lì
doverosamente da parte nostra dobbiamo sostenere quelle che sono le
rivendicazioni, i diritti della Valle d'Aosta, per poi venire in
Valle d'Aosta e dire che è brutto, invece delle grandi capacità di
certi nostri traditori.
Mi dispiace, prendo atto ancora una volta di questa
discriminazione e sono profondamente amareggiato di non aver potuto
dare il mio contributo per un problema così importante per tutti i
valdostani.
Montesano (P.S.D.I.)
- Ecco, su questo punto, io devo,
egregio Consigliere Mappelli, fare una dovuta precisazione.
Il giorno 17 del mese di ottobre, come lei ha sentito, io mi
sono preoccupato di riunire urgentemente i capi gruppo e l'ufficio
di Presidenza per comunicare loro che doveva essere presente a
Napoli una delegazione del Consiglio regionale e invitai, allora
tutti i capi gruppo a fare il nome di un loro amico appartenente al
proprio gruppo perché fosse presente al Convegno di Napoli.
Purtroppo io ho visto una assenza completa da parte di tutti i
gruppi di impedimenti vari, e l'unico consigliere che è venuto da
me per fare parte di questa delegazione è stato il Consigliere
Chincheré per il Partito Comunista.
Al Consigliere Chincheré si è aggiunto il Consigliere Pollicini,
mi sembra Consigliere Mappelli, quale delegato del Presidente della
Giunta, quindi al di fuori del Consiglio regionale, il quale si è
ridotto a essere rappresentato a quella, io avrei avuto piacere che
invece fossero state rappresentati tutti i gruppi, si è ridotto a
essere stato rappresentato, in quella occasione così importante,
per questa nostra Regione, in riguardo alla RAI-TV dal Presidente
del Consiglio e dal Consigliere Chincheré.
Tenuto conto che il Consigliere Pollicini rappresentava il
Presidente della Giunta.
Quindi, mi spiace che lei non sia informato di questa procedura,
la quale procedura è stata prima di tutto un doveroso
riconoscimento, una doverosa richiesta al Consiglio regionale, ma
l'auspicio, da parte mia di avere una delegazione nutrita per
questo importante convegno.
Quindi quello che lei ha detto non è un rimprovero che viene
fatto a me, in quanto io ho assolto al mio compito di Presidente
del Consiglio invitando tutto il Consiglio a esprimere dei delegati
per questa importante manifestazione.
Nessun altro chiede la parola.
Allora si passa al secondo punto che è quello presentato da
Manganoni, cioè l'ordine del giorno, in riguardo ai fatti di
Calabria.
