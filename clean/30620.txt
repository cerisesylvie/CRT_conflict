Classificazione
ASSISTENZA SOCIALE
Disabili
TRASPORTI E VIABILITÀ
Trasporti



Oggetto del Consiglio n. 330 del 28 gennaio 2009 - Resoconto
OBJET N° 330/XIII - Question et interpellation: "Raisons du
mauvais démarrage du service de transport des handicapés."
Question
Ayant lu dans la presse locale les nouvelles concernant le
mauvais fonctionnement du service de transport des handicapés
assigné depuis le 1
er
janvier 2009 à la Go Green
Interservices;
Constatant que, malgré les protestations des usagers et des
associations et malgré l'annonce de la part de l'assesseur
Marguerettaz de l'application de sanctions sévères, la
normalisation du service de transport n'est pas encore
atteinte;
Relevant que la Go Green Interservices se justifie sur la
presse en affirmant ne pas avoir reçu toutes les informations
nécessaires à garantir le déroulement régulier du service;
les soussignés Conseillers régionaux
Demandent
à l'Assesseur compétent:
1) quels étaient les critères d'adjudication du service de
transport des personnes handicapées et si la Go Green Interservices
y répondait complètement;
2) quelles sont à son avis les raisons du mauvais démarrage
du service de transport;
3) qui aurait dû transmettre les informations concernant les
usagers que la Go Green Interservices prétend ne pas avoir
reçues;
4) quelles initiatives il envisage entreprendre vis à vis de
la Go Green Interservices.
Signé: Patrizia Morelli - Giuseppe Cerise - Bertin -
Chatrian
Interpellanza
Constatato che l'avvio del servizio di trasporto disabili da
parte della ditta che si è aggiudicata l'appalto per gli anni
2009-2013 è stato caratterizzato da numerosi disservizi, forse
dovuti una scarsa disponibilità di mezzi adatti in rapporto alla
richiesta giornaliera;
Preso atto che il servizio di trasporto disabili impegna
quasi 9 milioni di euro all'anno ed è quindi un elemento
particolarmente rilevante nella spesa sociale e che quindi si deve
valutare se non sia più conveniente uscire dalla logica degli
appalti a privati per scegliere un servizio a gestione
pubblica;
Ribadita la necessità di garantire a questa fascia sociale un
servizio che consenta di non avere ulteriori difficoltà nella
propria mobilità;
Evidenziato che esistono nella nostra regione sia i servizi
di taxi, che gli autonoleggi con conducente, che con opportuni
accorgimenti potrebbero svolgere una parte del servizio e che
l'azienda USL, ed in particolare il 118, hanno le competenze per
costruire un servizio pubblico di trasporto disabili
efficiente;
i sottoscritti Consiglieri regionali
Interpellano
la Giunta regionale per conoscere se intenda:
1) appurare nel più breve tempo possibile le cause dei
recenti disservizi del trasporto disabili;
2) prevedere, più che l'applicazione di sanzioni in caso di
disservizi accertati, la risoluzione del contratto;
3) costituire un'apposita agenzia, in accordo con i
conducenti di taxi e i gestori di autonoleggio con conducente
valdostani e sotto il coordinamento dell'Azienda sanitaria locale,
al fine di avere nel breve-medio periodo un sistema funzionale,
libero dalle incertezze degli appalti.
F.to: Carmela Fontana - Rigo - Donzel
Presidente
- La parola alla Consigliera Carmela
Fontana.
Fontana (PD)
- Grazie, Presidente. L'avvio della nuova
gestione del trasporto disabili in valle è stato particolarmente
difficile: numerosi utenti hanno segnalato ritardi anche di ore e
mezzi inadeguati alla tipologia di disabilità. Abbiamo preso atto
di questa situazione e con questa interpellanza vogliamo capire
quali siano le intenzioni del governo regionale per risolvere il
problema.
Da quanto è stato possibile appurare i conducenti della ditta
che ha vinto il recente appalto pluriennale non erano preparati con
un'adeguata conoscenza del territorio valdostano, per cui hanno
incontrato serie difficoltà a trovare gli indirizzi, né avevano a
disposizione i mezzi e la formazione idonea per svolgere al meglio
il trasporto dei cittadini con disabilità, ovviamente molto diverse
le une dalle altre. A proposito dell'appalto, non è chiaro
l'ammontare del suo importo se su base annuale o per tutta la
durata, ma comunque è una cifra molto rilevante.
Pur auspicando che nel frattempo la situazione si sia potuta
risolvere almeno parzialmente, riteniamo che quanto è successo
dimostri la negatività della scelta di procedere ad appalti verso
soggetti esterni. Riteniamo invece che questa lezione debba
portarci a riflettere sulla opportunità di creare un servizio
pubblico regionale, che utilizzi le risorse del nostro territorio
in modo stabile. Ci riferiamo in particolare all'USL della Valle
d'Aosta o al servizio 118, che hanno una grande esperienza e
competenza in materia, e ai tassisti e ai noleggiatori con
conducente, che potrebbero sia trasportare le persone con
disabilità non motorie, sia condurre una flotta di automezzi
speciali per disabili motori di proprietà regionale. In questo modo
si potrebbe avere nel medio periodo una capacità operativa ben
radicata su tutto il territorio regionale, ben addestrata,
professionale e capace di costruire con gli utenti un rapporto
umano, oltre che fornire loro un efficiente servizio porta a porta.
Si risolverebbe così anche lo spreco di vedere disabili non motori
come gli ipovedenti trasportati da enormi furgoni con carica di
carrozzelle, ben più scomodi di un'autovettura di rimessa che
potrebbe fare lo stesso servizio a molto minor costo e con maggior
confort.
Con questa interpellanza vogliamo capire se la Giunta regionale
intende prendere in considerazione una ipotesi di questo genere o
se si accontenta di continuare il sistema degli appalti, con tutte
le conseguenze che abbiamo visto. Vogliamo conoscere inoltre le
intenzioni dell'esecutivo in merito alla messa in atto di sanzioni
verso la società attualmente gerente il servizio per i disagi
provocati agli utenti. Grazie.
Presidente
- La parola all'Assessore al turismo, sport,
commercio e trasporti, Marguerettaz.
Marguerettaz (UV)
- Grazie, Presidente. Abbiamo
un'interrogazione e un'interpellanza che mettono l'accento su una
questione molto importante, che è quella del trasporto dei
disabili. I due atti ispettivi hanno delle parti comuni e delle
questioni specifiche, e cercherò nell'evitare delle duplicazioni,
di dare tutte le risposte del caso.
Sicuramente abbiamo una problematica che è stata affrontata
tempestivamente dall'esecutivo, dal sottoscritto, dalle strutture,
per cui a fronte di un percorso che ha visto l'aggiudicazione del
servizio a questa nuova associazione temporanea, abbiamo cercato
fin da subito, rilevati una serie di inadempimenti, di correre ai
ripari. Il tema è un tema molto importante, perché dà un servizio a
delle persone che hanno delle criticità e non possiamo non farcene
carico. È un servizio molto complesso che tendenzialmente è
destinato ad avere sempre più utenti, anche perché purtroppo
abbiamo con l'invecchiamento della popolazione una serie di persone
che con l'andare del tempo hanno delle inabilità che impongono loro
di avere un servizio particolare.
Per quanto riguarda la prima domanda dell'interrogazione, le
caratteristiche richieste dal bando erano numerosissime e una
sintesi diventa difficile farla. Ho predisposto la copia di tutte
le autodichiarazioni e ne fornisco copia alla collega Morelli, in
modo che le possa vedere: sono una serie di autocertificazioni che
sono state rese in sede di offerta e da cui si evince che tutto
quanto dichiarato dall'associazione temporanea Go Green è stato
positivamente valutato dalla commissione di gara. Così vedremo in
seguito i mezzi che vengono considerati (e a volte lo sono)
inadeguati: sono tuttavia dei mezzi che hanno delle conformità per
il trasporto dei disabili, hanno una serie di certificati che sono
stati prodotti, anzi, il numero dei mezzi che sono stati proposti
dall'associazione temporanea era addirittura superiore rispetto al
minimo richiesto dal bando. Comunque questa è una copia e io gliela
fornisco.
Rispetto alla domanda sulle ragioni del cattivo avvio del
servizio di trasporto, dalle rilevazioni che abbiamo fatto emerge
che le ragioni sono essenzialmente legate alla carenze
organizzative dimostrate dall'aggiudicatario individuato, in quanto
il numero dei mezzi e di autisti era conforme a quanto richiesto in
sede di gara, quindi era sufficiente a garantire l'effettuazione
del servizio. Il problema è emerso nella programmazione dei viaggi,
nella registrazione delle informazioni che provenivano dagli utenti
e probabilmente nella sottovalutazione del servizio da erogare nel
suo complesso. Riconosco anche nella presentazione
dell'interpellanza che probabilmente non c'era una conoscenza così
puntuale del territorio e degli utenti, che consentiva di dare il
servizio, perché facendo un parallelo questo è un servizio
ad
personam
, bisogna conoscere la persona, bisogna avere una
esigenza specifica e puntuale della persona, quindi capire anche il
motivo della sua disabilità.
Nel rispondere alla terza domanda - chi avrebbe dovuto
trasmettere l'informazione relativa agli utenti che la Go Green
afferma di non aver ricevuto - probabilmente diamo già qualche
elemento del perché di un certo tipo di problema. Gli uffici
competenti hanno fornito all'aggiudicatario il quadro completo
degli iscritti al servizio con i relativi indirizzi in data 22
dicembre 2008, quando sono state chiuse le pratiche di rinnovo per
il 2009 ed è stato possibile avere l'anagrafe aggiornata. In
sostanza l'aggiudicazione definitiva è avvenuta nel mese di
dicembre, il che ha comportato la trasmissione ufficiale il giorno
22; tuttavia alla fine del mese di novembre erano state fornite
alla Go Green le copie complete di tutti i servizi di un mese
campione, effettuato dal precedente aggiudicatario: circa 7.000
viaggi (così abbiamo anche la dimensione dei servizi che vengono
fatti su un mese campione). Di questo la gente forse non ha neanche
la coscienza, e neppure l'aggiudicatario probabilmente, perché
questa sottostima del problema non è trascurabile e la Regione sarà
rigorosissima nel discorso, perché in fin dei conti l'utenza deve
essere soddisfatta. Questa trasmissione a fine novembre sul mese
campione serviva ad estrarre tutte le informazioni sui percorsi,
specie quelli abituali per l'espletamento del servizio, perché qua
si sommano due esigenze: quelle ordinarie riconducibili alla scuola
per i ragazzi che hanno dei problemi e al lavoro, ma abbiamo tutti
quelli straordinari, legati a prestazioni mediche, a prestazioni
specialistiche come per i dializzati, e sotto certi aspetti è
corretto il ragionamento di prossimità con il servizio
sanitario.
"Che iniziative intende intraprendere nei confronti della Go
Green?" Per quanto riguarda l'aspetto contrattuale dell'operazione,
con la sottoscrizione del verbale di immissione temporanea e
urgente del servizio in attesa della sottoscrizione vera e propria
del contratto, che avverrà al termine delle verifiche formali sulle
dichiarazioni rese, l'aggiudicatario si è impegnato a garantire le
prestazioni dedotte in contratto alle medesime condizioni del
contratto stesso, ciò significa che l'aggiudicatario potrà essere
soggetto alle penali che vi riporto sinteticamente, salvo il
risarcimento del maggior danno subito dalla Regione, fatti salvi
gli ulteriori provvedimenti di legge: 5.000 euro per il mancato
avvio della esecuzione del servizio all'esito della stipula del
contratto e all'esito della consegna di urgenza stessa disposta
dall'Amministrazione regionale, con proprio provvedimento motivato
per ogni giorno di ritardo; 300 euro per la mancata o parziale
effettuazione di una corsa prenotata; 1.000 euro per il caso di
accumulo su base mensile di un numero di ritardi superiore ai 15
minuti, 45 dalla richiesta telefonica per i rientri a chiamata, a
partire dal primo punto percentuale sul totale delle corse
effettuate, e 1.000 euro per ogni punto percentuale ulteriore come
insindacabilmente accertato dall'Amministrazione; 100 euro al
giorno nel caso di mancata messa a disposizione e invio della
giornaliera bozza entro la scadenza convenuta (questo per il
monitoraggio del servizio, dopo ogni servizio c'è una
rendicontazione); 500 euro per il caso di accertata carenza dei
requisiti previsti dall'articolo 4 del capitolato, in riferimento
al singolo mezzo per ogni mezzo e per ogni giorno fino al
ripristino; 5.000 euro al giorno di ingiustificata sospensione del
servizio da parte della impresa; 500 euro per ogni violazione del
trattamento economico normativo del personale dell'appaltatore
accertata dalla regione; 300 euro in caso di mancata sostituzione
del personale ritenuto non idoneo; 100 euro in caso di ritardata
trasmissione della documentazione e così via.
In ogni caso le penali potranno essere applicate solo quando gli
uffici saranno in grado di ricostruire esattamente gli
inadempimenti dell'aggiudicatario, cioè tu fai una contestazione e
poi al termine fai l'operazione. Quale estrema conseguenza, il
contratto (ne parleremo dopo) potrà tuttavia risolversi di diritto
ai sensi e per gli effetti dell'articolo 1456 del Codice Civile,
nel caso di mancata ottemperanza della impresa ad un ordine di
ripristino della conformità del servizio rispetto alle prescrizioni
negozialmente imposte, emesso dalla Regione nel termine di trenta
giorni dalla ricezione dell'ordine stesso.
Come dicevo, questo ordine lo abbiamo fatto tempestivamente ed è
stato trasmesso e ricevuto il 9 gennaio 2009, quindi trenta giorni
per verificare l'eventuale revoca, si arriva al 9 febbraio.
Tuttavia, come anche nella interpellanza si dice, possiamo
revocare. L'interpellante stessa dice che sono stati risolti
parzialmente, quindi non siamo nella condizione della revoca, per
cui la situazione è migliorata, anche se devo ammettere che non è
stata del tutto risolta e alcuni problemi continuano ad esserci.
Stiamo predisponendo di nuovo, come è stato fatto il 14 gennaio, un
incontro con tutti i rappresentanti delle associazioni dei disabili
e degli ipovedenti, per fare il punto di quelle promesse e di
quelle attività che sono state indicate il 14 gennaio. Ripeto:
alcune sensibilità da parte della società e degli autisti possono
ancora migliorare notevolmente.
Per quanto attiene l'interpellanza, alla prima domanda, quali
siano le cause, ho già risposto nel rispondere alla collega
Morelli, cioè l'organizzazione più che i servizi. Prevedere più che
l'applicazione di sanzioni in caso di disservizi accertati, la
risoluzione del contratto, anche qui ho risposto, dicendo che
abbiamo inviato il 9 gennaio: la risoluzione è prevista
contrattualmente se non c'è una determinata risposta; dagli uffici
mi dicono che difficilmente saremo nella condizione contrattuale di
risolvere, ma saremo sicuramente nella condizione di applicare in
modo rigoroso le sanzioni. A volte ci sono dei servizi che non sono
stati erogati proprio per la disorganizzazione della Go Green.
Ripeto, si tratta di un servizio complicatissimo.
La terza domanda che è quella di prospettiva, dice:
"costituire un'apposita agenzia, in accordo con i conducenti di
taxi e i gestori di autonoleggio con conducenti valdostani e sotto
il coordinamento dell'Azienda sanitaria locale, al fine di avere
nel breve-medio periodo un sistema funzionale".
Il problema è
molto complesso, stante l'attuale quadro normativo comunitario,
nazionale e regionale. Il servizio può essere reso esternalizzando
la funzione oppure direttamente dall'ente pubblico che ne ha la
competenza. Il servizio misto ormai, dal punto di vista europeo, è
visto malissimo, tutte le società miste ormai sono viste male.
Allora o c'è un appalto, e quindi c'è l'individuazione di un
contraente in ambito di concorrenza, oppure c'è un servizio fatto
internamente, ma diventa difficile poi avere tassisti e
autonoleggi, cioè se è pubblico è pubblico, le formule miste sono
dal punto di vista dell'ordinamento difficili da creare. Nel primo
caso, il coinvolgimento di soggetti esterni, tassisti e
autonoleggiatori, non può che avvenire attraverso procedure
concorsuali ad evidenza pubblica, come è stato fatto questa volta,
nel secondo caso l'ente pubblico deve dotarsi di organizzazione
propria, personale e mezzi, per svolgere il servizio.
Per la questione di quale sia il soggetto a cui ricondurre tale
tipologia di servizio, la struttura che si occupa di trasporto
pubblico è quella che si occupa della cura e della salute delle
persone, cioè l'USL. L'idea di trasferire il coordinamento di tale
attività all'USL potrebbe anche presentare dei vantaggi; è da
valutare, perché si può dimostrare più coerente con la tipologia di
utenti serviti e con le tematiche che vengono trattate a corredo
del mero trasporto, nel senso che una parte importante di servizi
sono da e verso strutture sanitarie. Quindi può essere un tema.
Oggi abbiamo una profondità temporale del contratto, quindi 9
milioni, non sono per un servizio annuale: non è formulato nella
domanda ma il servizio dura cinque anni. Vi assicuro tutto
l'impegno da parte delle strutture e mia personale (ho incontrato i
rappresentanti, ma anche i singoli utenti che mi hanno
rappresentato il loro disagio) per seguire con grande attenzione la
questione.
Presidente
- La parola alla Consigliera Patrizia
Morelli.
Morelli (VdAV-R)
- Merci, M. le Président. Ringraziamo
l'Assessore Marguerettaz per la chiarezza della sua risposta, che
riteniamo esaustiva per quanto riguarda le nostre domande. Certo,
ci rammarichiamo per tutto il disagio causato agli utenti, che ci
dice non è ancora risolto. Forse un nodo potrebbe stare nel fatto
che l'aggiudicazione dell'incarico sia stata il 21 dicembre,
proprio alla vigilia delle feste, il che può aver complicato il
passaggio delle informazioni che peraltro - ci dice - ormai ad un
mese dall'inizio non è ancora completo. Grazie.
Presidente
- La parola alla Consigliera Carmela
Fontana.
Fontana (PD)
- Ringrazio l'Assessore perché è stato
esaustivo e ci rendiamo conto che quando c'è un passaggio, non è
così semplice soprattutto per un servizio così complesso.
Chiedo all'Assessore, anche se so che adesso l'appalto è stato
dato e non è nostra intenzione di revocare visto che si sta
migliorando, però per il futuro se si può vedere che sia in Valle
d'Aosta, che di una parte si occupa l'USL, perché no? Cioè
creeremmo addirittura, visto che abbiamo problemi per la
disoccupazione, anche nuovi posti di lavoro e questo ci darebbe una
maggiore garanzia per questa fascia debole, alla quale non ci
possiamo permettere di arrecare questo disagio. Un tavolo di
confronto per un futuro, secondo me, lo vedo positivo. Grazie.
