Classificazione
FINANZA REGIONALE E LOCALE
INFORMAZIONE



Oggetto del Consiglio n. 1130 del 21 novembre 2019 - Resoconto
OGGETTO N. 1130/XV - Interpellanza: "Studi comparativi in
materia economica e digitale riferiti alla Regione autonoma Valle
d'Aosta".
Rini (Presidente) -
Passiamo al punto n. 35 all'ordine
del giorno. Per l'illustrazione, la parola alla collega
Spelgatti.
Spelgatti (LEGA VDA) -
Leggiamo l'articolo pubblicato su
La Stampa
in data 19 ottobre 2019 dal titolo: "l'economia
valdostana è la peggiore del Nord Italia". Il testo dice: "
negli
ultimi anni lo sviluppo socio-economico della nostra Regione appare
minato dalle debolezze della programmazione del Governo regionale.
L'Istituto IRES Morosini che ha elaborato i dati Istat e Banca
d'Italia in uno studio commissionato dalla CGIL Valle d'Aosta
presentato ieri pomeriggio mira al bersaglio grosso e nei numeri
traccia un quadro che pare un viale del tramonto le cui cause
vengono imputate soprattutto alla Regione sia per quanto riguarda
la legalità e la correttezza dei comportamenti, come dimostrano le
frequenti inchieste portate avanti dalla Magistratura, nonché i
referti della Corte dei conti sull'operato del Governo regionale,
sia con riferimento alla capacità di elaborare strategie e
interventi di qualità nei settori chiave quali l'istruzione, la
formazione, la mobilità, la sanità e il settore delle partecipate.
Più che un attacco un richiamo alla responsabilità nel contesto di
un PIL fortemente dipendente dall'apporto del bilancio della
Regione la cui incidenza sulla ricchezza è del 27 percento, la
risoluzione dei problemi legati alla efficacia, all'efficienza
delle pubbliche amministrazioni diviene ancora più
urgente
"
.
Scrivono nelle loro analisi CGIL e IRES.
Secondo lo studio presentato ieri, il PIL valdostano è crollato
(meno 11 percento dal 2007 ad oggi) una
performance
molto
negativa, la peggiore del Nord Italia. Gli indicatori negativi sono
tanti, il lavoro è sempre più precario con un calo complessivo di
ore lavorate e l'aumento del numero dei lavoratori part-time o con
contratto a tempo determinato. La Valle d'Aosta soffre di un
disequilibrio generazionale prodotto dall'invecchiamento
demografico ma anche dalla debolezza migratoria con un territorio
che si mostra poco attrattivo, soprattutto per la popolazione che
vive nelle altre regioni italiane. A questo si aggiunge che la
Valle d'Aosta origina flussi d'immigrazione sempre più consistenti,
in particolare tra le persone con un alto livello di capitale
umano, ovvero con elevate conoscenze, competenze e abilità.
Evidenziata l'assenza di posizione di
leadership
del Comune
capoluogo e i persistenti limiti all'accessibilità via trasporto
pubblico alla Valle d'Aosta, la CGIL Valle d'Aosta ora attende il
prossimo bilancio regionale ormai in elaborazione, il già delineato
DEFR, il documento di programmazione, che ne detta la linea non
convince.
"
Una valutazione complessiva
- dice la Segretaria
regionale Wilma Gaillard -
verrà fatta la prossima settimana, a
una prima analisi leggiamo molte enunciazioni di desiderata,
vediamo buona volontà, ma è un documento poco strutturato manca in
alcune parti, aspettiamo i numeri, ma non basta
". Prendiamo un
altro articolo apparso sempre nelle stesse settimane in data 7
novembre 2019 perché ne abbiamo praticamente ogni giorno dove si
legge testualmente: ha un bel insistere, Nicola Rosset, Presidente
della
Chambre
, nel ripetere che la ripresa economica e
sociale della Valle d'Aosta passa dall'innovazione, infatti gli
ultimi dati disponibili in materia di larga banda collocano la
Valle d'Aosta all'ultimo posto della classifica guidata dalla
Sicilia, che ha sviluppato la banda con una copertura delle unità
immobiliari che sfiora il 90 percento. I dati emergono dal
rapporto: "Non voglio mica la luna, le tecnologie digitali al
servizio degli italiani", è lo studio elaborato dall'Istituto per
la competitività nell'ambito dell'Osservatorio sulle reti e dei
servizi di ultima generazione che piazza la Valle d'Aosta
all'ultimo posto per coperture nelle unità immobiliari connesse
solo per il 45 percento.
Con questa interpellanza pertanto io interpello il Governo
regionale per conoscere "
se sia intenzione di questo Governo
battere l'invidiabile record per il numero di volte in cui la Valle
d'Aosta arriva ultima in classifica tra le Regioni italiane nei
vari studi comparativi dei dati sulle materie più
disparate
".
Presidente -
La parola al presidente Fosson.
Fosson (PNV-AC-FV) -
Fa un po' effetto vedere una Signora
così compunta, in gamba e graziosa dare dei dati così negativi
perché non è proprio così, cioè non dobbiamo essere proprio così
pessimisti. Io alla domanda: "cerchiamo di battere questi
primati...", eccetera, potrei dire: sì, con tutte le nostre forze,
con tutto il nostro lavoro, come ha cercato di fare correttamente
anche lei, come cerchiamo di fare tutti in quest'Aula... e
sicuramente la risposta è "sì", anche se non siamo in un periodo
così facile.
Vede, di articoli e di statistiche ne escono tanti, non sono
tutti così negativi, se lei oggi legge quest'Ansa della Banca
d'Italia, della relazione della Banca d'Italia, che è una relazione
molto seria, parla di Valle d'Aosta in recupero, di mantenimento
dell'occupazione. Anche l'ultima presentazione dei dati su
all'Università parlava di una Valle d'Aosta e di un'economia che si
sta riprendendo e sta ripartendo, quindi su queste statistiche, lei
lo sa, i nostri numeri sono molto piccoli per cui basta due sotto o
due sopra a far cambiare e a farci passare dal quinto posto al
quindicesimo posto o all'ultimo. Sono contento anche, mi permetta,
che lei usi il rapporto della CGIL, quindi tutti i rapporti devono
essere utilizzati. Io direi che alla fine di questi rapporti
bisogna guardare anche, laddove ci sono delle critiche: "ma che vie
ci indicate", perché dire: "la debolezza della politica"... lo
sappiamo tutti che c'è una debolezza, bisogna fare qualche
normativa che dia stabilità, eccetera.
Rispetto a quanto descritto nelle premesse dell'interpellanza,
però verrebbe da dire che lo studio che ha citato non brilla certo
per l'originalità dell'analisi visto che non fa che confermare
quanto già evidenziato dalla stessa Amministrazione regionale in
diversi documenti ufficiali come se si legge, per esempio, il DEFR
2018-2019, ancora le relazioni socio-economiche precedenti. Non è
questa la sede per entrare nel dettaglio delle statistiche, delle
tendenze, ma non si può non ricordare che, secondo la Banca
d'Italia, il 2018 costituisce in linea generale un'annualità
positiva che porta a superare, anche a livello regionale, la
difficile fase congiunturale degli ultimi dieci anni. Permangono
certamente, non è che non ci sia nulla da fare, fattori di
criticità che inducono a essere cauti nel giudizio sulla robustezza
e sulla tenuta delle inversioni di tendenza ma i dati suggeriscono
che l'economia valdostana sta recuperando, le dicevo l'Ansa di
oggi, e indicano un significativo miglioramento dell'economia
regionale registrando un saldo positivo del PIL rispetto all'anno
precedente dell'1,7 percento in volume reale, dati della Banca
d'Italia. Si tratta di una variazione leggermente superiore alla
media nazionale: + 1,6 percento e al risultato osservato per la
Provincia di Bolzano che ha solo + 0,4 percento, mentre è inferiore
al dato del nord-ovest: + 2,2 percento e a quello della Provincia
di Trento: + 2,6 percento.
In termini più generali la crescita del PIL regionale è tuttavia
da considerare positivamente considerato che è la quinta in ordine
di importanza fra tutte le Regioni e Province autonome, quindi non
è l'ultima, è la quinta, e, mi permetta, questo lo dice la Banca
d'Italia. I miglioramenti registrati sul piano economico si
riflettono anche sui principali indicatori del mercato del lavoro
evidenziando trend maggiormente positivi rispetto al recente
passato, pur non avendo del tutto recuperato gli impatti derivanti
dalla crisi che consolidano la posizione di eccellenza nel panorama
italiano della Valle d'Aosta. In particolare nel 2018 il tasso di
occupazione valdostano è del 67,9 percento ed è inferiore a quello
della Provincia di Bolzano e della Regione Emilia-Romagna ma è
sostanzialmente allineato a quelli della Provincia di Trento e
della Lombardia, mentre è di molto superiore a quello medio
italiano: 58,5 percento, è comunque migliore di quello relativo al
complesso del nord-ovest: 66,8 percento. Per contro il tasso di
disoccupazione, che è del 7 percento, è inferiore a quello di gran
parte dei territori considerati, è superiore però a quelli delle
Province di Trento e di Bolzano e allineato a quello dell'area di
riferimento del nord-ovest: 7,4 percento. La precarizzazione del
lavoro poi non è un fenomeno peculiare della Valle d'Aosta ma di
tutta l'Italia, così come il part-time, che incide per il 18,4
percento in Valle d'Aosta in linea con il dato italiano del 18,6
percento e del nord-ovest del 18,2 percento ma nettamente inferiore
a Trento, che arriva al 21,5 percento, e a Bolzano, che registra
addirittura il 24,3 percento.
Infine, senza entrare nel dettaglio per quanto riguarda le
problematiche demografiche, occorre segnalare che la dinamica
negativa è determinata dal calo delle nascite e dalla diminuzione
degli ingressi, non da un aumento delle uscite, ecco, questo del
calo demografico è veramente un dato importante. Un grande
economista, riferendosi alla Cina, diceva: "
il PIL sale nella
misura in cui si fanno i figli
" e che ai valdostani non nascano
più figli è veramente un problema, questo è il problema, anche se
qui i dati sugli asili nido, sull'attenzione alla gravidanza,
eccetera, sono sicuramente superiori che in altre regioni. Anche su
questa dinamica influisce certamente la situazione economica ma
negli ultimi dieci anni il saldo migratorio si è comunque mantenuto
positivo con la sola eccezione del 2015. L'andamento economico ha
determinato una minore attrattività della regione ovvero minori
ingressi ma nessuna fuga, inoltre il saldo migratorio sta
progressivamente risalendo in concomitanza con il miglioramento
dell'economia regionale.
Venendo quindi alla domanda: "se si vuole battere...", la
risposta è: sicuramente sì. Il Governo regionale ha ben presente le
problematiche che interessano la Valle d'Aosta, problematiche che
non sono certo di oggi ma derivano dalla decennale difficile
situazione economica italiana e internazionale tutt'altro che
risolta e che ovviamente non può che riflettersi anche sulla Valle
d'Aosta. Le linee di intervento che il Governo regionale ha
indicato nel DEFR, che saranno sviluppate dal prossimo bilancio
regionale, testimoniano questa nostra attenzione alla ricerca di
soluzioni di queste problematiche, in particolare per quanto
riguarda le fasce di popolazione più in difficoltà, i trasporti e
il lavoro.
Per concludere vorrei segnalare che lunedì scorso sono stati
pubblicati i risultati dell'indagine annuale di "Italia Oggi" e
dell'Università La Sapienza di Roma sulla qualità della vita nelle
province italiane. Ebbene, Aosta, cioè l'intera Regione, per com'è
costruita l'indagine, continua a essere al sesto posto assoluto,
preceduta solo da Trento e Pordenone con ottimi e buoni
posizionamenti nei diversi indicatori considerati dall'indagine.
Sembra quindi che la Valle d'Aosta sia in realtà posizionata
piuttosto bene nella comparazione con le altre zone d'Italia.
Queste ricerche sono delle ricerche molto qualificate della Banca
d'Italia e della Sapienza, anche qui le indagini contrastano una
con l'altra ma queste sicuramente sono tra le più serie. Questo non
vuol dire che non ci sia niente da fare, non vuol dire che noi
siamo un'isola felice in cui non si debba fare nulla e non ci sia
possibilità di migliorare, quindi le criticità che lei ha
evidenziato forse sottolineando un dato negativo che non risulta
dappertutto ci sono, non è che noi diciamo che sta andando tutto
bene, soprattutto quelle legate all'instabilità politica, eccetera.
Io penso però che tutti insieme, lavorando su questi temi, com'è
stato proposto nel DEFR e soprattutto nel bilancio, partendo da una
situazione, che non è più buona come una volta ma che comunque i
dati ci dicono in miglioramento, ci sia molto da fare e ci sia
sicuramente da battersi, io spero il più insieme possibile
superando queste difficoltà e separazioni che ci sono, e che ci sia
la possibilità in questo momento di riprendere qualche ulteriore
posizione, perché, come dice la Banca d'Italia, il più brutto forse
è passato anche se non ci si può sicuramente fermare.
Dalle ore 18:48 assume la Presidenza il vicepresidente
Farcoz.
Farcoz (Président) -
La parole à la collègue Spelgatti
pour la réplique.
Spelgatti (LEGA VDA) -
Presidente, partiamo da questo
punto: quando lei ha letto la mia domanda dicendo: "nella sua
domanda chiede se ci si vuole battere, la risposta è: sì, ci si
vuole battere". Attenzione, le chiedo di leggere attentamente
quello che io ho chiesto nell'interpellanza perché era
evidentemente una domanda tristemente molto ironica in cui chiedevo
se volevate battere il record di numero di volte in cui finiamo
sulle classifiche ultime in classifica come Regioni italiane. Se mi
dice: "sì, ci si vuole battere", sono un po' preoccupata perché ha
proprio ripreso il testo della mia domanda dicendo: "sì, ci si
vuole battere" ma era una domanda ironica, spero che voi vogliate
migliorare la situazione e non battere questo record.
Mi ha detto poi: "è strano che lei tiri fuori questa cosa".
Allora non so se ha notato ma ormai in tutti i Consigli... perché
tristemente di settimana in settimana escono queste notizie, non
porto io dei dati perché se sono io che dico delle cose o piuttosto
che la Lega, siamo disfattisti, raccontiamo bugie e tutto quanto,
semplicemente io mi limito a leggere le classifiche che escono e
gli articoli di giornale che escono in cui immancabilmente siamo
ultimi in classifica. Attenzione, anche questo è uno studio che è
partito dai dati Istat e Banca d'Italia, voi poi avete citato altri
dati, per fortuna, mi auguro che non proprio su tutti i parametri
siamo ultimi in classifica ma siamo ultimi in classifica su una
quantità di questioni della massima importanza. Tra l'altro, questo
articolo sostanzialmente è devastante perché dice esattamente: "è
tutto ciò che tutti quanti sanno e i valdostani sanno
perfettamente". È un bollettino di guerra a dir poco ma non è stato
fatto in un discorso dalla leghista cattiva ma è stato fatto,
ripeto, da un istituto di statistica sulla base dei dati Istat e
dei dati della Banca d'Italia. Lei dice: "c'è un problema
congiunturale" e quant'altro, io ripeto: la drammaticità di questi
dati sta proprio nel fatto che ogni volta fanno i paragoni tra
tutte le Regioni italiane, come sulla sanità: ultimi in classifica.
Io leggo gli articoli, ripeto, non lo dice la Spelgatti, sono i
dati che escono a livello nazionale, gli articoli che girano sulle
testate nazionali, poi se lo diciamo noi... ma lo sappiamo che la
sanità va benissimo, infatti, ripeto, anche l'altro giorno, quando
ho fatto una banalissima interpellanza sui pasti commissionati e
somministrati presso l'Ospedale, mi è stato detto che
sostanzialmente è tutto perfetto, ci sono diecimila controlli,
settimana dopo maxi titolo: "Maxi sequestro da parte dei NAS",
fanno un controllo, fanno un maxi sequestro e partono i
procedimenti.
Detto da voi però è sempre tutto meraviglioso, la descrizione
che ci è stata fatta l'altra volta era quella sostanzialmente di un
ristorante stellato Michelin, settimana dopo: "tac"; insomma questa
è la situazione, è drammatica ma, come ben dice questo articolo che
non ho scritto io, ripeto, ma è uscito sui giornali, il problema è
la politica. Di conseguenza, come sanno bene tutti, qui, per poter
evitare ogni giorno di sprofondare sempre di più, c'è un'unica
soluzione: quella di ridare la parola ai valdostani e che siano i
valdostani, non io, lei o chiunque, a decidere chi deve essere
rieletto e quale cambio di marcia si deve dare perché chiunque vada
a governare deve dare un cambio di marcia perché altrimenti ogni
giorno si sprofonda sempre di più e tutti i dati che vengono fuori
ogni santa settimana sui giornali... noi finiamo sulle testate o
per scandali, inchieste, condanne piuttosto che i dati dove viene
detto in qualsiasi ambito che siamo l'ultima Regione italiana. La
responsabilità chiaramente è di chi ha governato questa Regione
fino adesso perché oggi si tirano fuori i dati di quella che è
stata la politica valdostana nell'ultimo decennio ma le
responsabilità più grosse ce le avete voi personalmente adesso, ce
le ha Rete Civica, che sta appoggiando questo Governo, che sta
permettendo di andare avanti in questa maniera in cui dovremmo
mettere la spinta sull'acceleratore e cambiare tutto, invece,
grazie a Rete Civica, voi state su, le cose non cambiano, si
sprofonda sempre di più, però loro dicono: "caspita, sta cambiando
tutto perché riescono a dare i soldi per la mobilità per gli
hoverboard
e hanno fatto la legge sulla mobilità". Allora
nella vita ci va dignità, devono essere i valdostani a decidere chi
deve governare questa Regione, non sono io, non è lei, non è nessun
altro!
