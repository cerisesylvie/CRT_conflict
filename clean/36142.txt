Classificazione
CONSIGLIO REGIONALE
Attività consiliare d'aula



Oggetto del Consiglio n. 406 del 12 febbraio 2014 - Resoconto
OBJET N° 406/XIV - Communications du Président de la
Région.
Président
- La parole au Président Rollandin.
Rollandin (UV) -
Grazie Presidente.
Giovedì scorso, 6 febbraio, il Corpo degli Alpini e la Valle
d'Aosta sono stati colpiti dalla morte di Simona Hosquet, giovane
guida di Antey-Saint-André, travolta da una valanga nella conca di
Cheneil. Tutta la vita di Simona è stata improntata ad una grande
passione per la montagna, una passione che l'aveva animata negli
anni fino al raggiungimento di grandi traguardi: campionessa di sci
di fondo, prima soldatessa a conseguire la qualifica di istruttore
di sci e di alpinismo, unica donna nella storica Società delle
Guide del Cervino, protagonista di ascensioni nelle Ande e in
Patagonia. Tanti successi, i suoi, vissuti con semplicità, con
l'umiltà e con la determinazione di chi persegue gli obiettivi che
sente come più veri e profondi. A nome del Governo e del Consiglio
regionale, desidero rinnovare le condoglianze alla famiglia ed
esprimere vicinanza al Centro Addestramento Alpini. Grazie.
Presidente
- Grazie Presidente. Ha chiesto la parola la
collega Morelli.
Morelli (ALPE) -
Merci Présidente.
Le groupe Alpe tient aussi à rappeler Simona Hosquet, guide de
haute montagne, Caporal majeur des Alpins, avec tout ce que ce
Corps militaire représente pour notre région, athlète de ski de
fond, instructeur militaire de ski alpinisme et, par dessus tout
cela, une femme, une jeune femme de trente ans avec les projets et
les aspirations de son âge. Une jeune femme, qui avait su se faire
valoir dans des univers essentiellement masculins: celui de l'Armée
et celui de la haute montagne. Simona Hosquet était une personne
réservée, qui communiquait davantage avec le regard et le sourire,
plutôt que par les mots. Pour des raisons familiales, j'ai eu le
privilège de la connaître, il y a quelques années, et mon souvenir
plus significatif remonte à une compétition militaire d'escalade à
Chamonix, une compétition où les femmes étaient naturellement très
peu représentées et les parois d'escalade et les boulders étaient
plutôt conçus et imaginés pour des hommes et, bien, Simona Hosquet
ne se décourageait pas facilement et je la vois encore répéter les
mêmes passages difficiles avec un entêtement et une ténacité
absolument remarquables, extraordinaires. Cette même ténacité qui
lui avait d'ailleurs permis de devenir, assez rapidement, guide de
haute montagne malgré les sélections et les épreuves très sévères
que cette profession comporte. La première femme née en Vallée
d'Aoste, grandie en Vallée d'Aoste à atteindre cet objectif
important, le couronnement d'un rêve et d'une passion immense, elle
est devenue un symbole pour l'Armée, pour les guides du Cervin,
pour sa communauté. Nous sommes aujourd'hui tous profondément
touchés par sa disparition prématurée et nous présentons nos
condoléances sincères à ses parents, son frère et à tous ceux qui
l'ont aimée. Merci.
Président
- Merci collègue. La parole au collègue Viérin
Laurent.
Viérin L. (UVP) -
Merci Madame la Présidente.
Pour nous associer sur ce triste événement et, au nom du groupe
Union Valdôtaine Progressiste, formuler nos condoléances à la
famille. Sur cet aspect, sur les victimes de la montagne rappeler
chaque fois que ce triste événement, quand touche surtout des
jeunes engagés au niveau professionnel, sportif en ce domaine c'est
quelque chose qui touche toute la communauté.
Presidente, solo per chiedere un chiarimento invece su un altro
argomento. Nell'ultimo Consiglio di gennaio aveva tenuto banco la
questione finanziaria e contabile della Regione. Fatto e argomenti
che durante tutti i mesi del 2013, hanno accompagnato la
discussione di questo Consiglio sulla situazione reale contabile e
finanziaria della Regione e sul famoso Patto di stabilità. Ci
eravamo lasciati anche con la famosa questione delle due
risoluzioni: quella delle forze di opposizione che chiedevano una
condivisione, le famose larghe intese, ecco, sugli argomenti per
difendere l'autonomia a Roma in modo condiviso, che ci fossero
tutte le forze politiche presenti in Consiglio a difendere
quest'autonomia e a discutere la questione del Patto di stabilità;
questo si era trasformato in un'altra risoluzione, un impegno ad
andare in commissione, questa riunione in commissione c'è stata, ci
avete spiegato, abbiamo appreso che la delegazione si è fortemente
ampliata anche con la presenza dell'Assessore Baccega e che quindi
ha visto questo viaggio a Roma di cui però poi non abbiamo più
avuto notizie.
Il Patto di stabilità, come voi ci avete detto, entro il 31 di
gennaio, doveva essere chiuso e noi ci saremmo aspettati nelle
dichiarazioni, nelle comunicazioni del Presidente...e lo chiediamo
anche e soprattutto all'Assessore Baccega, visto che è il
responsabile del dicastero che si occupa di questi problemi...se
quest'incontro si è tenuto, visto che lei aveva detto che nel giro
di qualche giorno, ecco, voi sareste stati chiamati a Roma. Se
siete stati chiamati, se nessuno vi ha considerati, se non vi hanno
ancora comunicato quand'è che dovrete scendere, se avete notizie
anche attraverso i nostri due Parlamentari, perché non sono
"pervenuti" neanche loro, non abbiamo più notizie, non sappiamo se
anche loro hanno qualche cosa da dire in merito, se c'è stato
quest'incontro, ma ci risulta strano che gli organi di informazione
almeno non lo abbiano riportato, che non abbiate fatto qualche
comunicato stampa sui contenuti di quest'incontro. Ci risulta che
altre Regioni abbiano chiuso invece questo Patto di stabilità, o
comunque questa fase con gli incontri romani e ci chiediamo
soprattutto se quest'incontro non è avvenuto, cioè se il Patto di
stabilità non è stato chiuso entro questa data perentoria, perché
c'è il 31 marzo e poi perentorio il 31 gennaio, che cosa succede?
Che cosa succede da un punto di vista pratico all'Amministrazione
regionale, visto che conosciamo le sanzioni che il mancato rispetto
del Patto di stabilità comporta in termini di decurtazione di
percentuali sugli emolumenti del Governo, piuttosto che la
mancanza...l'impossibilità di accedere a fondi europei e tutta una
serie di altre sanzioni che noi conosciamo applicate anche ai
Comuni, cioè questo è il Patto di stabilità che prevede sanzioni.
Ecco, allora Assessore o Presidente, non so chi in questo momento
si stia occupando del dossier, perché noi ci rivolgiamo al
Governo...noi vorremmo sapere al di là di tutto...se quest'incontro
è avvenuto, se questo non è avvenuto...come pensate di gestire
questa fase e se ci siano speranze che qualcuno si ricordi che
esiste anche la Valle d'Aosta e che esiste una possibilità di
dialogare e di discutere i contenuti di questo patto. Grazie, se ci
informate e se anche in futuro è possibile essere informati,
Assessore, senza bisogno sempre di sollecitare, perché questi sono
argomenti cruciali per la nostra comunità, prima ancora di altri
argomenti che abbiamo affrontato e che affronteremo oggi attraverso
sia nostre iniziative che il dibattito che scaturirà da quest'aula.
Grazie.
Président
- La parole au collègue Restano.
Restano (UV) -
Grazie Presidente.
Io vorrei tornare un attimino sul ricordo di Simona Hosquet,
perché, a differenza di voi tutti, colleghi, io in passato ho
rivestito il ruolo di allenatore dell'ASIVA e sono stato
l'allenatore di Simona. Successivamente, essendo Dirigente ASIVA ed
oggi direttore agonistico dello sci nordico, sono stato
particolarmente toccato da questo tragico evento. Vorrei
sottolineare quella che è stata la sua figura e il percorso che
abbiamo trascorso insieme. Simona è stata un'importante atleta per
la Valle d'Aosta e direi che in questi anni che lei ha dedicato
allo sport ha raccolto e sintetizzato tutto quello che noi a volte,
confrontandoci in questa sede auspichiamo che sia lo sport e
soprattutto gli sport invernali per la Valle d'Aosta. Il suo
periodo trascorso insieme a me non è stato solo quello di
raggiungere gli allori che oggi noi tutti guardiamo in televisione
con le Olimpiadi, ma è stato un momento di formazione. Lei è
cresciuta, ha sofferto, si è formata, si è impegnata tanto e ha
raggiunto importanti obiettivi agonistici, come è stato ricordato
da tutti voi, campionessa italiana, ha partecipato ai
Giochi
olimpici della gioventù
in Finlandia, dove sono stato onorato
di averla accompagnata nella delegazione italiana, ma soprattutto
poi ha sintetizzato il tutto con una grande passione per quello che
è il nostro territorio e la montagna, diventando una valente guida
alpina, è stato ricordato, e un motivo di orgoglio per quello che è
il Centro di addestramento alpino come Caporale maggiore. La
ricordo quindi con affetto e ricordo tutto il tempo che ho
trascorso insieme a lei e che l'ASIVA ha avuto modo di dedicare, la
Valle d'Aosta ha avuto modo di dedicare a lei, ricevendo dalla sua
persona tantissimo in cambio. Grazie.
Si dà atto che dalle ore 10,49 la presidenza è assunta dal
Vicepresidente Andrea Rosset.
Presidente
- Chiederei per correttezza, per
l'impostazione del Consiglio, visto che siamo in fase di
commemorazione, di attenerci alla commemorazione, concludiamo
l'ordine del giorno e la commemorazione e poi passiamo al Patto di
stabilità, perché altrimenti c'è un rimpallarsi, una confusione che
non si capisce più...credo che anche per gli organi di informazione
sia difficile seguire l'aspetto, quindi, se c'è ancora qualcuno
sulla commemorazione, lo lascerei prendere la parola, ci sono
richieste Consiglieri? Non ci sono? Passerei allora al Patto di
stabilità dando la parola all'Assessore Baccega, ne ha la
facoltà.
Baccega (SA) -
Sì, grazie Presidente, Consigliere Viérin
e il Consiglio tutto.
Quella è una forte preoccupazione della Giunta, soprattutto, ma
di tutti noi. Evidentemente i contatti ci sono stati, i rapporti
sono continui con il Ministero dell'economia e finanze e con il
Ministero delle Regioni, con il quale abbiamo avuto un confronto
col Ministro Del Rio e i nostri Parlamentari. C'è un rapporto
quotidiano con i nostri Parlamentari per avere informazioni e
notizie, sapete quello che sta succedendo a Roma, lo leggete tutti
i giorni sui giornali, c'è un po' di caos. Le notizie sono
prudentemente positive rispetto a quelle che sono state le nostre
richieste sul Patto di stabilità 2013 e domani c'è un incontro con
i tecnici del Ministero delle finanze e i nostri e aspettiamo a
giorni che ci sia una dichiarazione ufficiale, che ci permetta di
rilassarci da quel punto di vista. La data del 31 gennaio
riguardava la raccolta dei residui, che con la determinazione
dell'importo dell'avanzo; nel giro di qualche giorno si completerà
il rendiconto e avremo maggiori certezze. Da questo punto di vista,
il Consiglio sarà sicuramente informato rispetto ai passaggi.
Quello che vogliamo assolutamente sottolineare e che c'è attenzione
e contatti quotidiani con Roma per poter arrivare alla definizione
di quest'aspetto. A Roma ci hanno detto che una sola Regione ha
raggiunto l'accordo e che le altre Regioni a Statuto speciale
stanno ancora lavorando in quella direzione. La settimana prossima
è convocato finalmente il tavolo delle Regioni a Statuto speciale
al quale parteciperemo e, da quel punto di vista, vediamo se
riusciamo a darvi poi informazioni più concrete rispetto ai vostri
e ai nostri quesiti. Grazie.
Presidente
- Altri? Il Presidente ha chiesto la parola,
ne ha la facoltà, prego.
Rollandin (UV)
- Rispetto al secondo punto che il collega
aveva sollevato, che mi sembra importante, sul fatto della scadenza
del 31 gennaio, come lei si ricorda, queste tempistiche, per
fortuna, non sono perentorie, nel senso che lo sforamento di questa
data non comporta conseguenze, tant'è che il procedimento su cui si
sta lavorando è quello di non avere penalizzazioni nell'ambito di
questo processo, che, come dicevamo, è ancora in corso, quindi non
ci sono penalizzazioni di nessun tipo.
Presidente
- Altri intendono prendere la parola? Il
Consigliere Gerandin, ne ha la facoltà.
Gerandin (UVP)
- Merci Président.
Mi riallaccio a quello che hanno detto prima l'Assessore Baccega
e il Presidente Rollandin in merito al discorso del Patto di
stabilità, è vero che il...
(interruzione di un Consigliere, fuori microfono)
...devo motivare il mio intervento sulle non comunicazioni, non
c'è ombra di dubbio, per cui se c'è...
(interruzione del Presidente della Regione)
...no, come? Se posso, secondo me, la sua è una non
comunicazione, ecco, se è possibile, nel senso che lei mi dica che
il termine del 31 gennaio è ordinatorio e non perentorio la cosa
non mi tranquillizza affatto, perché c'è un altro termine, lei
forse si è dimenticato di dire che c'è un altro termine...il 31 di
marzo, che è un termine perentorio entro cui voi dovrete comunicare
a Roma i dati del bilancio 2013, e questo termine c'è scritto sulla
legge, sul 228 c'è scritto: "termine perentorio", per cui non sarà
più interpretativo questo. Questo cosa significa? Che entro il 31
marzo, giustamente, dovrete comunicare a Roma questi dati...che, a
seguito della comunicazione di questi dati, ci sono tutta una
serie, diciamo, di sanzioni che toccano il non rispetto del Patto
di stabilità. Il collega Viérin ne ha elencata qualcuna, comunque
c'è il fatto di non impegnare spese correnti al netto delle spese
della sanità, non puoi incorrere nell'indebitamento in
investimenti, mutui e prestiti obbligazionari, per cui non potete
neanche raccontarci che potrete coprire eventualmente questo
disavanzo con un mutuo, a pareggio, non si può procedere ad
assunzione di personale a qualsivoglia titolo e a qualsivoglia
tipologia contrattuale, compresi i rapporti di collaborazione, la
rideterminazione dell'indennità di funzione, ma c'è anche un
passaggio nel quale si dice che comunque i contratti di servizio e
altri atti posti in essere dalle Regioni, dalle Province, che si
configurano elusivi delle regole del Patto di stabilità interno
sono nulli. Ecco, questi sono i fatti in cui dobbiamo confrontarci
e giustamente noi aspettavamo qualche comunicazione in più, perché?
Perché, al di là di quello che lei vuol dire in Consiglio o meno,
sono i cittadini, le imprese, i dipendenti e soprattutto le
strutture dirigenziali, alle quali dovete portare rispetto, a
nostro parere, perché in questo momento si prendono delle
responsabilità forse più grandi di quelle che gli spettano, alle
quali avete assegnato un bilancio decurtato del 20 percento.
Allora, i tempi della vostra politica, della vostra amministrazione
non sono compatibili con la drammatica situazione che in questo
momento sta vivendo la Valle d'Aosta, ecco. Questo anche legato al
fatto che, per carità, Assessore Baccega, lei cita che una sola
Regione ha raggiunto l'accordo per il Patto di stabilità, ma non
hanno molto interesse a chiudere il Patto di stabilità, l'accordo
le altre Regioni, perché chi viene penalizzato dall'applicazione
del metodo Siope è la Valle d'Aosta, per cui il famoso accordo che
doveva essere fatto con le autonomie speciali queste Regioni hanno
nessun interesse a chiuderlo, perché tanto chi paga? Paga la Valle
d'Aosta, per cui è chiaro che il Trentino si è messo di traverso
quando nella legge di stabilità avete proposto di abbassare la
percentuale di partecipazione della Valle d'Aosta. Nel frattempo le
altre autonomie speciali corrono, Assessore, stanno correndo, nel
senso che è questione di pochi giorni, Bolzano 93 milioni di sgravi
per famiglie, imprese individuati dalla Giunta provinciale di
Bolzano, manovra di 120 milioni di Trento, che ha fatto un
assestamento di bilancio in cui ha inserito 120 milioni a cosa? Una
manovra che allenta ulteriormente la pressione fiscale, c'è la
riduzione dell'Irap, l'esenzione della Tasi per gli immobili
produttivi per 7 milioni, per 108 milioni sull'Irap. Tutto il
discorso della riduzione dell'impatto della nuova disciplina
nazionale in materia di tributi locali su patrimoni immobiliari
esercitando la nuova competenza in materia di tributi introdotta
dalla revisione dell'articolo 80 dello Statuto di autonomia e che
vale altri 5 milioni. Ecco, questo perché? Per dire che, quando noi
abbiamo sollevato il fatto che era magari opportuno che qualche
nostro Parlamentare si agganciasse alla grande possibilità che
c'era di portare a casa la fiscalità, che è stata introdotta nella
legge di stabilità, qualcuno qua non ha capito l'importanza di
questo, probabilmente qualcuno non l'ha capito. Adesso si capisce
qual è l'importanza, adesso si capisce. Detto questo, il mio
intervento era solo ed esclusivamente per capire e mi auguro, ecco,
che ci sia un piano B, tenuto conto che se da altre parti corrono,
da noi non è stato neanche assegnata l'intera risorsa di un
bilancio che nel 2014, rispetto al 2008, aveva perso il 48
percento, allora non assegnare le risorse significa, e concludo,
che ci sono delle strutture dirigenziali che hanno zero. Se il
piano B è preparare una lettera che manderemo alle nostre famiglie
dicendo che i bambini a scuola devono portarsi la carta igienica, o
qualcosa d'altro, ebbene io voglio capire se questo è il piano B
che avete in mente. Finisco coi residui: per i residui bisogna
avere titoli iscriverli, ma bisogna avere titoli per cancellarli,
attenzione...per cui la partita dei residui è una partita molto
pericolosa, nella quale chi li cancella si prende delle grosse
responsabilità. Detto questo, io ho concluso e mi auguro che
qualcuno mi risponda se avete un piano B.
Presidente
- Grazie. Ho capito la richiesta del
Presidente di attenersi a quelle che sono le comunicazioni, però
lei, Presidente, è intervenuto sull'oggetto, io non posso evitare
di aprire la discussione...
(interruzione del Presidente della Regione, fuori
microfono)
...eh, però, se lei ha aperto la discussione, io che faccio?
(nuova interruzione del Presidente della Regione, fuori
microfono)
...eh, però l'ha aperta...se gli altri Consiglieri richiedono di
poter intervenire su quell'oggetto, che faccio? Evito la
discussione? Il Consigliere Ferrero ha chiesto la parola, ne ha la
facoltà.
Ferrero (M5S)
- Grazie Presidente.
Brevissimo, ovviamente una considerazione di ordine politico ci
sta tutta. La leggerezza con cui si continua ad affrontare questo
rinvio, che è un rinvio continuo, ogni seduta del Consiglio c'è un
rinvio, "vedremo", "faremo". Con la scusa che i termini sono
ordinatori e non perentori, cioè che possono essere portati oltre,
ma vi rendete conto che non c'è certezza su quella che è la
disponibilità del bilancio, ma che razza di politica di
programmazione potete fare per quest'anno se non sapete neanche di
che risorse potete disporre? Ma un qualsiasi imprenditore
all'inizio dell'anno fa il conto dei soldi che ha a disposizione
per vedere come può spenderli. Per voi è un dettaglio irrilevante
che ci siano 100 milioni di euro in più o 100 milioni di euro in
meno? Ma scherziamo? Io non so che messaggio volete dare, poi
andate in giro a fare le riunioni per tutta la Valle e a dire che
Roma è cattiva e non vi dà i soldi, ma siete voi degli incapaci che
non riuscite a portare avanti una politica che sia degna di questa
Valle d'Aosta, continuate i vostri giri, l'UV tour, poi vedremo
dove andate a finire! Siate un po' seri e diteci dove e come
andremo a prendere queste risorse che mancano.
Presidente
- Il Consigliere Donzel ha chiesto la parola,
ne ha la facoltà.
Donzel (PD-SIN.VDA)
- Brevemente intervengo sulla
considerazione dell'Assessore Baccega e poi sulla puntualizzazione
del Presidente per esprimere tutta la viva preoccupazione che come
gruppo abbiamo già espresso e che vedo essere presente anche negli
altri gruppi dell'opposizione, perché quest'incertezza in cui
stiamo vivendo è un'incertezza che ci sta bruciando il primo
trimestre regionale per quanto riguarda la nostra economia, ci sono
delle norme che dovevano essere già espresse con chiarezza: le
famose rimodulazioni, i famosi cambiamenti di impegni, se si usava
ancora il fondo perso o no, il contributo o no, tutto l'arretrato,
i famosi 20 milioni che abbiamo in qualche modo già recuperato e
quant'altro, che dovevano essere immediatamente messi a
disposizione dell'economia valdostana. Noi, invece, sappiamo che
gli imprenditori che stanno in questi giorni andando presso,
diciamo, gli uffici competenti per capire a che punto stanno le
loro domande, si sentono dire: "non se ne sa niente, non se ne sa
nulla". È, allora, una situazione che ci preoccupa davvero, perché,
come ha ricordato il collega Gerandin, una parte certamente va
chiarita per quanto riguarda la chiusura del patto di stabilità, ma
una parte è comunque una quantità non indifferente di risorse che
abbiamo messo in campo per il 2014, cioè che stiamo aspettando qua?
State cioè sfruttando tecnicamente questa
impasse
giuridica
fino all'ultimo giorno utile necessario, cioè il famoso termine
prescrittorio, il 31 marzo, ma ci bruciate un trimestre di PIL
regionale! Questa è una scelleratezza, noi viviamo dei dieci
decimi, qua, se non si muove foglia, che cosa metteremo nei
prossimi dieci decimi del 2015? Dal nostro punto di vista, quindi
siamo noi che dobbiamo incalzare il Governo, siamo noi che dobbiamo
accelerare i tempi della chiusura di questa vertenza che abbiamo,
difficile, nessuno lo mette in dubbio, ma paghiamo il prezzo del
ritardo, perché le altre Regioni, Trento e Bolzano, hanno cercato
di chiuderla il prima possibile? Perché poi parte il lavoro,
partono le risorse certe, sennò se, giustamente per precauzione
l'Assessore...veramente capisco che non può sciogliere i cordoni
della borsa, però quella precauzione la stiamo pagando, la pagano i
cittadini valdostani.
Presidente
- Ha chiesto la parola il Consigliere Fabbri,
ne ha facoltà.
Fabbri (UVP)
- Grazie Presidente.
Ho sentito parlare l'Assessore di notizie prudentemente
positive. Io dai miei colleghi ho sentito delle notizie
tragicamente negative. Vorrei sapere se può farci partecipi di
queste notizie prudentemente positive. Grazie.
Presidente
- La parola al Consigliere Viérin, ne ha la
facoltà.
Viérin L. (UVP)
- Sì, brevemente, Presidente, solo per
prendere atto della risposta che è arrivata e formulare non solo
preoccupazione, perché la preoccupazione che continuiamo ad
esprimere ad ogni Consiglio sui vari argomenti ci fa sentire
impotenti, invece, nella mancanza e nell'impossibilità di incidere,
incidere realmente su ciò che avviene, sui singoli dossier. Lo
diciamo perché questo è strettamente collegato al ruolo che questo
Consiglio dovrebbe avere e alla possibilità per il Consiglio
regionale di essere non solo informato, ma partecipe di ciò che
avviene fuori dai nostri confini, soprattutto sulla politica
finanziaria che oggi è strettamente correlata alla difesa
dell'autonomia. Allora dico questo, e mi rivolgo anche agli altri
colleghi che sono membri della I Commissione: noi avevamo iniziato
la legislatura con un impegno nei confronti e concordato con i due
Parlamentari valdostani, che si erano resi disponibili, visto che,
una volta che si è eletti, si rappresenta tutta la comunità,
soprattutto fuori dai nostri confini...loro si erano detti
disponibili a concordare e ad informare puntualmente la I
Commissione su tutto ciò che avveniva. Questo non è avvenuto per il
passaggio cruciale della finanziaria e i risultati sono stati
quelli che abbiamo ricordato attraverso il collega Elso Gerandin,
perché se quel passaggio fosse avvenuto, forse tutti assieme
avremmo potuto almeno portare un messaggio a Roma diverso e forse
ottenere ciò che altre Regioni hanno ottenuto, invece che venire
qui in Consiglio e sapere da un
tweet
che avevano portato a
casa...il Senatore Lanièce aveva portato a casa grandi benefici per
la Valle d'Aosta, salvo poi renderci conto che erano benefici per
il Trentino e per il Südtirol, perché c'era una virgola che
separava il deliberato di quell'emendamento. Al di là di questo,
noi oggi, e avendo sicuramente...riconoscendo nel ruolo
dell'Assessore e del Presidente questo ruolo che voi state
svolgendo a Roma o attraverso la parte tecnica con la ragioneria,
noi immaginiamo, noi vorremmo veramente che il Consiglio regionale
- in questo caso la I Commissione, mi rivolgo al collega Perron -
possa essere coinvolto in un momento di condivisione su questa
cosa, perché, al di là del Patto di stabilità, noi vorremmo capire
quello che sta succedendo a Roma e le posizioni che stanno
assumendo questi Parlamentari, in rappresentanza di chi si
svolgono, perché in questo caso in commissione siete venuti, ma i
Parlamentari, quando voi vi recate a queste riunioni, che ruolo
ricoprono? Sono a corollario, sono complementari, sono esclusi? Ci
sono, ma non hanno nessuna incidenza per quanto riguarda le
posizioni di questo Consiglio? Ecco, questo è un altro degli
argomenti sui quali noi torneremo, perché non è possibile che, a
seguito dell'elezione di qualcuno a Roma, questo poi non avvenga
più, in termini di collegamento con questo Consiglio Valle e
soprattutto in termini di condivisione questo non avvenga più in
sinergia, con quella sinergia che dovrebbe avvenire tra le
istituzioni valdostane e i rappresentanti dell'intera comunità.
Noi lo sottoponiamo come argomento prendendo spunto dalle
dichiarazioni del Presidente, perché siamo qui legati ad un
incontro che voi dovete avere e che non avete ottenuto a Roma e il
futuro della Regione autonoma Valle d'Aosta deriva da
quest'incontro, ma a noi non basta, perché se tutto...cioè torniamo
ai tempi di Guido Chabod, che scendeva con la selvaggina e andava
dal Ministro di turno sperando di ottenere qualcosa. Ecco, noi
crediamo che oggi i rapporti istituzionali si debbano tenere
rapportati al momento che stiamo vivendo, pur fidandoci dei salumi
della collega Bertolin...portati avanti in modo diverso.
Noi crediamo che in questo momento le istituzioni valdostane,
pur riconoscendo il ruolo che ognuno ha, debbano portare avanti le
istanze dell'intera comunità, in questo caso le preoccupazioni di
questo intero Consiglio Valle, perché siamo tutti preoccupati a
parole della situazione finanziaria, ma se noi non solleviamo
questa questione delle non comunicazioni del Presidente, voi non ci
informate neanche di quello che non è avvenuto, pensando che noi ci
siamo dimenticati che lei Assessore e Presidente avevate detto:
"fra tre giorni probabilmente ci convocano, perché oggi ci sono
altri argomenti e probabilmente l'opposizione si dimentica"
, ma
questo non è rispetto nei confronti del Consiglio Valle, ma anche
nei confronti dei colleghi di maggioranza. Probabilmente voi nelle
vostre riunioni ne avete parlato e i colleghi di maggioranza sono
informati, a noi nessuno ha detto niente, non credo neanche in
Conferenza dei Capigruppo e quindi noi siamo oggi obbligati ad
aspettare le vostre...perché lei, Assessore, era stato colpito
positivamente dall'atteggiamento del Ministro, siamo contenti,
quella sua sensazione probabilmente era una sensazione limitata a
quel momento, oggi nessuno vi ha considerato, ma ci chiediamo in
più i nostri Parlamentari a chi rispondono: se a voi, se a una
parte della maggioranza, se all'intero Consiglio Valle. Noi quindi
su quest'argomento torneremo sicuramente chiedendo che i nostri
Parlamentari nei giorni in cui salgono da Roma a causa dei loro
impegni istituzionali magari vengano anche a relazionare qualcosina
alla I Commissione su ciò che sta avvenendo e soprattutto su quella
che è la linea che intendono portare avanti per difendere
quest'autonomia, che, a detta di tutti, è un'autonomia a
rischio.
Presidente
- Ha chiesto la parola il Consigliere
Chatrian, ne ha la facoltà.
Chatrian (ALPE)
- Grazie Presidente.
Non avessimo sollevato la questione, praticamente, come dicevano
i colleghi, non ne avremmo neanche discusso. Mi sembra colleghi, io
dico colleghi di maggioranza, che siamo completamente fuori tempo
massimo e, quando dico questo, cerco sempre di fare un'analisi
puntuale. Cosa avremmo fatto noi al posto di questa maggioranza?
Beh, sicuramente non quello che state facendo voi in questo momento
sul territorio, un'azione denominata "operazione verità". Sembra
quasi che la colpa...che sia colpa della minoranza, vi cito cosa è
stato scritto e detto in questi giorni nei vostri incontri:
"operazione verità dell'Union Valdôtaine per spiegare alla
gente, hanno detto come realmente stanno le cose, piuttosto che dar
retta agli attacchi pretestuosi delle opposizioni"
, cioè il
problema sono le opposizioni. Due:
"l'operazione verità? Per il
Presidente Rollandin passa dal dire con chiarezza dei tagli al
bilancio imposti dal venir meno delle risorse statali, dai vincoli
del patto di stabilità, un sacco di soldi che lo Stato non permette
di spendere. Nonostante questo, il Governo e la maggioranza
-
ha detto -
hanno mantenuto gli impegni per garantire i servizi
alla persona, aiuti anti-crisi, famiglie, imprese, lavoro,
sostegno, fasce deboli e piano lavoro
- vado avanti -
il
riferimento è alle opposizioni, dove non di soluzioni ai problemi
si pensa, ma a demolire tutto"
. Vado avanti e cito un Assessore
per tutti, l'Assessore Testolin che ha rimarcato:
"si è guardato
in questi mesi alla redditività delle aziende per integrare il
reddito, garantendo le risorse necessarie per pagare"
. Io
rimango allibito, colleghi, allibito! Non sarebbe stato meglio
dire: "siamo stati scarsi, non siamo stati in grado di chiudere il
cerchio sul 2013, abbiamo perso tempo, cerchiamo di recuperare,
siamo indietro rispetto agli altri, in questo momento i dirigenti
regionali non hanno - come è stato detto da altri - la possibilità
di impegnare e liquidare i soldi sul 2014", "siamo stati scarsi, ma
la colpa è solo ed esclusivamente dei 17 Consiglieri di opposizione
perché non ci lasciano lavorare...", cioè avremmo gradito questo,
almeno, collega Baccega, Assessore, lei è nuovo, ha accettato
questa sfida importante sul dicastero del bilancio, però, quando
ascolto il suo intervento: "siamo abbastanza rilassati, aspettiamo
a giorni...", no, noi non siamo rilassati Assessore Baccega, noi
siamo preoccupatissimi, perché, se non avessimo tirato fuori la
questione, non ne avremmo di nuovo parlato e vi chiedo: per favore,
non raccontate più storie ai cittadini valdostani, avete avuto il
mandato di governare per qualche mese, continuate a governare in
questa maniera, noi non ci stiamo, non siamo al vostro fianco, non
ci date neanche la possibilità nel piccolo...Presidente Rollandin,
lei sorride...lo so che sono fatti suoi, lei dice, io le dico che
non sono fatti suoi, sono fatti della collettività valdostana.
Questo muro che continuate a tirar su con tanto cemento, con tanto
ferro dopo un po' cadrà, ma penso che cadrà subito, perché la
vostra operazione verità che state dicendo nelle vallate laterali e
nella vallata centrale sono bugie, caro Presidente Rollandin, sono
bugie, mi spiace, perché poi, dicendo bugie agli imprenditori,
dicendo bugie agli agricoltori, dicendo bugie al terzo settore,
dicendo bugie ai nostri Sindaci, alla fine io penso che alla fine
le bugie hanno le gambe veramente corte e se di nuovo, per
l'ennesima volta, la minoranza non avesse tirato fuori la questione
del rapporto Stato-Regione, non ne avremmo come al solito...non ne
avremmo neanche affrontato e parlato.
Ho ascoltato attentamente il suo intervento fuori microfono
prima, lei lo so...sappiamo perfettamente lei come opera: meglio
non parlare, meglio non dire, meglio non rispondere e così andiamo
avanti, perché così ha risposto al Presidente Rosset prima dicendo:
"la prossima volta non risponderò più neanche ai quesiti" che
facciamo in quest'aula. Non ci fermeremo qui, Presidente Rollandin,
le assicuro!
Presidente
- Il Consigliere Cognetta ha chiesto la
parola, ne ha la facoltà.
Cognetta (M5S)
- Grazie Presidente.
Per associarci anche noi come Movimento Cinque Stelle alla
richiesta fatta giustamente dal collega Viérin, perché anche noi
vorremmo capire in commissione, ecco, ascoltare i Parlamentari per
dirimere questa questione, visto che va tutto bene, possono anche
venire a dirci una volta per tutte che va tutto bene, non c'è
problema.
Una precisazione rispetto a quanto diceva il collega Chatrian,
io credo che la maggioranza, quando va in giro a raccontare storie,
ormai, diciamo, è un ritornello, l'ha fatto per tutta la campagna
elettorale, lo faceva già prima, continua a farlo, quindi in fondo
non è una gran notizia. L'atteggiamento di non dire, di "è meglio
non rispondere" e così via è un atteggiamento che tende a smorzare
i toni, è chiaro che una smentita è sempre una notizia data due
volte e quindi conviene non farlo. D'altro canto, però, credo che,
per il rispetto del ruolo e dell'aula e del lavoro che facciamo,
qualche cosa dovreste dircela su un argomento così importante,
quanto meno - ripeto - per far capire a tutti qual è la situazione
nella realtà, perché se veramente va tutto bene, noi siamo
felicissimi, siamo i primi ad essere contenti. Se invece questo
problema del quale stiamo discutendo e sul quale non si voleva,
diciamo così, darci conto e cioè dei 188 milioni che non si sa bene
che fine fanno, problema - ripeto - creato dalla vostra gestione
passata, non è un problema che ci ha creato lo Stato così
d'emblée
, perché avevate un'opinione diversa rispetto a
quello che diceva lo Stato su cosa si poteva spendere e cosa
no...dicevo, su questo problema che adesso abbiamo quest'anno,
magari, insomma, renderci partecipi e chiamare le persone n
commissione ci sembra il minimo sindacale.
Presidente
- Altri chiedono la parola? Ha chiesto la
parola il Consigliere Bertschy, ne ha la facoltà.
Bertschy (UVP)
- Sì, per concludere la considerazione sul
Patto di stabilità e per chiedere...mi rendo conto probabilmente
che in questi sei mesi sono cambiate tante cose sull'organizzazione
anche dei lavori, fra l'altro, il Presidente Rosset non esageri con
la conduzione dell'aula, non siamo abituati, quindi non ci spiazzi
tutti d'un colpo... Le comunicazioni per noi sono un momento di
confronto, non un momento di difficoltà, anche perché non abbiamo
le occasioni che hanno i colleghi di maggioranza, probabilmente, di
avere notizie più fresche, quindi, Presidente Rollandin, lo prenda
in questo sistema: la voglia di sapere di più. Se poi si trovano
altre occasioni per dire le cose, ce lo comunicate e a noi fa
piacere partecipare. È chiaro che abbiamo sentito in I Commissione
il suo intervento, Assessore, col Presidente, prima della partenza
da Roma, dopo abbiamo solo letto delle notizie stampa, quindi o
abbiamo un momento per confrontarci con voi, e lo troviamo in
questo momento delle comunicazioni, oppure questo momento bisogna
definirlo in un'altra occasione. Ricordo sempre che siamo 17
Consiglieri, abbiamo della gente che ci chiede delle cose e
soprattutto vuole avere delle informazioni. Rispetto invece un po'
ad un contesto differente, sportivo in questo caso, ma
istituzionale sempre, dall'inizio legislatura ci sono stati
appuntamenti importanti quali il Consiglio o quanto meno i
Capigruppo e le forze di minoranza non hanno avuto occasione di
partecipare. Ecco, l'ultimo è stata la convocazione degli otto
atleti valdostani che parteciperanno alle Olimpiadi, che hanno
avuto, correttamente, la possibilità di essere auditi, nel
senso...accolti dal Presidente della Giunta, dall'Assessore
Marguerettaz, dai riferimenti sportivi. Avrebbe fatto piacere anche
a noi salutare otto atleti che partivano per le Olimpiadi, andavano
a fare un'esperienza, tanti di questi giovani, quindi vi chiederei,
a nome del gruppo UVP, ma credo di associarmi a tutti gli altri
gruppi di minoranza, la possibilità prossimamente di dare
importanza quanto meno anche a noi per momenti come questi per
sostenere persone che per sport, per lavoro, per cultura, per altro
rappresenteranno la Valle d'Aosta, ricordando sempre che una parte
importante di Valle d'Aosta è seduta nei banchi dell'opposizione in
questo momento qua.
J'espère donc que UVP, PD, ALPE, Movimento Cinque Stelle
puissent dans le prochain futur aussi participer à des moments si
importants, du point de vue institutionnel, pour la politique, pour
les personnes qui représentent la Vallée d'Aoste au dehors de notre
territoire. Merci.
Presidente
- Altri chiedono la parola? Possiamo
proseguire con i lavori? Il Consigliere Guichardaz ha chiesto la
parola, ne ha la facoltà.
Guichardaz (PD-SIN.VDA)
- Grazie Presidente.
Tranquillizzo il Presidente Rollandin, non voglio tornare sulla
questione del Patto di stabilità, voglio dare un mio contributo su
un argomento un po' più banalotto, ma, secondo me, altrettanto
importante. Presidente Rollandin, è difficile che io intervenga in
questa prima fase di Consiglio, forse l'ho fatto una volta e l'ho
fatto ancora oggi per richiamare la Presidente Rini al rispetto
delle procedure sui 116, tra l'altro, ho qui la documentazione che
mi chiedeva, che attesta che avevo ragione io. Mi sono chiesto se
fosse il caso di intervenire questa volta, ma non posso esimermi
dal richiamare una sua dichiarazione, secondo alcuni fuori dalle
righe, secondo me, gravissima, Signor Presidente, dichiarazione che
evidentemente lei pensava di fare davanti ad un gruppetto di amici,
di militanti, durante uno dei vostri incontri-comizi o, come lo ha
definito il collega Ferrero, l'UV tour, per spiegare la bontà della
vostra azione politica, ma soprattutto per raccontare quanto sono
cattivi quelli della minoranza. Beh, un
tweet
ha ripreso una
sua battuta, presumo fatta in risposta ad una qualche domanda sul
casinò, che dice:
"vanno giù al casinò a fare foto, arrivano
denunce, ci sono professionisti che non accettano di farsi
insultare"
.
Presidente, io non ne capisco molto di politica, è la mia prima
legislatura da Consigliere, prima facevo altro, ma dire in un
incontro aperto al pubblico, quindi anche ai giornalisti, che di
mestiere fanno i riportatori di dichiarazioni:
"arrivano
denunce"
e aggiungere a giustificare:
"i professionisti non
accettano di farsi insultare"
non è una cosa da poco, non è una
cosa che può passare inosservata. Non è, Signor Presidente, una
cosa da poco preannunciare denunce, denunce perché ci siamo
permessi di criticare lavori eseguiti non proprio a regola d'arte,
perché ci siamo permessi di fare foto alle proprietà comuni dei
valdostani. Presidente, non è roba sua il casinò, come non lo è
CVA, VDA Structure, l'ARER, Finaosta, INVA! Presidente, le società
controllate e partecipate sono patrimonio dei valdostani, dei
contribuenti, dei cittadini, anche di quelli che non l'hanno
votata, che non vi hanno votati. Non è una cosa da poco fare il
fiancheggiatore di chi vuole chiuderci la bocca, minacciando
denunce, anzi qui siamo addirittura in una fase avanzata: arrivano
denunce. Siamo passati dalle minacce ai fatti, Signor Presidente, e
chi è il portavoce di questi professionisti offesi? Non Frigerio o
Buat, o il Presidente di qualche associazione imprenditoriale, o i
professionisti offesi, ma lei, il Presidente della Giunta, il
Presidente della Regione votato da questo Consiglio regionale! Io
trovo vergognosa questa modalità di lanciare messaggi minatori! Che
cos'è questo? Un nuovo editto bulgaro in chiave valdostana? Lei
usa, Signor Presidente, i suoi comizietti per mettere sull'avviso
quei cattivoni della minoranza che osano contrastarla, criticarla
e, siccome non ha argomenti politici per aizzare la folla, per
scatenare le pulsioni più profonde dei suoi militanti plaudenti,
visto che la sua azione politica è fallimentare, minaccia, manda
messaggi neanche tanto subliminali. Ma via, Presidente, proprio lei
che ha sempre invocato la risposta alla via giudiziaria come
risposta politica, come scontro anche feroce sui temi, oggi fa il
mandante, il mandante di denunce, di denunce di professionisti, ma
di quali professionisti parla Signor Presidente? Di quelli che
hanno incollato le piastrelle all'entrata del Billia? O di quelli
che hanno fatto le rifiniture del balconcino della suite? O di
quelli che hanno progettato il pianale della televisione del cinque
stelle
plus
? Quello che ha le rotelle bloccate? Adesso
capisco, Presidente, che cosa è andato a fare l'altra sera a
Saint-Vincent da Frigerio e da Buat. Che poi me lo lasci dire che
un Presidente della Regione si muova per andare dai suoi sottoposti
è degradante, abbia pazienza! Lasci che siano quelli della
minoranza ad andare al casinò a farsi il giretto, lei continui a
convocare nel suo ufficio o al Villettaz i suoi nominati, i suoi
prescelti, tenga alto il nome dell'istituzione. Cosa andate a fare
al Billia venerdì 31? A concordare una strategia di attacco verso
quei bugiardoni della minoranza, verso quei ritoccatori di foto,
perché evidentemente le cose che abbiamo testimoniato, le foto che
abbiamo fatto vedere sono false secondo lei, Signor Presidente. Non
si abbassi, Presidente, a fare da portavoce delle minacce altrui e
cominci piuttosto a fare il Presidente di tutti i valdostani, a
fare gli interessi dei cittadini e del Consiglio...
Presidente
- Concluda Consigliere.
Guichardaz (PD-SIN.VDA)
- ...non dei professionisti o dei
suoi nominati, grazie.
Presidente
- Altri interventi? Non ci sono altri
interventi, possiamo proseguire con i... la parola al Presidente
Rollandin.
Rollandin (UV)
- Sì, grazie Presidente.
Solo per due precisazioni che mi sembrano doverose. Io quello
che ho detto al Presidente Rosset era semplicemente che in questa
fase gli interventi sono sulle comunicazioni. Il fatto che io non
abbia fatto delle comunicazioni su questo tema era la ragione
legata alle necessità di aspettare, perché tutti i giorni, come ha
detto il collega Assessore, siamo in contatto sia con i
Parlamentari che con il Governo per quanto riguarda questa
risposta, collegata alla fase che abbiamo già vissuto, quindi si
aspettava di avere una risposta definitiva per poter comunicare qui
in aula, alla commissione, a chi di dovere, semplicemente per
questo. Io ho detto questo, non ho detto che non volevo dare
risposte, ho detto che...poi è qui testimone, ho solo detto: se è
così, allora non possiamo più, perché iniziamo un dibattito qui su
dei temi che non sono le comunicazioni. Allora si fa riferimento al
Regolamento, dico solo che il Regolamento è di altra natura, perché
tutti gli interventi che sono stati fatti, per non...se dobbiamo
riprendere e rispondere...perché adesso, rispetto a certi
interventi, io non rispondo e passo per quello che non ha delle
risposte da dare e non è così, perché io non posso rispondere ad
una serie di attacchi che sono fatti in questo momento sulle mie
comunicazioni. Allora, io do solo...e verrà il tempo per dare la
risposta, mi dispiace non poterle...non sto naturalmente...nella
possibilità di rispondere a quegli attacchi gratuiti del collega
Guichardaz, a cui risponderò puntualmente...su tutto e sicuramente
smentendo quello che lui ha detto.
Per quanto riguarda invece il problema che è quello più delicato
e ho risposto come ho detto, perché mi sembrava corretto dare una
risposta che andasse nella direzione richiesta, voglio specificare
che il problema dell'azione scarsa nei confronti di...questo, mi
permetta di dire che noi le azioni che abbiamo fatto le abbiamo
fatte con successo, perché il ricorso al TAR ha dato una sospensiva
che ci ha permesso di attivare dei meccanismi che sicuramente sono
produttivi per quanto riguarda la nostra decisione sulla modalità
di riparto tra le Regioni a statuto speciale e questo significa 120
milioni di differenza da un anno all'altro.
Qui...sono 120 milioni di differenza da un anno all'altro...di
differenza in base alla
spending review
. Ora, noi riteniamo
che questo tema sia sicuramente delicato e il fatto di non aver
chiuso il Patto di stabilità non è per colpa nostra, è perché non
si è voluto prendere in considerazione alcuni aspetti che adesso si
stanno prendendo in considerazione a livello di Ministero
competente. Quando parliamo del Patto di stabilità, ne parliamo a
tutti e giustamente facciamo quest'operazione verità per spiegare
che cosa significa il Patto di stabilità, per spiegare i vincoli
che porta e quindi lì noi diciamo le cose che diciamo in quest'aula
e che molto spesso non possiamo dire a tutti, perché la
comunicazione è quella che è. Semplicemente noi spieghiamo le
azioni che noi possiamo portare avanti e quelle che non possiamo
fare, perché con il Patto di stabilità noi non abbiamo potuto
pagare a fine 2013 quello che avremmo avuto la disponibilità di
cassa di pagare, non è stato fatto, è già stato detto in
quest'aula, questo molta gente non lo capisce ancora ed è un dato
molto difficile. Questo ci porterà delle conseguenze che abbiamo
già spiegato qui e quindi con questo noi avremo altre occasioni di
tornarci, ma non abbiamo, né qui, né fuori, detto una parola di
troppo rispetto a quello che succede e abbiamo solo spiegato le
posizioni che noi abbiamo sempre sostenuto. Grazie.
Presidente
- Grazie Presidente. Possiamo proseguire con i
lavori? Passiamo al punto 3 dell'ordine del giorno.
