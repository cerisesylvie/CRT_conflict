Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1726 del 19 dicembre 1985 - Resoconto
OGGETTO N. 1726/VIII - CONCORSO PUBBLICO, PER TITOLI ED
ESAMI, PER LA NOMINA AL POSTO DI RESPONSABILE DEL SERVIZIO
INFRASTRUTTURE RICREATIVO-SPORTIVE DELL'ASSESSORATO DEL TURISMO,
URBANISTICA E BENI CULTURALI (QUALIFICA VICE DIRIGENZIALE) -
APPROVAZIONE DEL BANDO E DELEGA ALLA GIUNTA.
PRESIDENTE:
Do lettura della delibera in oggetto:
IL CONSIGLIO
- richiamata la L.R. 30.4. 1980, n. 18, e successive
modificazioni;
Delibera
1°) di approvare il sottoriportato bando di concorso per
l'espletamento del concorso pubblico, per titoli ed esami, per la
nomina al posto di Responsabile del servizio infrastrutture
ricreativo-sportive nell'ambito dell'Assessorato al turismo,
urbanistica e beni culturali stabilendo che il termine di
pubblicazione sia ridotto a 45 giorni ai sensi dell'art. 84 della
L.R. 28.7.1956, n. 3;
2°) di delegare alla Giunta regionale gli atti necessari
all'espletamento del concorso di cui trattasi, ivi compresa
l'approvazione della graduatoria finale e la nomina del
vincitore.
Bando di concorso.
... OMISSIS ...
PRESIDENTE:
Ha chiesto di parlare il Consigliere Viberti,
ne ha facoltà.
VIBERTI (N.S.):
Solo per fare una considerazione che
spero non dovrà poi risultare amara. Stiamo per approvare l'ultimo
di questi oggetti relativi a concorsi pubblici e sono praticamente
tutti o quasi relativi alla vice dirigenza. Mi auguro che le
persone che vinceranno questi concorsi portino un po' di linfa
nuova all'interno della dirigenza della Regione, perchè ce n'è
bisogno. Quindi una raccomandazione alla Giunta: che le Commissioni
di concorso siano particolarmente attente a quelle che sono le
capacità e le prospettive che esprimono i candidati, perchè abbiamo
bisogno di buoni funzionari e dirigenti in modo che
l'Amministrazione possa funzionare.
PRESIDENTE:
Metto in votazione la delibera in
oggetto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
