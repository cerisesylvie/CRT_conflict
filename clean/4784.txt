Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 482 del 16 settembre 1982 - Resoconto
OGGETTO N. 482/VII - DESIGNAZIONE DI CINQUE MEMBRI EFFETTIVI
E CINQUE MEMBRI SUPPLENTI PER LA COSTITUZIONE DEL CONSIGLIO
REGIONALE DI SANITA' E SICUREZZA SOCIALE (ART. 16, PUNTO 0 DELLA
LEGGE REGIONALE 21.4.1981, N. 21).
PRESIDENTE
: Ha chiesto di parlare l'Assessore alla Sanità
ed Assistenza Sociale Rollandin. Ne ha facoltà.
ROLLANDIN - (U.V.):
Come previsto dall'art. 16 della
legge 21, il Consiglio deve nominare 5 membri effettivi e 5
supplenti facenti parte del Consiglio regionale di Sanità e
Sicurezza Sociale.
La ricerca di docenti, o comunque di persone qualificate, che
potessero far parte di questo Consiglio non è stata semplice e le
persone che vengo a presentarvi e delle quali cercherò di darvi
delle brevi notizie, possono dare, per la carica che ricoprono, un
valido apporto in questo consesso, a livello di consultazione per i
problemi legati alla Sanità nella nostra Regione.
Tra i nomi, figura quello del Prof. Luciano Luria, docente di
Biometria e Statistica sanitaria, incaricato presso l'Istituto
d'Igiene dell'Università di Torino. Ha espresso in una sua lettera,
nella quale si dichiarava disposto a far parte del Consiglio in
oggetto, di avere come supplente il Dott. Corrao, anche lui docente
all'Istituto d'Igiene all'Università di Torino.
C'è poi il Dott. Giuseppe Oberto, docente di medicina legale,
che lavora da tempo come consulente della Regione Piemonte; ha
numerosi incarichi all'interno delle U.S.L. ha espresso di avere
come supplente il Prof. Campana, incaricato alla Facoltà di
Magistero di Parma, Sovraintendente degli ospedali di Parma.
Abbiamo poi il Prof. Gianfranco Dell'Acqua, docente di
ingegneria sanitaria al Politecnico di Torino; in questa funzione
vede come supplente il Dott. Cesare Romeo, docente all'Istituto
d'Igiene di Torino.
Per la farmacologia viene indicato come esperto il Dott.Gianni
Tognoni, che fa parte dell'Istituto Superiore di Sanità ed è
Direttore dell'Istituto di Ricerca Mario Negri di Milano. Sempre
nello stesso Istituto insegna ed è collaboratrice la Dr.ssa
Franzosi Maria Grazia.
Come esperto di economia sanitaria vi è il Dott.Balma Renato,
laureato in economia e commercio; come supplente ha la Dr.ssa
Dirindin Nerina, ricercatrice dell'Istituto di Economia del
Politecnico dell'Università di Torino.
PRESIDENTE
: E' aperta la discussione sulla relazione
dell'Assessore Rollandin.
Ha chiesto di parlare il Consigliere Mafrica. Ne ha facoltà.
MAFRICA - (P.C.I.):
Più modestamente, noi avevamo pensato
ad alcuni medici valdostani, comunque la proposta dello Assessore
non ci vede contrari se, come ha riferito, si tratta di persone
competenti nei problemi della salute. Vorremmo solo avere la
garanzia che queste persone abbiano accettato volentieri questo
incarico e che parteciperanno all'attività di questo Consiglio, in
quanto sono tutti esterni alla Regione.
PRESIDENTE
: Ha chiesto di parlare l'Assessore alla Sanità
ed Assistenza Sociale Rollandin. Ne ha facoltà.
ROLLANDIN - (U.V.):
In risposta alle precisazioni fatte
dal Consigliere Mafrica, ricordo che ho detto in premessa come, nel
richiedere la presenza e la partecipazione, sia stato richiesto
anche un impegno scritto, tant'è vero che ho qui le lettere con le
quali gli interessati prima citati comunicano di accettare di far
parte, se nominati, di questo Consiglio e di presenziare alle
riunioni delle singole Commissioni che poi sono parte integrante
del Consiglio regionale stesso.
PRESIDENTE
: Se il Consiglio è d'accordo la votazione
avverrà al posto.
Bene, faccio presente che sulle schede che verranno distribuite
ci sono cinque righe a sinistra ed altrettante a destra: le prime
sono per i Consiglieri effettivi (Luria, Oberto, Dall'Acqua,
Tognoni, Salma) e le seconde per quelli supplenti (Corrao, Campana,
Romeo, Franzosi, Dirindin).
VOTAZIONE PER SCHEDE
ESITO DELLA VOTAZIONE
Presenti 22
Votanti 22
Schede valide 22
Hanno riportato voti:
a) quali membri effettivi:
Luria Luciano 22
Oberto Giuseppe 22
Dall'Acqua Gianfranco 22
Tognoni Gianni 22
Salma Renato 22
b) quali membri supplenti:
Corrao Giovanni 22
Campana Carlo 22
Romeo Cesare 22
Franzosi M.Grazia 22
Dirindin Nerina 22
PRESIDENTE
: In base all'esito della votazione dichiaro
che risultano designati quali componenti effettivi e supplenti del
Consiglio regionale di Sanità e Sicurezza Sociale i nominativi
di:
EFFETTIVI
Luria Luciano
Oberto Giuseppe
Dall'Acqua Gianfranco
Tognoni Gianni
Balma Renato
SUPPLENTI
Corrao Giovanni
Campana Carlo
Romeo Cesare
Franzosi M.Grazia
Dirindin Nerina
