Classificazione
AMMINISTRAZIONE REGIONALE
Ordinamento degli uffici e del personale
FORESTE E TERRITORI MONTANI



Oggetto del Consiglio n. 697 del 24 settembre 2014 - Resoconto
OGGETTO N. 697/XIV - Interpellanza: "Qualificazione e
rilancio del settore idraulico-forestale".
Presidente
- La parola al collega Donzel.
Donzel (PD-SIN.VDA) -
Grazie Presidente.
Non è un caso che in questo periodo dell'anno portiamo di nuovo
all'attenzione un tema che sicuramente non è nuovo, ma che ha - e
purtroppo mantiene - una sua attualità, che è quello della
situazione che interessa i cantieri idraulico-forestali, la
situazione quindi della gestione del nostro patrimonio forestale,
del nostro territorio, dei nostri sentieri e naturalmente collegata
ad essa la questione del lavoro sia sotto forma di impresa, sia
sotto forma appunto di operatori che operano nel settore. In questo
periodo dell'anno giungeva a scadenza la maggior parte dei lavori
dati in appalto, ho visto che molti lavori che dovevano essere
consegnati entro appunto il mese di settembre, quindi in questo
mese l'Assessorato è già stato sicuramente in grado di tracciare un
bilancio e di valutare quali di questi appalti sono arrivati a
conclusione, se i lavori sono stati svolti correttamente. Per me è
anche l'occasione per ribadire che, avendo attraverso i
social
network
segnalato la positività di alcuni lavori, ecco, io non
è che svolgo una funzione ispettiva su tutti i cantieri, ne ho
visti alcuni, erano dei lavori eseguiti sicuramente con perizia, li
ho segnalati, altri lavoratori si sono premurati di segnalare - e
questo lo giudico positivo - che molti di questi cantieri hanno
anche dato esito positivo.
La domanda però che a me interessa in modo particolare è capire
se, con le difficoltà economiche che noi incontriamo, continua
quella che io chiamo una "progressiva ritirata" della gestione
pubblica dal sistema della cantieristica, cioè se in qualche modo
ci si profila un futuro nel quale sempre meno risorse saranno
gestite direttamente dal pubblico. Su questo qualche perplessità ce
l'avrei, perché, come avevamo già in passato indicato, ci sono
magari tipologie di appalti di lavoro che si prestano ad essere
appaltate all'esterno e altre forse un po' meno. Altri lavori
sicuramente sono stati gestiti in modo un po' strano e quindi di
questo credo che l'Assessore sia stato informato, insomma, ci sono
stati degli appalti a cooperative e ditte esterne che poi hanno
visto lavorarci sopra lavoratori...poi affidati...su cui poi hanno
lavorato anche lavoratori che erano stati utilizzati in quei
cantieri per
over
cinquanta,
over
cinquantacinque.
Faccio degli esempi concreti: per esempio, la gestione del vivaio,
che doveva essere affidata ad una ditta esterna, è stata poi
integrata da lavori socialmente utili, così non si capisce qual è
il lavoro che doveva fare la ditta esterna e qual è il lavoro,
diciamo, di queste donne
over
quarantacinque, in particolare
uomini
over
cinquantacinque, che si sono trovati ad
intervenire su quello che doveva essere fatto prima da altri. Anche
su queste cose qui forse allora una maggior attenzione...perché si
tratta di gestione di denaro pubblico, sia che sia appaltato
all'esterno o che sia gestito attraverso le forme più tradizionali
e questo è molto importante. Un esempio ce l'abbiamo anche solo
guardando qua sotto, le aiuole qua sotto, che sono state oggetto di
particolare attenzione tempo fa proprio dei lavoratori
over
quarantacinque e
over
cinquantacinque, proprio la scorsa
settimana, e io pensavo che invece dovessero essere gestite da un
appalto esterno, quindi è difficile anche capire come si
intrecciano un po' questi lavori.
Sicuramente quindi bisogna capire un po' che scelta politica,
sulla base dei dati che avete, state costruendo, perché fra un po'
andremo a discutere di bilancio e io voglio anticipare volutamente
la discussione che ci sarà sul bilancio, perché lì troveremo delle
cifre nude e crude e invece ci vuole una risposta politica. La
parte pubblica è, diciamolo, progressivamente lasciata indietro per
dare spazio all'impresa privata o addirittura, con sorpresa
generale di tutti, in questo momento di difficoltà occupazionale ci
sarà un arretramento collettivo in tutti i settori.
L'altra questione è che comunque questo settore rimane
strategico, i dati nazionali ribadiscono il crescere delle foreste,
l'aumento della superficie forestale, ogni anno si ripropone il
problema della sentieristica, sempre meno agricoltori curano
direttamente il territorio, perché non esistono, cioè non è
che...gli agricoltori fanno il triplo del lavoro che magari si
faceva anni fa, ma sono ridotti ad un lumicino...non ce ne sono più
di agricoltori in Valle d'Aosta quasi. Enormi parti del territorio
quindi sono abbandonate, i sentieri sono abbandonati...che crescono
e nello stesso tempo noi diciamo che vogliamo fare turismo e, per
fare turismo, bisogna avere anche una qualità del nostro
territorio, quindi la qualità dei sentieri è fondamentale, lo
vediamo quando si corrono queste bellissime e stupende competizioni
come il
Tor des Géants
e quant'altro, e chiaramente se il
sentiero è in condizioni di essere percorso correttamente... Pur
essendo un sentiero di montagna, non deve essere naturalmente un
sentiero che non ha delle asperità, ma deve avere delle
caratteristiche di sicurezza e non deve essere invaso da rovi,
cespugli, erbacce e quant'altro e, per fare questo, ci vogliono
energie economiche. Anche da questo punto di vista, bisogna
immaginare un percorso che tenga conto di quelle che sono le
risorse europee. Si sta immaginando qualcosa rispetto ad una
formazione specifica, ad una qualificazione specifica di questi
lavoratori, oppure, di fronte all'enorme massa di lavoro che
abbiamo, noi diremo: bisogna improvvisare dei cantieri in cui
sostanzialmente facciamo fare delle cose su cui qualche dubbio,
qualche riserva ce l'abbiamo? Abbiamo visto quest'anno che sono
partiti troppo tardi i lavori, per esempio, degli orti, io glielo
dico, poi magari voi avete un'altra cultura, magari voi state
facendo degli esperimenti di coltivare l'orto in Valle d'Aosta nel
mese di agosto, ma nel mese di agosto piantare l'insalata...non
sono un esperto di orto, ma forse è meglio piantarla a maggio,
piuttosto che trovarsi a fine di agosto a piantare insalate. È
un'attività che capisco è fatta in emergenza, se dobbiamo dare
questi lavori a queste persone, diamoglieli, ma diamo piuttosto in
quel periodo dell'anno...facciamo pulire un sentiero, facciamo
tenere in ordine la pista ciclabile, qualcosa di quel tipo lì, ma
evitiamo di andare a fare dei lavori di questo tipo. Io comunque
quello che chiedo è una cura maggiore nella gestione di alcune di
queste attività, perché non è possibile con il personale a
disposizione dell'Assessore che non si curino bene queste attività,
che durante l'attività stessa si creino anche dei problemi.
Recentemente una problematica che non ho capito è perché una
produzione di tipo pubblico non potesse essere in qualche
modo...cioè alcuni prodotti di questi orti non potessero essere
conferiti ad alcune mense comunali, ci sono anche queste cose che
dico...queste burocrazie interne regionali che non riesco a capire
come non si possano sbloccare per riuscire a dare delle risposte
più corrette.
Infine, ultimo punto molto delicato è la riqualificazione e la
riorganizzazione dell'apparato burocratico, cioè noi non possiamo
far finta di non sapere, di non vedere che abbiamo un apparato
burocratico che ha una sua consistenza e questo è positivo se
riesco a farlo fruttare, se questo mi diventa energia positiva per
far funzionare i lavori, quindi, dal nostro punto di vista, la
critica non è che abbiamo l'apparato, ma è come utilizziamo
quest'apparato. Proprio alla luce del fatto che nella seconda
questione io ponevo la questione anche dei fondi europei,
ribadisco: proviamo per tempo ad organizzare in qualche modo, in
modo nuovo gli uffici, oppure scopriremo che poi abbiamo degli
esuberi e drammaticamente, come sempre, gli esuberi colpiranno i
cosiddetti "precari" (che non sono dei precari, ma sono persone che
normativamente non siamo riusciti a stabilizzare)? Questa è la
questione, con responsabilità di norme nazionali, regionali, cioè
non è che qui si fa una critica, c'è un po' una cosa...a tutti
anche forse è stato bene per un certo periodo vivere di questo
precariato di lusso, oggi però c'è il rischio di una condanna se la
politica non trova la capacità di organizzare e dare delle risposte
a queste persone.
Presidente -
La parola all'Assessore Testolin.
Testolin (UV) -
Merci Président.
La tematica sulla quale abbiamo già avuto modo di confrontarci
in precedenti sedute del Consiglio è una tematica che è molto
complessa e delicata per il coinvolgimento di tante persone. Quello
che si va a sottolineare con queste risposte, che darò poi in modo
puntuale seguendo l'ordine che lei ha citato...mi permetta comunque
di fare alcuni ragionamenti rispetto ad alcune riflessioni che sono
state espresse nella presentazione dell'interpellanza stessa. Ecco,
per quanto riguarda i vivai, sicuramente sono state utilizzate
magari anche delle risorse appartenenti a questi impieghi
over
quarantacinque,
over
cinquantacinque, di persone
che probabilmente non avevano la possibilità di andare ad
intervenire, o a lavorare all'interno della sentieristica, o magari
in alta montagna, quindi si è cercato di agevolarli nel
permettergli comunque un'attività interessante all'interno di
quelli che sono gli orti sperimentali regionali, e sarà comunque,
così come al vivaio, mia premura verificare se sono andati a
ricoprire delle mansioni fuori da quello che è il discorso di
eventuali appalti o meno.
Per quanto riguarda invece il discorso della sentieristica,
penso che ci sia stata un'attività puntuale nel merito, anche
dettata dal fatto che i sentieri sono di più fortunatamente
utilizzati grazie anche alle iniziative, come dicevamo questa
mattina, quali il
Tor des Géants
che ha alimentato quello
che è l'utilizzo della nostra rete sentieristica, una rete
sentieristica che a detta di gran parte...è comunque una rete
sentieristica di tutto rilievo, in sicurezza, con un'attenzione
particolare. È chiaro poi che la natura in certi casi può giocarci
degli scherzi, ci possono essere dei tratti ancora e sempre da
sistemare, però credo che l'attenzione nei confronti di questo tipo
di attività sia massima e lungo tutta la stagione estiva.
Per quello che è della programmazione, proprio in questi giorni
è stata spedita una lettera a tutte le amministrazioni perché
vadano ad indicare quelli che sono gli interventi sul proprio
territorio che ritengono più pressanti, così com'è stato inviato
alle stazioni forestali, in modo che ci segnalino tempestivamente
quelle che saranno le attività da programmare, così com'è stato
fatto sino ad oggi sul loro territorio, per poter organizzare
quelle che saranno le risorse a disposizione da mettere in gioco
nel prossimo anno.
Per quanto riguarda gli orti, ci tenevo solo a sottolineare come
evidentemente siamo partiti in ritardo quest'anno anche per tutta
una serie di conseguenze della politica, che ci ha visti ritardare,
per certi versi, certe decisioni e quindi ci hanno portato a
partire effettivamente in ritardo rispetto a quelli che sarebbero i
tempi che la natura richiede per determinati tipi di attività,
confidiamo nel fatto che nel futuro prossimo si possa iniziare più
tempestivamente in merito a queste attività stesse.
Per rispondere in maniera puntuale invece a quelli che sono i
quesiti, cioè
"se si intende continuare la progressiva
"ritirata" della gestione pubblica dal patrimonio
idraulico-forestale e dal settore della sentieristica"
, ci
tengo a sottolineare come, pur nella difficoltà di capire cosa si
intenda in realtà per "ritirata" dalla gestione, se sia da
intendersi come un disimpegno dell'Amministrazione nel settore o
piuttosto come un tentativo di riorganizzazione dello stesso,
veramente compatibilmente con le risorse finanziarie a
disposizione, che sono notevolmente diminuite, come si è già
verificato in questi ultimi bilanci e come pertanto avviene per
tutti i settori relegati così alle spese di investimento, si
evidenzia che la gestione idraulico-forestale, com'è già stato
sottolineato dal Consigliere collega Donzel, rimane comunque sempre
di competenza regionale, anche se l'esecuzione degli interventi
ormai da alcuni anni è stata esternalizzata, cioè affidata a delle
imprese mediante gara. In capo alla Regione è rimasta ed è stata
mantenuta la realizzazione in amministrazione diretta di piani
straordinari che coinvolgono quelle maestranze che per età o
problemi di salute hanno poche possibilità di essere assunte con la
clausola sociale dalle ditte aggiudicatarie di appalti. Questo
sistema, che è stato confermato anche per il corrente anno, così
come abbiamo detto, si ripete ormai dal 2012 e verrà verosimilmente
riproposto, compatibilmente alle risorse disponibili, anche nel
prossimo anno.
Secondo quesito:
"se si intenda qualificare e rilanciare e
qualificare questo settore, rivalutando anche la formazione, anche
attraverso il corretto utilizzo dei fondi europei"
,
evidentemente si fa questa riflessione che la riqualificazione e il
rilancio di un settore non possono prescindere da almeno due
fattori:
in primis
ci deve essere la certezza di una
costanza delle fonti finanziarie a supporto degli stessi; in
secondo luogo, è fondamentale la formazione dei lavoratori che deve
essere continua e specifica, in quanto gli stessi devono essere in
grado di fronteggiare le sfide che le nuove tecnologie richiedono e
che la stessa burocrazia sovente impone. Si parla sempre peraltro
di snellimento di procedimenti burocratici, nella realtà poi tali
supposte semplificazioni, che richiedono il perfetto funzionamento
dei sistemi informatici a livello nazionale, stentano a decollare.
Negli appalti, ad esempio, alcune pratiche, controlli e
autocertificazioni rallentano sovente i lavori. Questa è una
problematica che abbiamo verificato a maggior ragione quest'anno,
dove siamo partiti in ritardo e la necessità così di iniziare
tempestivamente le attività sul territorio è stata comunque
rallentata dalla burocrazia anche a livello nazionale, che ci
impone determinati passaggi, anche per visite mediche e
quant'altro, che hanno effettivamente anche rallentato in molti
casi le assunzioni. Si è cercato comunque di reagire in maniera
positiva e dinamica per dare corso al più presto alle assunzioni
stesse.
Per quanto riguarda invece il corretto utilizzo dei fondi
europei, si informa che nelle nuove misure del piano di sviluppo
rurale 2014-2020, recentemente inviato a Bruxelles per
l'approvazione, così come in altri strumenti finanziari europei
della prossima programmazione, è contemplata la possibilità di
accedere a finanziamenti per l'esecuzione di interventi
selvicolturali e di manutenzione o promozione del territorio, così
come di specifici piani formativi che potranno eventualmente
rispondere anche alle tematiche in oggetto.
"Come si procede alla riqualificazione e alla
riorganizzazione dell'apparato burocratico"
, la
riqualificazione e la riorganizzazione dell'apparato burocratico
del settore sarà certamente una questione all'ordine del giorno in
un futuro prossimo e dovrà tener conto sia dei cambiamenti
organizzativi più complessi che coinvolgono l'intera
amministrazione, come, ad esempio, la centralizzazione o l'idea di
centralizzazione, per esempio, degli appalti, sia per quanto
riguarda l'efficace impiego delle altre risorse umane disponibili.
Grazie.
Presidente -
La parola al collega Donzel.
Donzel (PD-SIN.VDA) -
Grazie Assessore.
Lei mi risponde che sostanzialmente le questioni poste sono
sensate, però rimane sostanzialmente abbottonato e rinvia il tutto
ad una questione che è quella del
quantum
, cioè quante
risorse avremo a disposizione nel bilancio e che da lì dipenderà
sostanzialmente anche un po' il nostro modello. Io mi sento di dire
che questo suo ragionamento ha un fondamento, perché certamente si
possono disegnare scenari molto diversi a seconda delle risorse,
però, secondo me, un Assessorato non dovrebbe partire col
presupposto: "comincio a ragionare dopo che so quanti soldi ho", ma
dovrebbe in qualche modo cominciare a dire qual è lo zoccolo duro,
diciamo, di un certo tipo di sistema che vuol mantenere e far
funzionare e quali sono le cose su cui veramente vuole aprire,
sperimentare e fare in caso abbia delle risorse aggiuntive. In
questo senso allora vorrei spingerla a ragionare prima che arrivi
quel fatidico giorno del bilancio in cui diremo che abbiamo queste
risorse...ed è stato quello di dire se noi non decidiamo che
comunque una certa parte del bilancio deve essere finalizzata ad un
certo tipo di lavoro che riguarda persone anche che magari hanno
delle difficoltà, i famosi
over
quarantacinque,
over
cinquantacinque...posto che le donne
over
quarantacinque che
non siano invalide sono delle persone assolutamente atte al lavoro,
che possono fare tantissime cose e quindi hanno bisogno magari di
essere anche messe nelle condizioni di fare queste cose, qui in
questo senso la possibilità di essere riconosciute nelle proprie
competenze e nelle proprie qualità...cioè non diamo per scontato
che siano tutti lavoratori invalidi, perché così non è. Bisogna
quindi tener conto di questo, bisogna immaginare nello schema che è
andato avanti sino a questi ultimi anni...c'è stato privilegio
nell'esternalizzazione...che cerco di far partire come
cantieristica il prima possibile, compatibilmente con gli appalti,
dopo verranno i cosiddetti "lavori per gli
over
quarantacinque,
over
cinquanta"...secondo me, questo schema
è fallito, va cambiato, cioè se noi decidiamo che comunque vogliamo
dare una risposta a quei lavoratori, dobbiamo immaginare che certi
cantieri partano comunque in primavera. Poi che non siano tutti che
possano partire in primavera...problemi di bilancio, lo sappiamo,
questo non lo metto in dubbio, ma alle volte può avere un senso
anche rinviare un'attività esternalizzata se quest'attività
esternalizzata...cioè fare un muro ad agosto è esattamente come
fare un muro al mese di maggio, anzi in quota forse è meglio quasi
farlo ad agosto, ripeto: fare un orto ha senso se lo faccio a
maggio, non ha senso se lo faccio a fine agosto.
Da questo punto di vista, quindi io chiederei che non si arrivi
a dire: "vediamo quanti soldi abbiamo e poi pensiamo al modello".
No, prima pensiamo ad un modello, poi, in base alle risorse che
abbiamo, questo modello lo potenziamo oppure no. Questo deve
essere, secondo me, un approccio che va cominciato ad essere preso
in considerazione, soprattutto bisogna creare anche nella
cosiddetta "parte pubblica", che è rimasta...ecco perché io ho
detto: siamo in una ritirata del pubblico? Lei ha fatto finta di
non capire tanto, invece ha capito benissimo, una cosa è
l'esternalizzazione che comunque è pubblico...e poi c'è una parte
che è più propriamente pubblica, che quest'anno, per fare un
esempio magari ai colleghi che non seguono il settore, si è trovata
a metà dell'anno senza benzina per le motoseghe, per esempio, per
le attrezzature. Cosa facciamo di questi dipendenti pubblici che
vanno a lavorare e non possono lavorare? Questo cioè vuol dire
ritirata dal pubblico, altro che formazione, migliorare le persone,
eccetera, se neanche ho gli elementi base! Una cosa che, tra
l'altro, quando era Assessore l'attuale Presidente del Consiglio
Marco Viérin, avevo fatto notare anche nel settore dei lavori
pubblici, non è che è una questione personale riferita
all'Assessore all'agricoltura. Questo vuol dire ritirata dal
pubblico: non essere più neanche in grado di far funzionare le cose
minime.
Allora su questa cosa qui non aspettiamo di dire: "non ci sono
le risorse, quindi cosa faccio?". Ho del personale, devo
organizzarmi in modo tale che questo personale possa essere
operativo, altrimenti succedono le cose che sono successe
quest'anno, che siamo quasi nella condizione di dire a dei
lavoratori: "oggi non so cosa farti fare" e questa è una cosa che
non qualifica il settore, non lo rende migliore. Concludo: tutto il
personale, per esempio, che svolge l'attività - tra virgolette -
"precaria", che non è precaria nel settore, diciamo, dell'apparato
burocratico, è un personale che ha bisogno di risposte certe,
perché crede nella sua professione perché continui ad investire
nella sua professione e non viva tutti i giorni come l'ultimo
giorno della sua vita del suo lavoro, in condizioni come siamo oggi
questo non motiva le persone a lavorare negli uffici: ecco perché
l'Assessorato deve dare una risposta anche politica prima che
arrivino, diciamo, i conti. Grazie.
Presidente -
Punto 22 all'ordine del giorno.
