Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4502 del 13 aprile 1993 - Resoconto
OGGETTO N. 4502/IX Disegno di legge: "Norme di attuazione
della legge 5 marzo 1990, n. 46, recante: Norme per la sicurezza
degli impianti".
Presidente
É aperta la discussione generale.
Se nessun Consigliere chiede di parlare, si passa all'esame
dell'articolato, nel nuovo testo proposto dalla IV commissione. Vi
è poi un emendamento della II commissione.
Do lettura dell'articolo 1:
Articolo 1 (Finalità)
1. La presente legge disciplina l'attività delle imprese
artigiane in materia di impianti, in attuazione della legge 5 marzo
1990, n. 46 (Norme per la sicurezza degli impianti).
Presidente
Pongo in votazione l'articolo 1.
Esito della votazione:
Presenti: 20
Votanti: 19
Favorevoli: 19
Astenuto: 1 (Maquignaz)
Il Consiglio approva
Presidente
Do lettura dell'articolo 2:
Articolo 2 (Abilitazione delle imprese artigiane)
1. Le imprese artigiane sono abilitate all'esercizio delle
attività di installazione, di trasformazione, di ampliamento e/o di
manutenzione degli impianti di cui all'articolo 1 della L46/1990,
se il titolare o uno dei soci o il familiare collaboratore è in
possesso di uno dei seguenti requisiti:
a) laurea in materia tecnica specifica conseguita presso una
università statale o legalmente riconosciuta;
b) diploma di scuola secondaria superiore conseguito presso un
istituto statale o legalmente riconosciuto o presso l'Istituto
professionale regionale, con specializzazione relativa al settore
delle attività di cui all'articolo 2, comma 1, della l. 46/1990,
seguito da un periodo di inserimento di almeno un anno
continuativo, con rapporto di lavoro subordinato o altra forma di
collaborazione tecnica continuativa, nell'ambito di un'impresa del
settore;
c) attestato di qualifica rilasciato ai sensi della legge
regionale 5 maggio 1983, n. 28 (Disciplina della formazione
professionale in Valle d'Aosta) e successive modificazioni, seguito
da un periodo di inserimento, di almeno due anni consecutivi, con
rapporto di lavoro subordinato o altra forma di collaborazione
tecnica continuativa, nell'ambito di un'impresa del settore;
d) prestazione lavorativa alla diretta dipendenza di un'impresa,
per un periodo non inferiore a tre anni, anche non continuativi,
nell'ultimo quinquennio, in qualità di operaio specializzato nelle
attività di installazione, di trasformazione, di ampliamento e/o di
manutenzione degli impianti di cui all'articolo 1 della l. 46/1990,
accertata attraverso l'esibizione del libretto di lavoro;
e) prestazione lavorativa alle dirette dipendenze di un'impresa,
per un periodo non inferiore a due anni, anche non continuativi,
escluso quello computato ai fini dell'apprendistato, nell'ultimo
quinquennio, in qualità di operaio qualificato nelle attività di
installazione, di trasformazione, di ampliamento e/o di
manutenzione degli impianti di cui all'articolo 1 della l. 46/1990,
accertata attraverso l'esibizione del libretto di lavoro, seguita
dalla frequenza di un corso di specializzazione organizzato ai
sensi della legge regionale 28/1983;
f) iscrizione all'albo delle imprese artigiane per un periodo
non inferiore a tre anni nell'ultimo quinquennio, in qualità di
titolare, di socio o di collaboratore familiare di impresa
abilitata, ai sensi dell'articolo 8, all'esercizio dell'attività di
installazione, di trasformazione, di ampliamento e/o di
manutenzione degli impianti di cui all'articolo 1 della legge
46/1990.
2. La Commissione regionale per l'artigianato di cui alla legge
regionale 20 maggio 1986, n. 24 (Nuova disciplina dell'artigianato)
provvede all'accertamento dei requisiti tecnici professionali e
rilascia il relativo certificato utilizzando i modelli approvati
con decreto del Ministro dell'industria, del commercio e
dell'artigianato, ai sensi dell'articolo 3 del decreto del
Presidente della Repubblica 6 dicembre 1991, n. 447 (Regolamento di
attuazione della legge 5 marzo 1990,
n. 46, in materia di sicurezza degli impianti).
3. La Commissione regionale per l'artigianato dispone, altresì,
verifiche periodiche circa la permanenza in capo alle imprese
artigiane dei requisiti tecnico-professionali secondo le modalità
fissate con decreto del Ministro dell'industria, del commercio e
dell'artigianato, ai sensi dell'articolo 3 delD.P.R. 447/1991.
Presidente
Pongo in votazione l'articolo 2.
Esito della votazione:
Presenti: 20
Votanti: 19
Favorevoli: 19
Astenuto: 1 (Maquignaz)
Il Consiglio approva
Presidente
Do lettura dell'articolo 3:
Articolo 3 (Dichiarazione di conformità)
1. Al termine dei lavori, l'impresa artigiana rilascia al
committente la dichiarazione di conformità degli impianti
realizzati nel rispetto delle norme di cui all'articolo 7 della
legge 46/1990. Di tale dichiarazione, sottoscritta dal titolare
dell'impresa e recante il numero di partita IVA e il numero di
iscrizione all'albo delle imprese artigiane di cui alla legge
regionale 24/1986, sono parte integrante la relazione contenente la
tipologia dei materiali impiegati e il progetto, ove previsto, e
gli schemi finali dell'impianto realizzato.
2. In caso di rifacimento parziale o di ampliamento di impianti,
la dichiarazione di conformità e il progetto si riferiscono alla
sola parte degli impianti oggetto del rifacimento o
dell'ampliamento. Nella dichiarazione di conformità dovrà essere
espressamente indicata la compatibilità con gli impianti
preesistenti.
3. La dichiarazione di conformità è resa su modelli predisposti
con decreto del Ministro dell'industria, del commercio e
dell'artigianato, ai sensi dell'articolo 7 del D.P.R. 447/1991.
Presidente
Pongo in votazione l'articolo 3.
Esito della votazione:
Presenti: 20
Votanti: 19
Favorevoli: 19
Astenuto: 1 (Maquignaz)
Il Consiglio approva
Presidente
Do lettura dell'articolo 4:
Articolo 4 (Responsabilità del committente o del
proprietario)
1. Il committente o il proprietario è tenuto ad affidare i
lavori di installazione, di trasformazione, di ampliamento e di
manutenzione degli impianti, di cui all'articolo 1 della legge
46/1990, ad impresa abilitata.
Presidente
Pongo in votazione l'articolo 4.
Esito della votazione:
Presenti: 20
Votanti: 19
Favorevoli: 19
Astenuto: 1 (Maquignaz)
Il Consiglio approva
Presidente
Do lettura dell'articolo 5:
Articolo 5 (Certificato di abitabilità e di
agibilità)
1. Il Sindaco rilascia il certificato di abitabilità o di
agibilità dopo aver acquisito anche la dichiarazione di conformità
o il certificato di collaudo, ove previsto, ed aver accertato che
l'opera è stata eseguita da un'impresa abilitata.
Presidente
Pongo in votazione l'articolo 5.
Esito della votazione:
Presenti: 20
Votanti: 19
Favorevoli: 19
Astenuto: 1 (Maquignaz)
Il Consiglio approva
Presidente
Do lettura dell'articolo 6 nel testo
emendato dalla II Commissione:
Articolo 6 (Verifiche)
1. I comuni sono tenuti ad effettuare le verifiche di cui
all'articolo 14 della legge 46/1990 per i seguenti impianti:
a) tra gli impianti elettrici di cui all'articolo 1, comma 1,
lettera a), della medesima legge 46/1990, le utenze condominiali di
uso comune con potenza impegnata superiore a 3 KW e le utenze
domestiche di edifici di volume superiore a 600 metri cubi fuori
terra;
b) tra gli impianti di cui all'articolo 1, comma 1, lettera e),
della legge 46/1990, quelli relativi al trasporto e
all'utilizzazione di gas combustibili con portata termica compresa
tra 34,8 e 116 KW.
2. Per l'effettuazione delle verifiche di cui al comma 1, i
comuni si avvalgono della collaborazione dei liberi professionisti,
nell'ambito delle rispettive competenze, compresi negli elenchi di
cui all'articolo 9 del D.P.R. 447/1991.
3. Le disposizioni di cui al comma 1 non si applicano per gli
impianti già realizzati alla data di entrata in vigore della
presente legge.
Presidente
Pongo in votazione l'articolo 6.
Esito della votazione:
Presenti: 20
Votanti: 19
Favorevoli: 19
Astenuto: 1 (Maquignaz)
Il Consiglio approva
Presidente
Do lettura dell'articolo 7:
Articolo 7 (Sanzioni)
1. Alla violazione di quanto previsto dall'articolo 4 consegue,
a carico del committente o del proprietario, una sanzione
amministrativa da lire centomila a lire cinquecentomila
All'applicazione della sanzione provvede il Comune competente per
territorio, con le procedure di cui alla legge 24 novembre 198 1,
n. 689 (Modifiche al sistema penale).
2. Le violazioni delle disposizioni di cui alla l. 46/1990, a
carico delle imprese artigiane, sono comunicate alla Commissione
regionale per l'artigianato che provvede all'iscrizione nell'albo
delle imprese artigiane mediante apposito verbale.
3. La violazione reiterata per più di tre volte delle norme
relative alla sicurezza degli impianti da parte delle imprese
artigiane comporta, al-tresì, in casi di particolare gravità, la
sospensione temporanea dell'iscrizione della medesima dall'albo
delle imprese artigiane su proposta dei soggetti accertatori e su
giudizio della Commissione regionale per l'artigianato. La
sospensione è disposta dalla Commissione medesima.
Presidente
Pongo in votazione l'articolo 7.
Esito della votazione:
Presenti: 20
Votanti: 19
Favorevoli: 19
Astenuto: 1 (Maquignaz)
Il Consiglio approva
Presidente
Do lettura dell'articolo 8:
Articolo 8 (Abrogazione di norme)
1. É abrogata la legge regionale 22 marzo 1989, n. 15 (Norme per
l'installazione degli impianti elettrici ed elettronici).
Presidente
Pongo in votazione l'articolo 8.
Esito della votazione:
Presenti: 20
Votanti: 19
Favorevoli: 19
Astenuto: 1 (Maquignaz)
Il Consiglio approva
Presidente
Do lettura dell'articolo 9:
Articolo 9 (Norme transitorie)
1. In sede di prima applicazione della presente legge, hanno
diritto ad ottenere il riconoscimento dei requisiti
tecnico-professionali, previa domanda da presentare alla
Commissione regionale per l'artigianato entro un anno dall'entrata
in vigore della legge, coloro che dimostrino di essere iscritti,
alla medesima data, da almeno un anno all'albo delle imprese
artigiane di cui alla legge regionale 24/1986, come imprese
installatrici e/o di manutenzione degli impianti di cui
all'articolo 1 della legge 46/1990.
2. Il riconoscimento di cui al comma 1 è subordinato, per gli
impianti di cui all'articolo 1, comma 1, lettera e), della l.
46/1990, alla frequenza di un corso di aggiornamento organizzato ai
sensi della legge regionale 28/1983.
3. La Commissione regionale per l'artigianato provvede al
riconoscimento dei requisiti tecnico-professionali e rilascia il
relativo certificato utilizzando i modelli approvati con decreto
del Ministro dell'industria, del commercio e dell'artigianato ai
sensi dell'articolo 3 del D.P.R. 447/1991.
Presidente
Pongo in votazione l'articolo 9.
Esito della votazione:
Presenti: 20
Votanti: 19
Favorevoli: 19
Astenuto: 1 (Maquignaz)
Il Consiglio approva
Presidente
Do lettura dell'articolo 10:
Articolo 10 (Norme finali)
1. Per quanto non previsto dalla presente legge, si applicano la
legge 46/1990 e il D.P.R. 447/1991.
Presidente
Pongo in votazione l'articolo 10.
Esito della votazione:
Presenti: 20
Votanti: 19
Favorevoli: 19
Astenuto: 1 (Maquignaz)
Il Consiglio approva
Presidente
Do lettura dell'articolo 11:
Articolo 11 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo dello Statuto speciale della Regione Valle d'Aosta
ed entra in vigore il giorno successivo a quello della data della
sua pubblicazione sul Bollettino ufficiale della Regione.
Presidente
Pongo in votazione l'articolo 11.
Esito della votazione:
Presenti: 20
Votanti: 19
Favorevoli: 19
Astenuto: 1 (Maquignaz)
Il Consiglio approva
Presidente
Pongo in votazione la legge nel suo
complesso.
Esito della votazione:
Presenti: 19
Votanti: 18
Favorevoli: 18
Astenuto: 1 (Maquignaz)
Il Consiglio approva
