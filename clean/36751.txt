Classificazione
ISTRUZIONE PUBBLICA
Università



Oggetto del Consiglio n. 686 del 24 settembre 2014 - Resoconto
OGGETTO N. 686/XIV - Interpellanza: "Riorganizzazione del
Corso di laurea in Scienze della Formazione primaria
dell'Università della Valle d'Aosta".
Presidente
- Qualcuno chiede la parola? Chiede la parola
il Consigliere Donzel, ne ha facoltà.
Donzel (PD-SIN.VDA) -
Grazie Presidente. Mi scusi, la
variazione dell'ordine del giorno mi ha colto di sorpresa.
Non è una sorpresa che ritorni su questo argomento che è stato
discusso a luglio, proprio alla luce di quanto dichiarava, a
luglio, l'Assessore, la dottoressa Rini, che diceva:
"In
conclusione, collega,
- oltre a questo
excursus
di
iniziative che l'Assessorato voleva mettere in campo appunto per
rafforzare il corso di formazione per quanto riguarda
l'insegnamento bi-plurilingue -
oltre a questo excursus di
quelle che saranno le azioni che verranno messe in campo per il
prossimo anno scolastico, consci comunque delle difficoltà che lei
ha sottolineato
- quindi si riconosceva che le difficoltà
presentate da noi, a luglio, erano fondate -
che abbiamo
riscontrato e di cui abbiamo cercato di farci carico e soprattutto
di risolvere questa situazione all'interno dell'Università"
.
Questo è agli atti, quindi...come dire? la situazione che noi
riteniamo molto critica è la seguente: noi stiamo spendendo
moltissimi soldi, importanti, in una facoltà che, secondo me, è
strategica per la Valle d'Aosta.
Noi siamo una Regione autonoma che fonda la sua autonomia sul
bilinguismo, sulla sua identità anche francofona. Quindi questa è
una caratteristica fondamentale della nostra attività: cercare di
formare gli insegnanti, in particolare quelli della scuola
dell'infanzia e primaria, perché sappiamo che lì avviene quella
formazione, quell'
imprinting
che consentirà ai nostri
cittadini di essere perfettamente bi-plurilingui. È più difficile
recuperare dopo, diventa un'abilità che alcuni hanno, possiedono, e
altri ne hanno meno; invece è noto che tutti i popoli imparano più
lingue nell'età addirittura prescolare e soprattutto nei primi anni
di scuola. Così funziona nel mondo: che tantissime persone, la
maggior parte degli abitanti del pianeta sono plurilingue, però
queste abilità le sviluppano nei primi anni di vita; le abilità
successive cominciano a diventare una cosa diciamo più ridotta per
persone che hanno più tempo, più competenze, più qualità anche
personali...quindi grande investimento della Regione autonoma Valle
d'Aosta sul corso di formazione.
Allora, quello che ho cercato di far capire l'altra volta - lei
mi ha dato una risposta e poi io sono andato a verificare una parte
della risposta - è se questa impostazione che ci siamo dati è
quella corretta oppure no, se stiamo investendo bene i nostri soldi
oppure no. Tra le risposte che lei ha dato, riscontrando questa
caratteristica...che oggi ha una valenza ulteriore, perché lei si è
anche impegnata pubblicamente a rafforzare l'insegnamento bilingue
e plurilingue nell'attuale scuola valdostana, impegno che lei ha
preso pubblicamente, con dichiarazioni pubbliche (e penso che se
l'ha preso lei l'ha preso a nome di tutto il Governo regionale),
fermo restando i nostri limiti di bilancio, perché oggi ci sarà...è
cominciato questa mattina, e continuerà tutto il giorno, un
cahier de doléances
di persone che hanno problemi di lavoro,
di persone che hanno problemi con il
welfare
e
quant'altro...quindi noi decidiamo di rafforzare questo sistema e,
per farlo, abbiamo una università.
Questa università è ben congeniata? Lei sostanzialmente risponde
di sì, perché lei dice: da quella scuola escono degli insegnanti
che hanno il titolo di francese C1, e quindi non c'è problema,
questi possono fare il lavoro di
full immersion
che abbiamo
in mente di costruire per la scuola valdostana. Allora io le dico:
vada a farsi il giro nelle università italiane, "italiane", e vada,
lei che ha studiato economia o qualcosa del genere, vada a vedere
cosa succede nelle Facoltà di Economia italiane, dove interi
insegnamenti sono erogati in lingua inglese, cioè nelle università
italiane insegnano pezzi di economia completamente in lingua
inglese, e ormai, se non sei in grado di seguire le lezioni di
inglese, ti dicono: "scusa vattelo a studiare e poi torna
all'università e iscriviti, perché qua si insegna in inglese"!
Cosa succede in Valle d'Aosta? Gliel'ho già spiegato l'altra
volta: intere lezioni sono impartite in italiano, cioè
sostanzialmente il 95 percento dell'attività didattica è fatta in
lingua italiana nell'università, poi si fanno dei corsi, e qui il
merito di questa interpellanza. Lei aveva detto: "sì, avete
ragione, ma noi compensiamo". Allora si fanno questi corsi...da una
verifica che abbiamo fatto noi, questi corsi non sono per tutti,
coprono solo una parte e sono dei corsi aggiuntivi, cioè non sono
la sostanza dell'insegnamento! Allora, o noi...e qui non è una
battaglia, guardi che non è una battaglia contro...vorrei spiegare
anche alla stampa, non è un'interpellanza contro l'Assessore Rini o
contro il Governo, è una cosa per cui ci interroghiamo se, in un
momento di difficoltà economica, non sia il caso di ritrattare - e
lo dico chiaramente - con i livelli ministeriali la strutturazione
del corso, perché noi non possiamo...le dico: numeri alla mano,
costa meno mandare gli studenti valdostani a laurearsi e acquisire
competenze didattiche in Italia, in una facoltà tutta italiana, e
poi dire: "spendiamo per un anno di
full immersion
in
Francia e in Inghilterra e li facciamo entrare nella dinamica
dell'insegnamento bi-plurilingue", perché così stiamo facendo un
lavoro che spendiamo un sacco di soldi per fare le cose che fanno a
Torino, Milano, Genova e poi dobbiamo spenderne altri, aggiuntivi,
per una formazione. Spendiamo due volte per avere degli insegnanti
che poi si scontreranno con la dura realtà dell'insegnamento
bi-plurilingue, che non è una passeggiata, che è molto complesso e
che tutto il mondo sta andando nella direzione
full
immersion
...lo dico io? No, lo dice il Ministro Giannini, che
quando parla di
full immersion
in inglese per gli scolari
italiani, dice: "potrebbero anche essere introdotti insegnanti di
madrelingua". Allora, noi siamo anche di madrelingua francese,
però, perché questa madrelingua possa diventare tale, bisogna che
uno già quando studia, studi in francese. Se studia in italiano e
poi deve insegnare in francese e in inglese, scusate, questa è una
cosa che non sta in piedi!
Quindi, ribadisco, la mentalità dell'università - e lo dico che
mi sentano anche i grandi "professoroni" dell'università, è quella
di dire: "cacciate i soldi, Regione Valle d'Aosta, che noi vi
facciamo corsi a go-gò in francese, aggiuntivi". Eh no, signori
miei! Questo tempo è finito, perché se qui stanno pagando i
lavoratori, stanno pagando le famiglie che non arrivano a fine
mese, qui qualcuno deve cominciare a fare le cose sul serio e bene
in Valle d'Aosta, anche nell'insegnamento bi-plurilingue
francofono! Basta ideologie, basta scontri, siamo tutti d'accordo
per fare più francese e più inglese ai nostri figli, ai nostri
nipoti, ma lo vogliamo fare con serietà, non con un sistema come
questo. Questo è un sistema, lo ripeto, onerosissimo, onerosissimo,
che rischia, per avere poi applicabilità, di costarci sempre di
più. Ma sì, mandiamoli dopo 5 anni a fare ancora un corso in
Inghilterra...scusa, durante i 5 anni non è possibile di fare
questi insegnamenti in francese? Non troviamo degli insegnanti di
madrelingua francesi che facciano questi corsi di didattica?
Allora, per fare questo non bisogna fare corsi aggiuntivi. Questo è
un tampone, è quello che cerco di spiegare qui, è un tampone che
non copre assolutamente il nostro fabbisogno di insegnanti
bi-plurilingui.
Per uscire da questo, certo, è una fatica durissima, bisogna
andare al Ministero e trattare anche una nuova riorganizzazione di
questo corso, ma politicamente c'è voglia solo di fare sventolare
bandierine o c'è la voglia di costruire veramente un percorso di
scuola bi-plurilingue valdostana che sia credibile e che dia una
vera opportunità ai nostri giovani? Allora non dobbiamo inventare
niente, copiamo da quelle che sono le università di riferimento in
Italia, dove l'insegnamento ormai avviene nelle lingue straniere
direttamente, cosa che io giudico scandalosa che qui avvenga solo
in alcuni casi e per grazia ricevuta, deve essere parte integrante
del corso.
Presidente
- Grazie Consigliere Donzel. La parola
all'Assessore Rini; prego, ne ha facoltà.
Rini (UV) -
Merci Monsieur le Président et merci collègue
Donzel pour porter à l'attention de cette salle ce thème.
Au sujet de cette interpellation, et pour vous fournir aussi des
informations plus complètes et plus claires, j'estime nécessaire de
commencer par quelques remarques préliminaires et quelques
considérations. Avant tout, je crois qu'il est opportun de
souligner et de rappeler que les choix relatifs à une éventuelle
réorganisation du cours de Licence en Sciences de la Formation
primaire, Licence magistrale de l'Université de la Vallée d'Aoste,
en vue de permettre effectivement une formation bi-plurilingue de
nos enseignants sont du ressort de l'Université elle-même, dans le
respect naturellement de la législation en vigueur. Cela dit -
après j'entrerai dans le mérite, surtout pour celle qui est
l'invitation du point de vue politique - je tiens quand même à
souligner l'importance de cette question, qui a déjà fait l'objet,
comme vous l'avez rappelé, collègue, d'autres interpellations et
ici même. Nous avions alors analysé dans les détails les
adaptations mises en oeuvre en fonction de la spécificité
linguistique de notre région sur laquelle il me semble inutile ici
d'y revenir. Je crois que l'objet c'est un autre, c'est un
autre.
Conscients de l'exigence d'assurer la formation linguistique des
étudiants, l'Assessorat de l'éducation et de la culture et
l'Université de la Vallée d'Aoste ont mis en oeuvre les synergies
interinstitutionnelles suivantes (comme j'avais déjà dit): le cours
de linguistique intégré, diverses initiatives de formation prévues
pour les enseignants de notre région dans le cadre du parcours
renouveau méthodologique de l'enseignement du français organisé par
l'Assessorat même et la poursuite de la collaboration entre
l'Université et la Surintendance des écoles pour la valorisation de
l'assistance linguistique assurée par les conseillers pédagogiques
de langue française. D'autres initiatives ont été mises en oeuvre
de manière autonome par l'Université de la Vallée d'Aoste et je n'y
reviens pas aujourd'hui parce que ce sont les mêmes qu'on a
rappelées au mois de juillet.
En ce qui concerne la seconde question, je tiens à signaler que
les initiatives prises par l'Assessorat de l'éducation et de la
culture en vue de l'instauration d'une collaboration
interinstitutionnelle fructueuse a été étendue aux étudiants du
Cours de Licence en Sciences de la Formation primaire, à titre de
stage de formation, ce n'est pas un cours en plus. Nous considérons
que tant l'Université que l'Administration régionale ont
l'intention de poursuivre le chemin entrepris à l'enseigne d'une
collaboration élargie afin d'assurer au plus grand nombre
d'étudiants la possibilité de suivre encore d'autres activités
formatives en français. Il ne s'agit donc pas, comme je disais,
d'une formation supplémentaire comme vous avez rappelé dans votre
interpellation, mais bien d'un stage dans le plan 2014-2015 et en
voie d'approbation par les organes compétents de l'Université. Je
conclurais en soulignant que l'Université s'est dite parfaitement
disposée à retoucher encore le plan d'étude du Cours de Licence en
Sciences de la Formation primaire en sus des modifications dont je
viens vous parler.
Concludendo, un po' per rispondere anche a quelle che sono state
le altre richieste giustamente avanzate, innanzitutto, come ho già
avuto modo di dire l'altra volta, condividiamo con lei la necessità
di mettere mano a questo corso di formazione; quindi anche il
dibattito in collaborazione tra l'Assessorato e l'Università è
costante e cercheremo al più presto di arrivare ad
aboutir
dei risultati che siano proficui, proprio nel senso che anche lei,
collega, giustamente auspicava. Se mi chiede, come mi ha chiesto
l'altra volta, e giustamente ha ricordato che non sono stata
abbastanza precisa nel dirle se è corretta o meno l'impostazione di
questo corso, le dico che tanto è stato fatto, ma no, non siamo
ancora ai risultati che anche noi auspichiamo, e che davvero ci
impegneremo anche nelle direzioni e anche con i suggerimenti che
lei ha portato per poterli raggiungere tutti insieme. Per quanto
riguarda invece l'insegnamento plurilingue c'è un punto ad hoc e
sarò più precisa in quella sede.
Président
- Il y a quelqu'un? La parole au Conseiller
Donzel pour la réplique.
Donzel (PD-SIN.VDA)
- Intanto ringrazio l'Assessore, ma
lei mi riconferma la validità di questo corso che non copre tutti
gli studenti, questo stage che, ripeto, non copre neanche la metà
degli studenti che sono iscritti al corso. Quindi tutto l'elenco
che lei aveva fatto a luglio...io ho preso quel pezzo e se vuole
poi andrò avanti, prenderò altri pezzi che lei ha elencato delle
tante misure per correggere quel piano di formazione in cui io,
intanto, dico non funziona già l'impostazione del piano, è
sbagliata; in più, tutte le misure aggiuntive risultano - da quello
che capisco io - insufficienti, costose, onerose, sono oneri
aggiuntivi per la scuola.
Allora io dico: se questa è l'impostazione di attesa e quindi di
continue dichiarazioni, di "faremo di più nelle scuole", ma se alla
base non ci arrivano gli insegnanti, quando ci troveremo a
discutere del suo famoso progetto di
full immersion
, ci
troveremo di fronte alla casistica inevitabile di un problema di
dover avere le risorse qualificate. Allora o continuiamo nella
finzione di fare degli inglesi con delle persone che non hanno
l'attitudine a insegnare l'inglese o altrimenti facciamo quello che
si fa in tutto il resto del mondo: a insegnare una determinata
disciplina deve essere una persona che quella disciplina la sa.
Secondo me, molti degli insegnanti valdostani hanno questa
formazione, ma sono sparsi sul territorio, sono sparsi sul
territorio, non sono tutti concentrati, non è così facile costruire
questi percorsi, ne abbiamo alcuni che sono ultrapreparati e
potrebbero insegnare in Francia e in Inghilterra senza problemi, e
ne abbiamo altri che, non per loro colpa, ma perché hanno fatto il
percorso corretto che è previsto, che non hanno questa attitudine.
Quindi questo è un problema oggettivo. Noi, almeno i nuovi,
dobbiamo portarli tutti a un livello di formazione altissimo.
Questo è il lavoro che dobbiamo fare.
Secondo me, è importante che si cominci almeno a prefigurare
quella cosa che oggi veramente mi ha deluso nel suo iniziale
intervento, in cui dice: "eh, ma a decidere un'evoluzione del piano
è l'università"...e vabbè, allora, se anche quando il Presidente
della Regione per una volta che è Presidente dell'università non
gioca la carta della politica e dice: "mettetevi a lavorare", cioè
qualcuno...se nessuno glielo dice questi mica lo preparano un piano
nuovo! Se ne stanno lì a coltivare la loro cattedra come l'operaio
che dice: "io zappo la mia zolla, se il datore di lavoro non mi
dice di provare a fare un metro più in là o a fare un metro più in
qua", lui dice: "io il mio lavoro lo sto facendo e anche bene"!
Infatti stanno facendo molto bene il loro lavoro, ma non è quello
che chiede la società valdostana a questo tipo di università! A
meno che non si decida di rinunciare a tutti quei progetti di
scuola,
full immersion,
eccetera, perché per farli
altrimenti bisogna spendere denaro pubblico, cioè dobbiamo andare a
fare dei reclutamenti particolari, o fare, come abbiamo fatto al
Liceo classico, aggiungere all'insegnante un altro insegnante, cioè
ne paghiamo due quando dovremmo averne uno! Questo modello, secondo
me, è a rischio in Valle d'Aosta, non abbiamo più le risorse. Non
dico che sia stato sbagliato quello che è stato fatto nel passato,
è stato fatto perché c'erano determinate risorse e si potevano
pagare due insegnanti in un'aula.
Oggi, per avere l'insegnamento di lingua, parlarne due, è un
controsenso, quando possiamo avere dei valdostani preparati che
fanno quel lavoro e non andare a cercare gente dalla Francia o
dall'Inghilterra a fare un lavoro che possono fare i nostri! Però
dobbiamo dar loro gli strumenti per arrivare lì; le altre
università lo fanno introducendo veri e propri corsi in lingua. La
Valle d'Aosta ha voglia di fare questa sfida qui? Tra l'altro
abbiamo, parallela, proprio dei corsi di lingue, lingue e turismo,
quindi non è che dobbiamo...stiamo anche andando come università in
quella direzione, si tratta di farlo nella facoltà più importante
che abbiamo dal punto di vista politico, cioè quella che serve a
fare i nuovi cittadini valdostani. Questo è quello che cerchiamo di
chiedere con questa interpellanza e speriamo che prima o poi
qualcuno ci ascolti.
