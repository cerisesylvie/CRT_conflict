Classificazione
ACQUE
Acque minerali e termali
LAVORO



Oggetto del Consiglio n. 509 del 7 aprile 2004 - Resoconto
OGGETTO N. 509/XII - Situazione finanziaria, produttiva ed
occupazionale dello stabilimento di acque minerali di Morgex.
(Interrogazione con risposta scritta)
Interrogazione con risposta scritta
Premesso:
- che mediante una convenzione del 1989, stipulata tra la
Regione e la Sorgenti Monte Bianco S.p.A. e oggetto di successive
modifiche, è stato finanziato l'insediamento di un'attività
concernente la produzione di acque minerali e bevande gassate nel
Comune di Morgex;
- che la Regione ha inteso perseguire i seguenti
obiettivi:
a) mantenere l'occupazione e favorire l'incremento e il
rinnovamento delle attività industriali nel proprio
territorio;
b) procedere alla captazione delle acque minerali delle
sorgenti Youla e Vittoria di Courmayeur e alla loro adduzione
nell'area ex Morgex Carbo;
- che nel 1998 il gruppo francese Castel ha acquisito la
maggioranza del capitale sociale della Sorgenti Monte Bianco -
Terme di Courmayeur S.p.A.
;
tutto ciò premesso, il sottoscritto Consigliere
regionale
Interroga
l'Assessore delegato per sapere:
1) quali tipologie di acque minerali e bevande gassate
vengono prodotte attualmente a Morgex, in virtù della captazione
effettuata da fonti valdostane, e quali sono invece semplicemente
imbottigliate o stoccate presso lo stabilimento: quali sono i
quantitativi riferibili alle singole attività;
2) quali sono state - fino ad oggi - le provvidenze
economiche erogate all'azienda di cui in Premessa, sia in termini
di contributi a diverso titolo sia in termini di finanziamenti: in
quest'ultimo caso a quanto assomma il montante ancora da
restituire;
3) quante persone sono attualmente impiegate presso lo
stabilimento di Morgex, quante di esse sono residenti in Valle
d'Aosta e se sono previsti incrementi occupazionali;
4) quali valutazioni esprime in merito al perseguimento degli
obiettivi che la Regione si era prefissata e se ritiene che le
clausole convenzionali pattuite siano state completamente
rispettate.
F.to: Tibaldi
Président - Le Conseiller a reçu la réponse par lettre n° 3112
en date du 1
er
avril 2004.
