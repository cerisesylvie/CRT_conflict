Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 69 del 5 ottobre 1983 - Resoconto
OGGETTO N. 69/VIII - DIBATTITO SULLA PROPOSTA GOVERNATIVA DI
RIDUZIONE DELLA QUOTA DI RIPARTO FISCALE SPETTANTE ALLA VALLE
D'AOSTA.
PRESIDENTE:
Ha chiesto di parare il Consigliere Mafrica,
ne ha facoltà.
MAFRICA - (P.C.I.):
Credo sia doveroso osservare in
merito alla notizia che è arrivata nei giorni scorsi di un taglio
di 2/10 alla quota di riparto fiscale, che a storia della Valle
d'Aosta in questi anni tende a ripetersi. Si registra ormai per la
quarta volta, nel giro di due anni, il tentativo di ridurre le
quote di riparto fiscale. La prima volta è successo nella primavera
del 1981, dopo che il governo aveva concordato con il Consiglio
regionale una quota di riparto pari a 9/10; lo stesso governo, con
un colpo di mano, presentò un disegno di legge, il 1493, con cui le
quote di riparto venivano decurtate a 7/10. Si trattò allora di una
decisione molto "facilona", nel senso che non si era tenuto conto,
in questo primo testo del fatto che per esempio lo Statuto della
Valle d'Aosta prevede almeno per una voce - i canoni per le
concessioni idroelettriche - la quota di 9/10, quindi riducendo
tutte le quote a 7/10 si andava contro un disposto costituzionale.
In quell'occasione la Giunta e la maggioranza ebbero un
atteggiamento rinunciatario; il nostro gruppo ed altri della
minoranza chiesero che il Parlamento ripristinasse i 9/10. Seguì
un'iniziativa del P.C.I. in Parlamento, cui poi si associarono
tutte le altre forze, che consentì di riportare a 9/10 il riparto
fiscale. La seconda volta in cui ci fu un tentativo di mettere in
discussione il riparto fiscale fu il 26 novembre del 1981;
ricordate tutti quando, come una bomba, in questo Consiglio è
giunta la notizia che il Presidente Pertini non aveva approvato il
riparto fiscale della Valle d'Aosta, ritenendolo uno strumento che
privilegiava una Regione rispetto alle altre. Il giorno dopo ci fu
da parte del Presidente Pertini una smentita e si disse che quel
comunicato era venuto da parte dei funzionari. Tuttavia ancora era
nell'aria questa volontà di colpire la Valle d'Aosta perchè nel
novembre scorso, al momento dell'approvazione del bilancio 1983, il
Presidente della Giunta ci parlò di una lettera del Ministro del
Tesoro Andreatta che intendeva ridurre per il 1983, con la legge
finanziaria, a 7/10 le quote del riparto fiscale della Valle
d'Aosta. Siamo adesso al quarto tentativo; il bersaglio è ancora
una volta il riparto fiscale della Valle d'Aosta. Credo che si
debba dire che questa volta il tentativo è più pericoloso ed ha più
possibilità di riuscire, perchè è stato preparato con cura.
Nell'art. 14 della legge finanziaria, mentre per altre questioni si
dice che questi provvedimenti valgono per il 1984, per ciò che
riguarda la Valle d'Aosta si dice: "a decorrere dal 10 gennaio
1984", il che significa esserci nel disposto dell'art. 14 della
legge finanziaria la volontà precisa di fare un taglio non per un
solo anno, in una situazione difficile, contingente, in cui tutti
devono fare dei sacrifici, ma definitivo. Pur nella brevità
dell'art. 14, si ha cura di portare a 7/10 tutte le voci, tranne
quella dei canoni idroelettrici, per non correre il rischio che ci
sia un ricorso alla Corte Costituzionale, perchè la legge tocca lo
statuto. C'è quindi la volontà precisa di raggiungere un obiettivo.
C'è anche il fatto, non trascurabile, che questa volta la manovra
contro la Regione Valle d'Aosta è inserita in un quadro più
generale, per cui ovviamente le pressioni che potranno essere fatte
dalla nostra Regione saranno meno significative in un contesto che
tocca tanti ceti, tante categorie, tante popolazioni. Credo che
comunque questo Consiglio regionale si debba esprimere in modo
chiaro. Per ciò che ci riguarda, abbiamo già detto in un comunicato
del nostro direttivo che non condividiamo il metodo e neppure la
sostanza di questa operazione. Non condividiamo il metodo perchè
qui con una legge calderone, con un articolo di poche righe, si è
andati a toccare una legge, la 690, che invece è fondamentale per
l'autonomia valdostana; è la legge che rappresenta il fondamento
stesso dell'autonomia finanziaria e quindi della possibilità
concreta dell'autogoverno in Valle d'Aosta. Certamente è sempre
possibile ridiscutere tutto, anche la legge 690, ma non credo che
il metodo migliore sia quello seguito oggi di inserire, con molta
disinvoltura, in una legge quadro generale come la legge
finanziaria questo articolo che riguarda la Valle d'Aosta. E' stata
anche un po' burrascosa a chiamata a Roma del Presidente della
Giunta, che da un punto di vista del metodo è criticabile, come è
criticabile il Presidente della Giunta quando usa metodi analoghi
nei confronti di altre Associazioni o Enti che gli chiedono un
incontro in Valle d'Aosta. Ma il Presidente della Regione è stato
informato all'ultimo momento ed il tempo dedicato dal Consiglio dei
Ministri a questa cosa è stato limitato. La critica che inoltre
facciamo è soprattutto di sostanza. Ci teniamo a dire che diamo un
giudizio molto negativo su come la Giunta regionale spende i propri
quattrini. Abbiamo detto, e lo ripeteremo ancora in altre
occasioni, che secondo noi c'è una incapacità di spesa: nel 1982
non sono stati impegnati quindi ci sono 68 miliardi disponibili;
nel 1982 i mandati di pagamento sono saliti da 43 mila a 52 mila,
fra cui 13.000 - il 25% - sono inferiori alle £ 100.000. Un quarto
delle operazioni che impegnano l'apparato burocratico
dell'Amministrazione regionale - dietro ogni mandato, c'è un lavoro
degli uffici, c'è una pratica, una delibera - è rivolto
all'emissione di mandati di importo inferiore a £ 100.000. Nel 1981
avevamo già denunciato come grave la cosa e la percentuale di
mandati era del 21%; nel 1982 tale percentuale è salita al 25%!
Dobbiamo anche dire che bisognerebbe esaminare con più
attenzione il modo di spendere della Giunta regionale perchè, per
esempio, prendendo in esame il bilancio del 1983 si vede che la
Regione spende direttamente solo il 51% e delle proprie risorse il
restante 49% lo trasferisce. Di questo 49%, una somma pari al 13%,
cioè 59 miliardi, li trasferisce direttamente a privati, non ad
associazioni, enti pubblici o istituzioni. Quindi ci sarebbero
molte considerazioni da fare sui meccanismi di spesa della Giunta
regionale; ma pur sottolineando questi aspetti, dobbiamo
distinguere fra i metodi utilizzati dalla Giunta regionale oggi e
quelle che sono le necessità della popolazione valdostana. La crisi
economica della Valle d'Aosta è grave, i lavoratori oggi presenti
qui ne hanno dato una testimonianza efficace ed indiscutibile:
anche se questi soldi fino ad oggi sono stati spesi non nel modo
migliore, credo comunque che per gli investimenti che bisognerà
fare siano necessarie alla nostra Regione delle risorse.
Diceva stamani il Consigliere Millet, ricordando una ricerca del
Sindacato, che nell'arco di due anni gli occupati nell'industria
effettiva, lasciando da parte le costruzioni e considerando proprio
le aziende metalmeccaniche, del legno, alimentari ecc., sono calati
da 8050 addetti a 6026: si sono persi 2024 posti di lavoro in due
anni, il 25% dal 1981 ad oggi. Ci sono, al di là di questi posti
già persi, 1248 posti in pericolo alla Cogne ed anche quelli
dell'Ilssa-Viola. Ci sono ancora dei posti in pericolo in altre
piccole aziende. Fare investimenti in Valle d'Aosta, una area
periferica rispetto all'area economica industriale italiana,
richiede delle risorse a disposizione superiori a quelle necessarie
in altre zone del paese. Quindi, tagliare questi 2/10 di riparto
significa togliere ala popolazione valdostana la possibilità di
vedere risolti dei problemi concreti. Non crediamo d'altronde che
la Valle d'Aosta possa essere chiamata a pagare due volte, questo è
stato sottolineato anche da altri. I cittadini valdostani
subiscono, come tutti gli altri cittadini italiani, i tagli sulle
pensioni, sulla sanità. La Regione valle d'Aosta, in quanto
istituzione, si vede effettuare i tagli per esempio sul fondo
sanitario, sui trasporti e su altre voci. Il ricorso ad un taglio
speciale come quello sul riparto non ci sembra giustificato. Ci
sembra anzi che a pochi giorni di distanza dalle dichiarazioni del
Presidente del Consiglio Craxi, di particolare attenzione alle
realtà autonomistiche, a pochi giorni di distanza dal voto dei
parlamentari valdostani a favore del Governo, perchè si era
dimostrata questa sensibilità ai problemi delle autonomie locali,
sia venuta un'azione che sconfessa in parte queste
dichiarazioni.
Chiediamo ai Parlamentari valdostani di prendere tutte le
iniziative necessarie in Parlamento, chiediamo alla Giunta
regionale di fare altrettanto, sottolineiamo che nella Giunta
regionale sono presenti forze che hanno i loro Ministri in questo
Governo, pensiamo che si debba chiedere al Governo di tornare sui
suoi passi, si debba chiedere al Parlamento di non approvare questo
articolo della legge finanziaria.
Noi, come partito, siamo contrari a questa legge finanziaria,
perchè ci sembra che nonostante determinate e roboanti affermazioni
di tagli necessari, di criteri di equità, non si sia seguito un
tipo di politica fondata sull'equità. Ancora una volta
prevalentemente sono stati colpiti i lavoratori a reddito fisso, i
pensionati: non mi risulta che ci siano articoli di questa legge
che colpiscono altre categorie. Ci sembra quindi che questa legge
finanziaria vada rivista: all'interno di questa revisione, si deve
tenere conto anche della necessità di ripristinare quella che è la
quota di riparto una volta decisa dal Parlamento per la Valle
d'Aosta. Faremo la nostra parte, siamo quindi favorevoli a votare
l'ordine del giorno che c'è stato proposto; dobbiamo dire che
vogliamo anche verificare un po' più in profondità la serietà della
volontà politica della maggioranza di fare questa battaglia in
difesa dell'autonomia valdostana. La nostra fiducia nella decisione
della Giunta nel condurre questa battaglia è anche messa in
discussione dal fatto che oggi vediamo presenti due Assessori e non
sappiamo dove siano gli altri, dove sia il Presidente della Giunta.
Non ci sembra che a questo problema del riparto si dedichi forse
tutta l'attenzione dovuta.
PRESIDENTE:
Ha chiesto di parlare il Consigliere Pascale,
ne ha facoltà.
PASCALE - (P.S.I.):
L'unica cosa che condivido del
discorso pronunciato dal Consigliere Mafrica è l'ultima frase
riguardo al rammarico per l'assenza del Presidente della Giunta. Io
credo, se vogliamo fare un dibattito produttivo su questo
provvedimento governativo, che esso vada innanzitutto sfrondato da
ogni strumentalizzazione politica per cercare di etichettare questo
provvedimento come volontà di questo o di quel partito nazionale.
La proposta, come tutti sanno, è venuta dal Ministro del Tesoro
Goria, che è un democristiano, ma non per questo noi riteniamo che
si possa o si debba accusare la D.C. nazionale o locale di voler
assumere un atteggiamento punitivo nei confronti della Valle
d'Aosta: siamo in presenza di un provvedimento del Governo che è un
organismo collegiale e che non può essere identificato con questo o
quel partito.
E' una strumentalizzazione anche parlare di violazione dello
statuto della Valle d'Aosta e quindi di possibile ricorso alla
Corte Costituzionale, perchè sappiamo tutti che non esiste nessuna
norma dello Statuto che prevede un riparto complessivo di 9/10;
l'art. 12 dello Statuto parla di una quota di tributi erariali da
concordare fra Stato e Regione e fa solo riferimento ai canoni
idroelettrici per i 9/10. E' vero che l'ordinamento finanziario del
1971 aveva già assegnato alla Regione i 9/10, ma è anche vero che
questo non può costituire un diritto acquisito, avente una valenza
costituzionale, perchè va collegato alla situazione di quell'epoca
e soprattutto va collegato al tipo di cespite che faceva parte di
quel riparto.
E mi pare che sia una strumentalizzazione, forse la peggiore,
quella di ridurre l'autonomia ad una semplice monetizzazione, fatta
di qualche decimo in più o in meno; l'autonomia è soprattutto
espressione culturale e non bisogna mai confondere uno strumento,
sia pure importante come quello finanziario, con l'essenza, lo
spirito, la finalità di una cultura.
Fatte queste precisazioni, mi pare che questo provvedimento ci
riporti indietro precisamente di due anni, ad una dibattito che
abbiamo già fatto fra tutte le forze politiche, per quanto ci
riguarda noi socialisti non cambiamo una virgola di quello che
abbiamo sostenuto allora. Dicemmo allora che si trattava, rispetto
alla proposta che aveva presentato il Governo con l'assegnazione
dei 7/10, di un riparto equo e soddisfacente: equo, perchè se da un
lato sembrava punire la Valle d'Aosta in quanto assegnava solo i
7/10 anzichè i 9/10 del reddito effettivamente prodotto in Valle,
dall'altra la premiava in quanto includeva in questo riparto un
gettito doganale che, per essere frutto di un'economia di transito,
difficilmente potrebbe essere considerato sotto il profilo
giuridico-costituzionale un diritto statutario. E vorrei ricordare
che la primitiva ipotesi, oggetto di stesura al Ministero delle
Finanze da parte del Ministro Reviglio, prevedeva l'assegnazione di
9/10 per quello che riguardava il reddito effettivamente prodotto
in Valle e di 5/10 per quello che riguardava il gettito doganale.
Se fosse passata questa proposta, sicuramente le entrate regionali
sarebbero state minori, ma nessuno avrebbe potuto contestare questo
riparto, nè qui nè a Roma. Si preferì invece, d'accordo anche con
la Regione, e per ragioni di facilità contabile, trovare una
mediazione che fu quella dei 7/10. Una soluzione che fu ritenuta
soddisfacente dall'allora Giunta regionale, che è poi l'attuale, e
da tutti i partiti della maggioranza, compreso il P.S.I. ed escluso
il P.C.I..
Fu proprio il P.C.I.,. che non perde mai occasione per cercare
di dimostrare di essere il primo della casse, che portò poi una sua
proposta in Parlamento e con un gioco a scavalco fece approvare dal
Parlamento il solito compromesso pasticcione. La soluzione
pasticciona era questa: 7/10 per i primi due anni, perchè a
situazione del paese richiedeva dei sacrifici, 9/10 dal 1983 perchè
gli ottimisti prevedevano una situazione politica - economica di
sviluppo del paese. Fra l'altro vorrei sottolineare che era una
decisione superflua perchè nessuno, tantomeno il P.S.I., aveva
sostenuto nel 1981 o sostiene adesso che i 7/10 debbano
considerarsi un dato definitivo da valere per sempre. Era un dato
collegato con una determinata situazione del paese, è un dato che
può mutare in presenza di situazioni diverse, in presenza di una
situazione di pieno sviluppo. Ma allora, se le considerazioni che
furono ritenute valide due anni fa, approvate anche dal Parlamento
in una situazione economica particolare del paese, a maggior
ragione queste considerazioni dovrebbero essere ritenute valide
oggi, perchè ritengo che la situazione del paese non sia cambiata
se non in peggio. Non sto qui ad elencarvi i dati fallimentari
della nostra economia: chi non vuole intendere questi dati, chi
vuole continuare a giocare allo sfascio, a mio avviso o è un
irresponsabile o vuol fare solo della demagogia; oppure è un
ipocrita che grida da Aosta e magari poi veste la pelle di
agnellino a Roma, oppure, al di là delle dichiarazioni di facciata,
non crede in quel che va predicando. Noi ci crediamo e siamo
coerenti ad Aosta come a Roma e diciamo subito che se si vuole
oggi, in questo Consiglio, porre il Governo sul banco degli
imputati perchè così è più facile per tutti, su queste posizioni
che sono posizioni strumentali e demagogiche, non ci sarà l'assenso
del P.S.I., e non perchè siamo meno autonomisti degli altri -
perchè lo spirito autonomistico fa parte della nostra essenza di
socialisti e non sentiamo affatto il bisogno di dimostrarlo
attraverso una quantificazione monetaria -e nemmeno perchè come
partito ci identifichiamo completamente nella manovra economica che
il Governo ha adottato - anzi su di essa abbiamo le nostre riserve
e le nostre perplessità - ma perchè siamo consapevoli che dopo anni
di rinvii, di non scelte, di non governo, siamo giunti al limite
della rottura di tutto il sistema produttivo socio-economico
italiano e che se non si avvia subito una azione di risanamento con
sacrifici da parte di tutti, le conseguenze saranno peggiori e lo
saranno per tutti, anche per la Valle d'Aosta, e potrebbero essere
non solo di tipo economico ma anche di tipo politico,
istituzionale, con pericoli questa volta sì per l'autonomia, per la
vera autonomia, perchè la storia ci insegna che è nella situazione
di sfascio che crescono le tentazioni autoritarie ed
involutive.
Quindi è in questo contesto che va inquadrato il provvedimento
governativo che riduce il riparto di 2/10 ed è in questo contesto
che questo provvedimento, a nostro avviso, ha una sua validità
politica e morale, anche se sono errate le altre valutazioni che
sono state addotte a giustificazione di questo provvedimento. Non è
possibile parlare di equiparazione della Valle d'Aosta alle altre
Regioni, perchè anche sul piano finanziario la Valle d'Aosta ha una
sua specificità, in quanto ha nel suo bilancio spese che sono di
competenza dello Stato, che altre Regioni non hanno, come quella
del personale scolastico. Evidentemente questo è frutto di una
disinformazione che esiste in tutti gli ambienti governativi: sta
al Governo regionale o a chi tiene i contatiti con il Governo
centrale spiegare queste cose ed anzi porle sul tavolo della
discussione come uno dei primi punti di una trattativa da aprire
con il Governo centrale. L'altro punto è quello di far presente che
se è vero che la situazione del paese è peggiorata, è anche vero
che è peggiorata la situazione economica della Valle d'Aosta, con
un settore industriale che è in via di smantellamento, quindi con
una necessità di investimenti produttivi che rilancino
l'occupazione; la nostra proposta è questa: senza irrigidirsi su
questioni di principio che non sarebbero capite e quindi
risulterebbero improduttive in questo momento, chiediamo che il
Governo regionale apra una trattativa con il Governo centrale
perchè questo è il momento più favorevole e ponga sul tavolo della
trattativa, da un atto quelli che sono i problemi prioritari della
Regione Valle d'Aosta, dall'altro quelle che sono le proposte
operative concrete per investimenti produttivi che si vogliono fare
in Valle d'Aosta per poter accedere a quel fondo nazionale di
investimenti per il quale mi sembra che il Governo abbia già dato
la sua disponibilità, ma senza garanzie certe.
E' per questi motivi che non possiamo votare l'ordine del giorno
proposto dalla maggioranza; lo possiamo votare se questo può essere
emendato nel senso di accogliere le nostre richieste.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND - (N.S.):
Prima di affrontare il problema posto
dall'art. 14 del disegno di legge sulla finanziaria, vorrei fare
una premessa di carattere generale su questo disegno di legge,
perchè se è vero che l'articolo del disegno di legge che ci tocca
più direttamente è il 14 - ci tocca direttamente in quanto Regione
Valle d'Aosta - l'intero disegno di legge ci tocca in quanto
cittadini, in quanto lavoratori, amministratori, in quanto
appartenenti ad una U.S.L., in quanto appartenenti ad un
Comune.
Quindi se è giusto in questa sede riservare un'attenzione
particolare all'art. 14 del disegno di legge, è però anche doveroso
esprimere un giudizio complessivo sulla manovra economica di
insieme prefigurata dal disegno di legge per a finanziaria 1984.
Una manovra su cui noi diamo un giudizio nettamente negativo per
alcuni motivi molto semplici, che sinteticamente elenco: perchè, ad
esempio, questa manovra opera dei drastici tagli sulle pensioni e
sulla spesa sanitaria in modo indiscriminato; perchè ancora una
volta sottrae risorse che dovevano essere destinate ai Comuni e
rimanda ad un futuro non definito il ripristino della autonomia
impositiva dei Comuni; perchè nella manovra delle entrate, nel
cercare di tamponare il disavanzo dello Stato, si introduce questo
sconcertante condono dell'abusivismo edilizio che è veramente un
gesto che non può one essere criticato per tutte le conseguenze che
potrà comportare.
Infine, è una manovra inaccettabile perchè ancora una volta si
rinuncia a colpire adeguatamente l'evasione fiscale, si rinuncia ad
andare ad attingere là dove si sono formate le grandi rendite.
Quindi noi diamo un giudizio nettamente negativo sulla manovra
economica delineata dal Governo attraverso questo disegno di legge
e crediamo che su questo debba esprimersi anche il Consiglio.
Che giudizio dare, all'interno di questo ampio disegno di legge,
dell'art. 14 che riguarda direttamente la Regione Valle d'Aosta? A
questo proposito facciamo una netta distinzione tra il metodo con
cui è inserito tale articolo ed il merito della riduzione di
2/10.
Per quanto riguarda il metodo, riteniamo che il modo in cui ha
agito il Governo sia grave, inaccettabile e profondamente lesivo
dell'autonomia valdostana. La legge del 1981 era stata il frutto di
una lunga trattativa, era stata concordata fra Regione e Stato, al
di là del merito della legge su cui avevo e mantengo una serie di
obiezioni, era stata - come del resto prevede lo Statuto -
elaborata attraverso una contrattazione, mentre invece questo non è
accaduto con questa legge finanziaria che si configura
oggettivamente come un colpo di mano.
Aveva ragione il Consigliere Perrin stamani quando diceva che
proseguendo di questo passo, ogni anno, ogni legge finanziaria,
potremmo trovarci decurtati di 1/10, 2/10, 3/10, ecc., cioè si crea
una situazione di estrema incertezza. Questa situazione di
incertezza per quanto riguarda le entrate viene poi ad ostacolare
quello che è il compito programmatorio della Regione (a parte il
fatto che la Giunta regionale della Valle d'Aosta non fa
programmazione, ma se volesse farla, è chiaro che dovrebbe contare
su entrate certe e non solo per un anno, ma per un arco di tempo
ben definito), quindi è necessario che non possa essere manomesso
attraverso una legge finanziaria.
Né vale, a nostro avviso, il discorso, che mi pare sia stato
fatto da alcuni rappresentanti del Governo, che la Regione non
riesce a spendere adeguatamente i suoi soldi: questo riguarda la
nostra capacità di spesa, è un dibattito che dobbiamo fare
all'interno del Consiglio regionale della Valle d'Aosta, non può
essere motivo per il Governo di sottrarre altre risorse alla Valle
d'Aosta. Per quanto riguarda il metodo, ribadiamo il nostro
giudizio estremamente negativo, anche con un ordine del giorno che
presenterò successivamente; crediamo che sia necessario aprire una
battaglia da parte di tutte le forze politiche perchè la quota di
tributo erariale che spetta alla Valle d'Aosta sia inserita
all'interno dello Statuto, in modo che questa non sia più
modificabile attraverso una legge ordinaria.
Si parla tanto di revisione dello Statuto; uno dei punti
fondamentali -è un discorso questo che poi si potrà fare parlando
del programma di legislatura - dovrà essere quello di inserire
all'interno dello Statuto la quota di tributo erariale che spetta
alla Valle d'Aosta per impedire che una qualsiasi legge finanziaria
elimini una parte delle nostre entrate.
Per quanto riguarda il merito della riduzione da 9/10 a 7/10, il
nostro giudizio è completamente diverso: l'aveva- mo già detto
anche rispetto alla legge del novembre 1981. Riteniamo che non
fosse giusto dare alla Valle d'Aosta i 9/10 delle entrate di tutti
i tributi erariali riscossi in Valle d'Aosta, ed io credo che un
qualsiasi Consigliere di questa Assemblea che voglia affrontare con
sincerità questo problema, che voglia fare dei calcoli onesti, non
potrà che giungere a questa conclusione: che con quel tipo di legge
del novembre 1981 la Regione Valle d'Aosta veniva ad avere non i
9/10 degli introiti dello Stato, ma i 12/10, i 13/10 di quello che
lo Stato incassa in Valle d'Aosta. Questo dato è facilmente
dimostrabile; a legge sul riparto fiscale del novembre 1981
prevedeva che su quasi tutti i tributi erariali - ce ne sono alcuni
che sono rimasti esclusi - a Valle d'Aosta veniva ad avere i 9/10,
però oltre a questi la Valle d'Aosta ha tutte le entrate che le
derivano da leggi settoriali dello Stato, sui trasporti, sui
consultori, ecc.; non è che lo Stato sospenda queste erogazioni
perchè abbiamo i 9/10 del riparto, ma continua a pagare al di fuori
dei 9/10 e questo fa sì che a Valle d'Aosta abbia i 12/10, i 13/10
rispetto a quel che versa lo Stato. Questa non è una condizione di
autonomia finanziaria: la legge del novembre 1981 configurava una
situazione di privilegio della Valle d'Aosta, ed in proposito
condivido, anche se non appartengo a quel partito ed anzi critico
il comportamento del P.S.I., l'opinione dell'On. Amato quando ha
parlato di privilegio, ritengo che abbia usato il termine giusto.
Il Consigliere Pascale ha accennato ad un altro fatto anomalo di
questa legge del novembre 1981, per cui a Valle d'Aosta veniva e
continua ad avere i 9/10 delle entrate sull'I.V.A. di importazione,
su merci che casualmente transitano attraverso la Valle d'Aosta ma
che sono dirette in qualsiasi parte d'Italia. Non si tratta di
pochi miliardi, ma di 150-170 miliardi che non sono frutto del
lavoro valdostano, e che ritornano per i 9/10 nelle casse della
Regione in modo che è altamente discutibile. Era giusto proporre
una quota di quelle entrate perchè abbiamo un danno dal passaggio
dei TIR ed abbiamo dei costi sociali, ma non i 9/10 perchè è
un'entrata ingiustificata. Noi abbiamo raccolto dei dati e li
abbiamo pubblicati su un libro, edito prima della campagna
elettorale, in cui abbiamo fatto un'analisi di quella che è a
situazione del bilancio regionale; abbiamo fatto un confronto per
quanto riguarda i bilanci di previsione del 1982 fra Regione Valle
d'Aosta e le altre Regioni del Nord Italia e lo Stato italiano.
Risulta da questo confronto che la Regione Valle d'Aosta aveva
entrate previste nel 1982 - il consuntivo diventerebbe troppo
complicato farlo, ma non è cambiato molto - di ca. 4 milioni per
abitante, cioè il doppio di quelle previste dai bilanci di
previsione di altre Regioni - badate bene - a statuto speciale del
Nord Italia: Friuli, Trentino Alto Adige. Erano entrate da 4 a 6
volte superiori rispetto alle entrate di Regioni ordinarie del Nord
Italia: Piemonte, Lombardia, Veneto. Non solo, ma c'era questo dato
stupefacente, che le entrate della Regione Valle d'Aosta, in
proporzione agli abitanti, erano superiori alle entrate dello
stesso Stato italiano, per cui se lo Stato italiano nel 1982
prevedeva di incassare 2,5 milioni per ogni abitante e prevedeva di
dare alla Valle d'Aosta una quota consistente di questi tre milioni
799 mila, di fatto veniva a dare alla Valle d'Aosta più di quanto
riceveva mediamente dagli abitanti. Ultimo dato: i 9/10 che a Valle
d'Aosta introita sono imposti e riscossi dallo Stato, quindi la
Valle d'Aosta non ha nessuna spesa per la riscossione perchè tutto
il personale è pagato dallo Stato, non solo, ma non ha nessun
problema politico, di impopolarità, derivante dall'imposizione
fiscale; poiché raccoglie semplicemente quanto arriva dalle imposte
one lo Stato pone e aumenta, pertanto non possiamo negare che la
Valle d'Aosta si trovi in una situazione di privilegio, tanto è
vero che la Regione, pur avendo competenza in materia fiscale
perchè ci sono due articoli dello Statuto che le danno potestà
impositiva e di controllo sull'evasione fiscale, non ha mai voluto
nè vuole oggi usare questi articoli, perchè vorrebbe dire andare a
controllare i cittadini, fare una certa politica che procura una
certa impopolarità.
Se questo è il quadro della situazione, in questi due, tre anni
che sono passati dall'approvazione della legge - non dico queste
cose per la prima volta, le abbiamo dette in diverse sedi - non ho
mai trovato una risposta convincente. Se qualcuno mi avesse detto
che quel che dicevo era sbagliato, ne avrei preso atto. Alla luce
di queste considerazioni, se non vengono modificate, è chiaro che
la situazione di 9/10 era di particolare privilegio e del resto
anche il Parlamento se ne era reso conto, tant'è vero che per farla
passare si è dovuto prevedere il regime transitorio di due anni con
i 7/10. E' stata una situazione di mediazione, è stato un pasticcio
attraverso il quale si è fatto passare questo disegno di legge. E
quelli che il Consigliere Mafrica definiva gli attacchi alla legge,
alla autonomia che ci sono stati con Reviglio, il Presidente
Pertini, la lettera di Andreatta e quest'ultima legge finanziaria,
può darsi che siano degli attacchi ad una certa situazione che si
era determinata, ma il fatto stesso che questi tentativi si
ripetano sta ad indicare non una malvagità particolare, immotivata
da parte dello Stato nei confronti della Valle d'Aosta, ma la
constatazione che è debole la legge in sè, che non sta in piedi con
i 9/10 così concepiti. Per questo continuamente viene fuori il
problema e continuerà a venire fuori se manterremo questo sistema.
Per cui, se diamo un giudizio profondamente negativo sul metodo,
diciamo anche che questi 9/10 non stanno in piedi se non si vuole
avere una situazione di privilegio. Se si vuole una situazione
equa, certamente i 7/10, oppure i 9/10 sul resto ed i 5/10
sull'I.V.A. di importazione, rappresentano una soluzione molto più
equilibrata.
Un'ultima osservazione riguarda il modo con cui in Valle d'Aosta
si da informazione su questi problemi. Leggendo i giornali di
questi giorni ci si accorge che sono state dette le cose più
assurde su questa disposizione della legge finanziaria. E' stato
detto che si decurtava il bilancio della Regione del 1983, quando
l'articolo parte dal 1984. Ci sono state tante cose errate, persino
il Presidente della Giunta - e questo mi stupisce - stamani nel suo
intervento ha detto delle cose inesatte, affermando che la legge
finanziaria riduce da 9/10 a 7/10 tutte le imposte previste dalla
legge del novembre 1981. Questo non è vero, perchè, come ha detto
il Consigliere Mafrica prima, su una voce il Consiglio dei Ministri
ha avuto cura di mantenere i 9/10, perchè previsto dallo Statuto.
Ritengo che dobbiamo contrattare in modo che venga stabilita una
ripartizione più equa fra Stato e Regione e che questa ripartizione
venga inserita all'interno dello Statuto, in modo che non sia più
facilmente modificabile.
Sulla base di queste considerazioni, ritengo che l'ordine del
giorno presentato dalle forze di maggioranza sia inadeguato, sia
perchè limita il discorso all'art. 14 e non fa nessun cenno al
problema più complessivo della legge finanziaria, sia perchè
contiene delle affermazioni che a mio avviso non stanno in piedi.
Quindi propongo un diverso ordine del giorno all'attenzione del
Consiglio.
PRESIDENTE:
Ha chiesto di parare il Consigliere Tamone,
ne ha facoltà.
TAMONE - (U.V.):
Oggi non ero preparato, ma quando parla
il Consigliere Riccarand sono sempre stupefatto e poi non parliamo
di quello che ha detto il Consigliere Pascale, che conosco meno, ma
che mi fa drizzare i capelli sulla testa, perchè lui purtroppo in
Italia conta più del Consigliere Riccarand.
Intanto cominciamo a dire che se a questo punto il Consigliere
Riccarand la mette così, noi nello Stato italiano non ci vogliamo
più stare.
Evidentemente il discorso è di questo tipo, è un discorso di
principio che va alle radici della nostra autonomia; noi qui non
abbiamo voluto starci, ci hanno obbligati a rimanere senza neanche
chiederci un parere, che noi volevamo dare nel 1945. E' da questi
presupposti che parte il nostro discorso perchè se dimentichiamo
tali presupposti, tutto cade. E' questo il discorso politico
sostanziale, poi, se vogliamo anche entrare nel merito
amministrativo, ricordo quello che diceva Luigi Einaudi quando, nel
1948, si è votato lo Statuto della Regione Autonoma Valle
d'Aosta.
Lo ripeto, sono poche righe ma molto chiare, che spiegano perchè
noi continuiamo a ribadire, anche da un punto di vista di giustizia
e di equità, al di la del fatto politico più vasto che riguarda la
nostra autonomia, che i 9/10 sono giusti per la Valle d'Aosta, il
perchè lo diceva allora un signore che era molto qualificato a
farlo, non amante delle autonomie ma sicuramente statista valido,
che aveva presente il problema di una popolazione che conosceva
benissimo in quanto veniva sovente in Valle d'Aosta e della Valle
d'Aosta aveva una concezione molto più precisa di altri valdostani.
Luigi Einaudi diceva che, data la piccolezza del territorio, visti
i bisogni della Valle, lo stato le doveva assegnare anche i 9/10 di
tutte le sue entrate erariali, dando anche di più di quello che ha
dato alle altre Regioni. Questo non l'no detto io: questo era il
frutto del dibattito ala Costituente quando si è discusso lo
statuto della nostra Regione. Lo Stato italiano questo lo aveva gia
fatto nel 1971 accordandoci i 9/10 dopo una trattativa che era
stata serrata e lunga, ma che aveva dato questi risultati; una
trattativa alla quale avevano partecipato tutti i partiti italiani,
in particolare la Democrazia Cristiana, che l'aveva iniziata a suo
tempo con il compianto avv.to Bionaz; in seguito l'avv.to Dujany, a
nome della maggioranza che c'era in quel momento, aveva concluso
questo discorso. Quindi i 9/10 erano gia stati accettati nel 1971 e
non si vede perchè nel 1983 devono essere rifiutati.
Per quanto riguarda a questione delle competenze, ripeto che la
Valle d'Aosta ha competenze diverse da quelle di altre Regioni a
Statuto Speciale, e da una ricerca fatta dagli uffici della
Regione, ce ne sono per cinque pagine di queste competenze, e
possiamo anche leggerle. Non c'è solo la scuola, non ci sono solo i
servizi forestali, ci sono per esempio le strade e la viabilità,
che non sono competenze di nessun altra Regione che costano una
barca di soldi alla Valle d'Aosta; ci sono i compiti della
Prefettura, che svolgiamo tutti e che costano parecchio alla
Comunità valdostana. Per cui i 9/10 ce li hanno dati perchè da
calcoli fatti, anche da un punto di vista di giustizia
amministrativa, lo stato italiano nel 1971 ha riconosciuto che alla
Valle d'Aosta questo riparto è necessario per adempiere alle
funzioni che ha. Poi non bisogna dimenticare che quando è stata
votata la legge 690, è stata fatta solo la modifica per quel che
riguarda i 7/10, lasciando fuori l'energia idroelettrica; però non
si sono ricordati di eliminare, per esempio, gli artt. 17,18 o 19
della legge 690 che prevedono che anche con passaggi di competenza
di altro genere alla Regione non ci saranno più altri
finanziamenti, che con i 9/10 dovrà fare tutte quelle cose che le
sono state delegate nel 1978 e quelle che le verranno delegate in
avvenire.
E' stato affermato da qualcuno del P.S.I. che noi siamo dei
privilegiati: parlo dell'On. Amato, che ha detto, in risposta a
questa domanda: "Resta la contemporaneità di una manovra che
colpisce due volte i valdostani, come italiani, come tutti, e poi
in termini particolari come Regione Valle d'Aosta o lei dice che
invece con questa manovra il Governo ha voluto togliere un
privilegio?". - "Ma insomma, ecco, in qualche modo io dico con
franchezza che anche se lei ha detto in modo brutale entrambe le
cose, rimanendo nella brutalità della sua alternativa mi pare più
corretta la seconda della prima". La seconda è quella di togliere
un privilegio.
Adesso voi siete più sensibili dell'On. Amato, voi qui ci
vivete, capite meglio i problemi, però che un Sottosegretario di
Stato non abbia la memoria storica di ricordarsi certi discorsi che
sono stati fatti dalla Costituente, e venga qui a predicare...
INTERRUZIONE...
Non so se il Ministro del Tesoro se n'è ricordato, ma ritengo
che quando si è alla guida di un Governo si hanno anche
responsabilità maggiori di quelle degli altri. Sono convinto che se
l'On. Craxi avesse detto alla riunione del Consiglio dei Ministri
che la modifica dell'On. Goria non sarebbe stata accettata,
certamente non se ne sarebbe parlato per più di trenta secondi. Di
questo sono certo, come sono certo che particolari posizioni danno
anche possibilità di agire maggiori di altre. Non per niente Craxi
si è battuto per cinque anni per diventare Presidente del
Consiglio, o forse conta meno degli altri adesso?
Anche noi crediamo alla collegialità del Governo, ma sappiamo
che nella collegialità ce ne sono gia otto che sono più grandi
degli altri ed uno che è più grande degli altri otto.
Siamo convinti che quello che abbiamo presentato come ordine del
giorno sia un ordine del giorno da approvare; eventualmente si
potrebbe dire, accettando certe idee del Consigliere Pascale, che
si faccia come si è fatto quando si è approvato per la prima volta
il riparto fiscale, cioè stante la situazione di difficoltà del
resto del paese, per un anno o due riduciamo a 7/10 e torniamo poi
al regime di 9/10. Ma se rinunciamo al regime di 9/10 siamo
perduti, questo è un diritto acquisito per la Valle d'Aosta.
Se poi in questo momento in Valle d'Aosta c'è una entrata
particolare che è quella dello sdoganamento dei. TIR, ci sarebbe da
fare un lunghissimo discorso che coinvolge tante problematiche.
Secondo me, è il minimo che si può fare prendere su quell'I.V.A. i
9/10 per pagarci solo una parte dei danni che i TIR arrecano più
generalmente a quello che è un discorso della Valle d'Aosta.
Sul resto, sulle altre entrate che sono nostre non c'è da
discutere. Non crediamo inoltre one costruire l'autostrada vorrà
dire aumentare il passaggio dei TIR: per noi vuol dire solo
diminuire il disagio delle popolazioni che devono subire il danno
del passaggio dei TIR.
Speriamo che l'ordine del giorno che abbiamo presentato stamani
sia accettato e, al limite, se si vuole integrarlo con quella idea
che era venuta fuori all'ultimo momento che possa tener conto
dell'esigenza dello Stato italiano che versa in particolari
difficoltà, potremo anche accettare che si discuta su questo, per
vedere di arrivare ad un ordine del giorno unitario.
PRESIDENTE:
Ha chiesto di parlare il Consigliere Aloisi,
ne ha facoltà.
ALOISI - (M.S.I.):
In questa aula si è affrontato un
discorso molto delicato. Ho sentito l'intervento del Consigliere
che mi ha preceduto, il quale ha fatto alcune affermazioni che se
venissero ascoltate dai nostri governanti a Roma, farebbero loro
drizzare i capelli in testa. Sono affermazioni molto pungenti, che
denotano one nell'animo del partito di maggioranza relativa
serpeggia una tendenza autonomistica, che c'è gia, però in senso
disgregatore. Sta succedendo in Italia che in alcune Regioni a
carattere autonomistico come la Valle d'Aosta, il Trentino Alto
Adige, il Friuli Venezia Giulia, si ha un eccessivo spostamento di
questa autonomia, che proseguendo di questo passo, porta
necessariamente alla disgregazione dello Stato nazionale.
Chiaramente non possiamo accettare questo modo di concepire
l'autonomia: è stata fatta un'affermazione molto dura quando si è
detto che nel 1948 si sarebbe anche potuto scegliere in altro modo
se fosse stata data a possibilità, e questo è grave.
Entrando nel merito del riparto fiscale, condivido
l'impostazione che qui è stata data, di violazione legislativa da
parte del Governo, perchè viene ad essere modificata una legge
dello Stato che è stata votata in Paramento. Per quanto riguarda il
riparto fiscale sono d'accordo sull'ordine del giorno presentato
dall'Union Valdôtaine. Per quanto riguarda il privilegio che può
venire alla Valle d'Aosta, in base anche allo Statuto Speciale del
1948, bisogna accettarlo, perchè se è una legge dello Stato che lo
stabilisce, bisogna prenderne atto. Quindi voterò a favore
dell'ordine del giorno dell'Union Valdôtaine, però le affermazioni
fatte sono molto pesanti.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Questo attacco che il
Consigliere Tamone ha fatto, attacco anti italiano, è
sproporzionato, fa tornare le autonomie indietro di trent'anni. Non
penso che sia un metodo democratico quello di attaccare con
atteggiamenti violenti, come ha fatto il Consigliere Tamone.
Ma per tornare brevemente alla riduzione ai 7/10, penso sia
stata necessaria in un contesto economico nazionale. Naturalmente
la Giunta può avviare delle trattative con il Governo nazionale per
quanto riguarda l'autostrada, per quanto riguarda la programmazione
delle industrie. Per questo io chiedo una sospensione del
Consiglio, perchè non voterò a favore dell'ordine del giorno, ma
sono disponibile a discuterlo con altri gruppi qui presenti, se c'è
la possibilità di portare degli emendamenti. Formalizzerò la
richiesta di sospensione prima del voto.
PRESIDENTE:
Ha chiesto di parlare il Consigliere Fosson,
ne ha facoltà.
FOSSON - (D.C.):
Riesaminando quella che è stata la
campagna elettorale delle scorse elezioni politiche, durante la
quale la D.C. era stata accusata da malte parti, ma anche
soprattutto dal P.S.I., di rigore di stampo inglese (quello della
Lady di Ferro) o di stampo americano (quello del Presidente
Reagan), trovarsi oggi con provvedimenti e di questo tipo condotti
da un governo di tipo socialista - il primo governo della storia
italiana - può anche farci, per certi versi, piacere. Cioè, quando
noi abbiamo sostenuto in campagna elettorale che occorreva prendere
delle decisioni, al limite anche drastiche, per risolvere delle
situazioni ormai incancrenite, siamo stati accusati in particolar
modo dal P.S.I.. Che questo partito sia oggi addivenuto alle nostre
tesi può anche farci piacere e ci fa piacere. Diciamo questo:
decisioni drastiche occorreva prenderne e le ha prese il Governo
nella sua unita. Non ci è piaciuta la battuta del Segretario
socialista, quando sostiene che è il Ministro Goria ad aver preso
certe decisioni. In effetti il Consigliere Pascale oggi ha corretto
il tiro. C'è o dovrebbe esserci un'unita di intenti all'interno del
Governo nel predisporre certi obiettivi per l'intero Stato
italiano. E' chiaro che queste decisioni possono urtare e urtano di
fatto pesantemente contro degli interessi precostituiti e anche
contro giuste aspettative, imponendo sacrifici a chi è meno in
grado di accoglierli. E proprio in questa ottica noi crediamo che
una serie di provvedimenti che sono configurati nel disegno di
legge debbano essere modificati in Parlamento: quello che è stato
proposto dal Governo è una traccia importante di lavoro, che deve
essere però suscettibile di modificazioni e le forze politiche
nella loro autonomia in Parlamento devono apportare dei correttivi
che siano validi a loro giudizio.
Per quanto riguarda il caso specifico della Valle d'Aosta, ho
firmato a nome della D.C. l'ordine del giorno presentato dalla
maggioranza ed in questo ordine del giorno ci riconosciamo.
Sosteniamo che c'è una legge approvata dal Parlamento che riconosce
i 9/10 di riparto fiscale alla Valle d'Aosta, la quale non può
essere disattesa. Quindi per quanto ci riguarda sia come D.C.
valdostana, sia come maggioranza che regge il governo valdostano,
ci faremo portavoce di un'azione nei confronti del Governo
centrale, ci faremo parte di una dialettica per addivenire ad una
modificazione dell'art. 14 del disegno di legge proposto dal
Governo. occorre che ci sia un dibattito fra le diverse forze
politiche, ma anche fra le diverse entità dello Stato, fra lo Stato
e le Regioni; questa è la democrazia, dibattito e dialettica
continua, quindi pensiamo che l'ordine del giorno che abbiamo
firmato, che voteremo, sia l'inizio o a continuazione di un
dibattito e di una trattativa con il Governo. Ed è in questo senso
che non siamo perfettamente d'accordo su quanto diceva il
Consigliere Tamone; nel prefigurare cioè nell'ordine del giorno
l'ipotesi di 7/10 per altri due anni e di 9/10 a partire dal terzo
anno successivo.
Mi pare che nel corso del dibattito dall'argomento specifico del
riparto fiscale si sia passati a discutere di altri argomenti più
ampi, che richiederebbero ben altro tempo. Diceva giustamente il
Consigliere Pascale, l'autonomia non è monetizzabile, è un fatto
culturale, ed è vero; però riteniamo che l'autonomia non possa
essere solo un fatto culturale o solo un fatto economico:
l'autonomia della nostra Regione, così come la vita di ogni uomo,
copre un ampio arco di interessi e non si può prefigurare il
distacco della cultura, dello spirito, dell'azione e quindi anche
dall'economia. Vi è un tutt'uno; l'autonomia è un'affermazione
culturale di iniziativa autonoma, ma è anche la possibilità reale
di poter incidere nella realtà economica. Questo è il nostro
pensiero.
Per quanto riguarda un'altra battuta del Consigliere Tamone, che
diceva che nel 1948 non ci è stata data a possibilità di scegliere,
non so se a sua tesi sarebbe passata - ammesso che si fosse
arrivati ad un referendum. Io dico che non si è arrivati ad un
referendum anche perchè allora, in Valle d'Aosta, c'era una precisa
opinione da parte della maggioranza della popolazione: avere sì
l'autonomia, ma averla nel quadro preciso dello Stato italiano.
PRESIDENTE:
Ha chiesto di parare il Consigliere Torrione,
ne ha facoltà.
TORRIONE - (P.S.I.):
E' chiaro che il dibattito
dall'argomento specifico dei 2/10 del nostro riparto, è andato ben
al di la, ha toccato anche il tema dei presupposti stessi della
nostra autonomia, ha toccato due concezioni diverse di concepire la
nostra potestà ai autogoverno ed ha toccato addirittura un temo
molto più scottante, one divide le forze politiche valdostane,
sull'appartenenza della Valle d'Aosta ad un'area italianofona o ad
un'area francofona o di altro tipo, o ha prefigurato perlomeno
un'ipotesi di autodeterminazione sulla quale poi vorrò dire
qualcosa, perchè la storia non può essere assolutamente
addomesticata a tesi politiche, a seconda che la si guardi da
destra o da sinistra. Questo mio intervento prende le mosse da
un'affermazione contenuta nel programma - che io condivido
totalmente e che potrebbe costituire un elemento di riflessione per
tutti, inserita in questo nuovo contesto della discussione sul
provvedimento relativo al riparto - che dice: "l'autonomia
significa poter, saper essere più responsabili in un momento in cui
la situazione impone il massimo di responsabilità".
Se questo è vero, e non ho motivo di dubitarne visto che è
scritto in un programma sottoscritto da tutte le forze politiche,
allora dobbiamo andare ad individuare cosa significa, non solo
autonomia ma anche responsabilità, ed a mio modesto avviso
responsabilità in questo caso vuol dire solidarietà, perchè se ci
si mette a guardare il problema nei limiti angusti della nostra
Regione, obiettivamente perdiamo di vista il problema generale, che
non è solo un problema nazionale ma un problema sovranazionale.
Dico sovranazionale perchè non è in forse la struttura della
nostra autonomia; ma è in forse la struttura dello Stato, così come
noi lo abbiamo concepito, e anche noi come le sinistre dobbiamo
avere il coraggio, ogni tanto, di fare l'autocritica.
Questo Stato assistenziale significa forse lo Stato del
benessere? Noi riteniamo che questo modello abbia fatto un po' il
suo tempo perchè ha ipotizzato una specie di statalismo invadente,
che ha inserito in sè il germe della burocratizzazione ed è quindi
uno Stato che divora sè stesso; è uno Stato che interviene con una
politica di servizi perchè, partendo dal presupposto di una società
opulenta che bada a sè stessa, offre poi i servizi ai ceti meno
abbienti e così facendo sovente mangia anche la sua stessa
essenza.
Mi chiedo se in una crisi che investe non solo il nostro Stato
Italiano - e sottolineo per qualcuno "italiano" -, che ha portato a
provvedimenti drastici - e qualcuno lo ha fatto notare e noi
condividiamo, in certi casi difficili da assumere - sta a
significare che questo Stato è arrivato al limite della rottura; è
uno Stato che se non provvede finisce per non esistere più.
Ebbene, dicevo prima, la responsabilità uguale autonomia, la
responsabilità uguale solidarietà di un piccolo verso il tutto; ed
in questo ritengo che la Valle d'Aosta possa anche contribuire,
dalla sua piccola realtà in un quadro addirittura planetario, a far
si che questo Stato sopravviva, e sopravvivendo questo Stato
sopravviva anche la democrazia in Italia, perchè come diceva
giustamente il Consigliere Pascale, quando scricchiola la struttura
stessa dello Stato le tentazioni totalitarie si evidenziano con
maggiore pericolosità.
Se questo è vero, è possibile che i 2/10 in meno precludano al
nostro regime di autogoverno di espandersi in un periodo di totale
crisi? Io credo che questa affermazione vada rivista, non per fare
un discorso a favore dello Stato, ma perchè se andiamo a riflettere
su cosa sta a significare, noi monetizziamo - e qui torniamo al
discorso di prima - esclusivamente l'autonomia mentre riteniamo che
sia l'autonomia non solo la capacita di autogestirsi, ma anche la
capacità di spendere bene il denaro della collettività.
Cosa significa spendere bene? Sono d'accordo nel dire che non
può esistere autonomia se non c'è il presupposto dell'autonomia
finanziaria, questo è un dato di fatto incontestabile; ma in uno
Stato disastrato io credo che sacrifici possano essere chiesti
anche alla nostra collettività. Con questo noi non veniamo meno al
fatto di essere più o meno valdostani e non veniamo meno al fatto
di inserirci in un processo generale di cambiamento della nostra
società, dove anche la Valle d'Aosta acquista il suo ruolo.
Bisognerà riflettere, d'ora in avanti, su quale ruolo vorrà
avere la Regione, ed un contributo lo potrà dare anche quel
programma che fra poco andremo ad esaminare, perchè guardando
indietro ci accorgiamo che anche la nostra è stata una Regione di
tipo assistenziale per troppo tempo, quindi dovremo operare dei
tagli nel nostro bilancio per evitare una pioggia di contributi,
come abbiamo visto. Non parlo di questa Giunta o delle precedenti,
ma faccio un riferimento di carattere storico dal '45 in poi,
perchè anzichè incidere sulle riforme di struttura che potevano
cambiare volto alla Valle d'Aosta, anche noi - coinvolgo tutte le
forze politiche - abbiamo creduto di poter tamponare situazioni con
contributi a volte mal dati. Ebbene, io credo che questa
riflessione a dobbiamo fare per ridare credibilità alla nostra
forma di autogoverno.
E' chiaro che su questo ci troviamo in una posizione un po'
diversa dagli altri, perchè come ha gia spiegato il Consigliere
Pascale obiettivamente avevamo detto alcuni sì all'atto
dell'approvazione dello Statuto, la nostra posizione è rimasta tale
e quale, non ci si può accusare - e lo vogliamo dire a chiare
lettere - in questo momento di essere solidali solo con il Governo
perchè è a Presidenza socialista. Lo diciamo con fermezza anche per
smentire alcune informazioni della stampa che non ci sono
assolutamente piaciute.
Abbiamo detto in quest'aula che volevamo essere giudicati in
Valle d'Aosta per quello che erano i socialisti che operavano in
questo consesso, senza richiedere benemerenze o credenziali che ci
potevano venire da un'eventuale partecipazione al Governo
nazionale, quando era in forse il nostro ingresso nella
maggioranza. E' con lo stesso vigore che rivendichiamo il fatto di
aver detto nel 1981 alcune cose e le ribadiamo oggi con a stessa
chiarezza di impostazione. A noi certi tipi di trasformismo
piacciono ben poco.
Il discorso ha preso un taglio sostanzialmente diverso; non è
più in forse il discorso del riparto, che ha una sua importanza, ma
indubbiamente deriva da una connotazione di carattere culturale che
tutte le forze danno al significato di autonomia.
Il Consigliere Perrin stamani ha parato di attentato
all'autonomia, alla specificità della Valle d'Aosta: sono temi
tipici dell'Union Valdôtaine, lasciamo al Consigliere Perrin la
paternità di queste affermazioni. Ma mi scusi, Signor Presidente,
quando poi rileggiamo in un documento del "Comité exécutif"
dell'Union Valdôtaine che - e traduco per comodità - "il riparto
fiscale non è che una piccola contropartita allo sfruttamento
forsennato che lo Stato ha fatto e continua a fare delle nostre
risorse, miniere, acque, territorio - su cui poi bisognerebbe
andare a fare gli opportuni distinguo - dopo l'annessione non
chiesta nè sanzionata dal popolo della Valle d'Aosta
all'Italia".
Credo che questo meriti una piccola spiegazione di carattere
storico, perchè io avevo ancora i capelli in testa e i calzoni
corti e mi ricordo che c'è stato in Valle d'Aosta un discorso che
riguardava l'annessione, ma non certo quella alla Francia, perchè
oltre a "nous voulons le plébiscite" c'era anche scritto
"annexion", ma almeno la storia e per esempio Langereau hanno detto
che su questo processo chiarezza, in Valle d'Aosta, non s'è fatta.
Ma non mi risulta però, come dato storico incontrovertibile che ci
sia stata l'annessione da parte di questo povero Stato italiano,
che si è. un po' rivalutato quando ha mandato le truppe in Libano
ma che non ha avuto certo delle vocazioni imperialistiche, per
annettere la Valle d'Aosta allo Stato italiano. E' un falso.
Questo lo dico perchè ritengo che il discorso vada fatto in
termini molto più pacati e mi sembra di aver capito che lo stesso
Consigliere Fosson, nell'ultima parte del suo intervento, non abbia
condiviso - e qui scendo al discorso che più lo riguarda -
l'affermazione del Consigliere Tamone che ha detto "noi nello Stato
italiano non ci vogliamo stare".
Se è vero questo assunto, noi ci sediamo, non abbiamo più da
discutere nè sui 9/10 nè su altro. Apriamo un dibattito su chi ci
vuole stare, su questa possibile annessione della Valle d'Aosta a
qualsiasi altro Stato europeo nell'anno di grazia 1983, perchè ha
ragione il Consigliere Tamone quando dice che il discorso non è sui
2/10, ma è politico. Allora spostiamo i termini del problema in una
visione diversa della nostra autonomia, per cui non vanno bene nè i
9/10 nè i 20/10, ma va bene un altro discorso sull'autonomia. Ma
non diciamo che lo Stato italiano è vessatorio nei confronti della
Regione, quando noi per primi affermiamo che nello Stato italiano
non ci vogliamo stare; questa mi sembra una lieve contraddizione,
Consigliere Tamone.
Dico a chiare lettere, ribaltando la frase del Consigliere
Tamone, che noi nello Stato italiano invece ci vogliamo stare
perchè non abbiamo ragioni per non starci, nè storiche nè
culturali, per cui il discorso è chiuso sotto questo aspetto.
L'altra questione, mi consenta Consigliere Tamone, non vale a
pena di estrapolare una frase di Luigi Einaudi dal discorso
complessivo sullo Statuto - la cui elaborazione, fra l'altro, è
stata lunga e difficile - perchè ricordo che un Senatore, il quale
non era un socialista ma credo appartenesse al gruppo comunista,
che fu citato sovente dal compianto Avv.to Caveri quale difensore
strenuo della Valle d'Aosta, disse nel contesto del regime
finanziario che in questo quadro bisognava comunque garantire
l'italianità della Valle d'Aosta. Citazione per citazione, a
braccio fra l'altro.
Vengo alla posizione assunta dal P.C.I.: ritengo che a volte i
compagni comunisti siano un po' contradditori. Sparano contro la
Regione quando ci sono degli sperperi, quando questo discorso lo fa
lo Stato, cercando di contenere una spesa pubblica che è ormai al
limite dell'insostenibile, sono contrari. Chiedo scusa al
Consigliere Mafrica, ma questo Stato, questo gattone sempre lì
nell'angolo che quattro volte tira fuori la zampa per dare "sta
legnata" sul riparto, non mi sembra un'immagine giusta, perchè va
inserita nel contesto di uno Stato che è quello che è, che ha
necessita di recuperare dei finanziamenti anche a livello
regionale. Ed il fatto che lo Stato non volesse essere
prevaricatore in questo caso - ribalto il discorso del Consigliere
Mafrica - è che l'intera manovra fiscale, che riguarda anche tagli
dolorosi in altri settori sui quali potremo discutere, è inserita
in un discorso di carattere generale e non singolo, ad hoc per la
Valle d'Aosta. in quest'ultimo caso si poteva evidenziare una
volontà prevaricatrice dello stato, ma poichè il taglio è stato
inserito in una legge finanziaria, in una legge quadro che dovrebbe
rimettere un po' di ordine in una finanza pubblica completamente
dissestata, lo Stato non è quel gattone ringhioso che punisce a
Valle d'Aosta, ma è uno Stato che si comporta anche nei confronti
delle collettività minori in termini di reperimento delle risorse
disponibili.
Abbiamo valutato questo problema con estrema chiarezza. Il
Consigliere Pascale ha detto molto chiaramente quale era a nostra
posizione e quale in questo momento essa è; non stiamo a ribadirla,
ma attenti, non abbiamo detto che si debba chiudere la porta perchè
il Governo centrale, pur inquadrando il provvedimento in una legge
quadro di tipo finanziario, non debba ridiscutere questo
problema.
Ci rendiamo conto della difficoltà della trattativa, siamo
aperti e voteremo un ordine del giorno in cui ridiscuteremo il
problema in termini più concreti, senza andare a chiedere cose che
fra l'altro lo Stato deve fare perchè sono suoi compiti. Non
condivido neanche il discorso "togliamo i 2/10 e ti facciamo
l'autostrada" perchè questo è un discorso di carattere generale;
gia siamo stati un po' sciocchi noi a farci carico di un'arteria
che è di importanza sovranazionale. Quindi ribaltiamo questo
discorso, andiamo a discutere a fronte alta, senza dire che
dobbiamo fare l'autostrada: quest'arteria lo Stato la deve fare ed
anche in fretta, perchè è in gioco la sorte della viabilità
europea, non solo quella della Valle d'Aosta. In questa battaglia
siamo a fianco della Giunta, se riuscirà a condurla in maniera
corretta, tenendo conto anche delle nostre osservazioni. Ma se si
ripropone l'ordine del giorno nei termini in cui è stato letto
stamani terremo un atteggiamento diverso.
Si da atto che alle ore 17.41 assume la Presidenza il Vice
Presidente De Grandis.
PRESIDENTE:
Ha chiesto di parare il Consigliere Lanivi,
ne ha facoltà.
LANIVI (Féd. D.P.-U.V.P.):
Innanzitutto inviterei il
Consiglio ad attenersi al tema in discussione.
E' mio compito quello di motivare l'adesione della Federazione
Democratici Popolari e Union Valdôtaine Progressiste all'ordine del
giorno che riguarda la decisione presa dal Consiglio dei Ministri
di diminuire di 2/10 le entrate tributarie. Seguirei il filo logico
con il quale il Consigliere Riccarand ha eseguito il suo
intervento: vi è una manovra complessiva del Governo e di questa
manovra l'ordine del giorno della maggioranza sottolinea quella
parte che mette in discussione la questione più importante per la
Regione Valle d'Aosta e che riguarda la sua autonomia, il suo
essere all'interno dello Stato italiano. Questo mi pare sia il
problema principale sul quale forse vale la pena spendere alcune
parole.
L'intervento del Consiglio dei Ministri in questo settore è
politicamente condannabile non solo nel metodo, ma perchè si vanno
a toccare i rapporti fra Stato e Regione.
Non è vero, e questo lo vorrei dire al Consigliere Torrione, che
la Regione e la popolazione valdostana non partecipino solidalmente
ad uno sforzo che tutto il paese deve fare per risanare la sua
condizione economica, perchè c'è tutta una serie di misure che
andranno a toccare l'insieme dei cittadini della nostra
Regione.
Ma il punto che abbiamo voluto sottolineare con una certa forza,
è che in questa manovra si è andati a toccare un tema estremamente
delicato e politicamente importante dei rapporti fra Stato e
Regione. Motivo queste dichiarazioni, che non vogliono essere solo
delle parole; il risanamento dell'economia e dello sviluppo del
paese non passa solo attraverso episodiche vicende di
rastrellamento di soldi, riguarda anche la ristrutturazione ed il
risanamento complessivo del paese, che non possono non passare
attraverso una valorizzazione delle autonomie regionali.
Questo non per una questione di araldica o di differenziazione,
ma per il fatto che in seguito allo sviluppo moderno e
post-industriale che si è avviato da pochissimi anni - sono anche
reduce da un convegno in cui le maggiori forze politiche si sono
confrontate su questi temi e qualcuno ha voluto definire questo
l'anno ottavo della rivoluzione elettronica - la valorizzazione
delle autonomie è una delle scelte fondamentali di ristrutturazione
complessiva dell'economia del nostro paese. E' cadere nella vecchia
logica pensare che oggi l'operazione di risanamento, che è morale,
economica, sociale del paese, passi attraverso operazioni di
accentramento e verticalizzazione. Questa è una via sbagliata.
L'errore colossale della manovra finanziaria, in questo taglio, è -
al di la delle quantità e della moneta - quello di aver toccato,
politicamente segnato, in termini negativi, la manovra stessa,
andando ad incidere, nel senso di ridurre, questa tendenza che
invece dovrebbe essere affermata valorizzando le autonomie
regionali.
Il Consigliere Torrione ha poi sottolineato una parte del
documento, la dove si dice che autonomia significa poter essere più
responsabili in un momento in cui la situazione impone il massimo
di responsabilità. Questo è profondamente vero ed è uno dei motivi
che informa l'insieme del documento. Mi riallaccio a questa
informazione per dire quanto segue - e voglio fare anche un piccolo
aggancio all'episodio di stamani, ala presenza dei lavoratori della
Cogne in questo palazzo e al comportamento che le forze politiche e
sociali nel loro insieme possono e debbono tenere: se vi è una
modificazione profonda nel modo di essere autonomi è quello di non
rivendicare una forma di autonomia esclusivamente di richiesta,
continuamente borbottona, ma è di richiedere allo Stato un
atteggiamento utile, positivo, corretto di valorizzazione della
nostra autonomia e di riconoscimento di risorse perchè a Regione
possa essere responsabile della sua vicenda economica, sociale,
culturale e morale.
Se lo Stato non agisce in modo corretto nei confronti delle
Regioni e nei confronti di una diffusione non solo di potere ma di
un potere che consenta anche maggiore responsabilità per il
risanamento generale, secondo me andrà continuamente incontro a
sconfitte sul piano politico, perchè in un paese come l'Italia in
cui sono presenti culture, situazioni territoriali, umane, sociali
completamente diverse, pensare che regole generali stabilite al
centro possano superare l'enorme ventaglio di differenze è un
errore colossale.
La nostra richiesta di autonomia non è richiesta di privilegio,
è richiesta di mezzi per poter essere responsabili della nostra
vicenda, ed in questo modo essere solidali e partecipi al
risanamento generale.
Mi pare che l'ordine del giorno sottolinei questo aspetto: non
si tratta di tradurre in moneta l'autonomia. E' chiaro che questa è
la capacità di poter gestire il proprio destino e quindi di averne
soprattutto le risorse per tradurre in fatti concreti questo dato,
ed è vero che questa scelta del Governo è in contraddizione con una
linea politica positiva per il paese che è di valorizzazione
dell'autonomia, ed obiettivamente limita le possibilità della
Regione di conoscere ciò su cui può contare per gestire il suo
destino.
Qualcuno lo ha gia detto: la Valle d'Aosta, nel campo della sua
autonomia finanziaria, ha compiuto grandi passi in avanti. Se ci
ricordiamo, per certi anni la Valle d'Aosta ha potuto contare solo
su una quota fissa, ma su una quota anche variabile che dipendeva
dall'occhio più o meno benevolo del Governo centrale nei confronti
della Regione. Ad un certo punto il riparto fiscale ha dato
maggiori certezze e quindi maggiori possibilità per la Regione di
progettare il suo futuro non solo economico ma complessivo.
L'atteggiamento del Governo in questo caso rimette in discussione
tutto: a pochi anni dall'approvazione da parte del Parlamento di
risorse finanziarie che sarebbero spettate alla Regione, un atto di
governo va a toccare alla radice, nel profondo, il rapporto fra
autonomia regionale e potere centrale. L'ordine del giorno
sottolinea soprattutto questo aspetto e secondo me dal punto di
vista politico generale è un gravissimo errore - e purtroppo è una
specie di sentimento diffuso - pensare che i 9/10 spettanti alla
Regione siano una sorta di privilegio.
Consigliere Riccarand, al di la delle competenze a cui la Valle
d'Aosta, a differenza di altre Regioni, deve far fronte con risorse
proprie, vorrei sottolineare questo dato che rende diversa la
nostra Regione: abbiamo una popolazione di 114.000 abitanti,
altezza media del territorio 2160 mt., superficie del territorio
3200 Km. q. circa, il che vuol dire grande diffusione della
popolazione sul territorio, vuol dire costi superiori dei servizi,
vuol dire che in quasi tutti i servizi c'è necessita di stabilire
delle condizioni non ottimali, cioè più costose, pur di dare il
servizio alla gente. Tutto questo rappresenta dei costi in più.
Sono questi i fatti che ci rendono diversi e per quanto riguarda i
9/10 i casi sono due: o era folle il Parlamento che ha approvato il
riparto, perchè mi rifiuto di credere che la pressione della Valle
d'Aosta sia stata talmente grande da sconvolgere un intero
parlamento, oppure ha tenuto conto che vi è questa situazione
assolutamente particolare della Regione. Questi sono i motivi che
ci spingono ad assumere oggi questo atteggiamento, che non è di
rifiuto, ma di consenso ad entrare in una logica di solidarietà.
Anche qui vorrei smentire - e ci terrei a farlo in maniera
ufficiale nella sede del Consiglio regionale - l'immagine di una
Valle d'Aosta come popolo ristretto, gretto, chiuso, insensibile
alle esigenze degli altri. Questa è la Regione che magari non ha
saputo fare grandi dichiarazioni, ma che in tutti i momenti in cui
alla sua popolazione, a questo Consiglio, sono stati richiesti atti
di solidarietà, per combinazione è stata fra le prime in Italia a
rispondere. Quindi, al di la delle dichiarazioni o polemiche, non è
che la Valle d'Aosta, richiedendo il rispetto di ciò che un
Parlamento ha approvato, rifiuti questa solidarietà: non solo
l'accetta, ma politicamente si qualifica dicendo che lo sforzo di
risanamento del paese non può che passare attraverso la
rivalorizzazione delle autonomie locali. Nell'attuale momento di
passaggio da uno sviluppo industriale consolidato, che però è in
crisi, cioè è in un momento di grande trasformazione, non valgono
più le regole del 1968 ed anni precedenti, in cui si pensava di
trovare soluzione ai problemi semplicemente gridando più forte od
usando a forza dei numeri. La Regione è la dimensione entro la
quale possiamo assumere delle responsabilità, a condizione che
questo livello di responsabilità ci sia riconosciuto, ci sia
consentito, e richiediamo questa valorizzazione per tutti, come
regola per superare la crisi economica.
Ho l'impressione che questo momento si possa superare solo se
l'insieme dei soggetti sociali, l'insieme degli Enti locali,
sapranno assumersi delle responsabilità, ma questo comporta un modo
diverso di essere anche del potere centrale, il quale non può
perseguire due politiche contraddittorie: da una parte richiedere
responsabilità, dall'altra impedire che condizioni di
responsabilità si stabiliscano. Ecco, queste secondo me sono le
motivazioni per le quali la Federazione ha sottoscritto questo
ordine del giorno che va nel senso non di richiedere privilegi, ma
di sottolineare l'importanza fondamentale dell'autonomia della
Regione e del rispetto che il Parlamento e potere centrale devono
avere nei confronti dell'autonomia valdostana, come di tutte le
autonomie.
PRESIDENTE:
Ha chiesto di parare il Consigliere Aloisi,
ne ha facoltà.
Si dà atto che alle ore 18.06 riassume la Presidenza il
Presidente Bondaz.
ALOISI - (M.S.I.):
Volevo attirare l'attenzione del
Consiglio sul fatto che stiamo discutendo di un argomento della
massima importanza, che interessa i rapporti fra la Regione e lo
Stato. Durante tutto il dibattito il Presidente della Giunta non ci
ha dato neanche l'onore ed il piacere di averlo cinque minuti fra
noi. Considerato che un esponente del partito di maggioranza
relativa ha fatto delle affermazioni che ritengo molto pesanti e
considerato il fatto che il M.S.I. alcuni mesi or sono aveva
presentato un'interrogazione al Parlamento nazionale sul Presidente
della Giunta, che era stato accusato di non aver mai prestato
giuramento ala Repubblica Italiana, chiedo al Presidente del
Consiglio di richiamare il Presidente della Giunta, affinchè
giustifichi o almeno dia il suo giudizio politico sulle
affermazioni fatte da un esponente del suo partito.
Sono nuovo del Consiglio, per cui chiedo se è possibile
richiamare il Presidente della Giunta e farlo venire in aula.
PRESIDENTE:
Qui ognuno è libero: posso, in via privata,
chiedere al Presidente della Giunta di venire, ma se il Presidente
della Giunta non intende essere presente non posso mandarlo a
prendere.
Ha chiesto di parare il Consigliere Voyat, ne ha facoltà.
VOYAT - (U.V.):
Solo per rinfrescare qualche idea anche
al Consigliere Aloisi.
Non si creda che il Presidente della Giunta possa o meno
avallare quello che dice un esponente dell'Union Valdôtaine, perchè
quando un Consigliere unionista fa certe affermazioni le fa a nome
dell'Union Valdôtaine e le fa anche a titolo personale. Quindi il
fatto che venga il Presidente della Giunta e ci dica che è
d'accordo o meno su certe valutazioni, come Union Valdôtaine non ci
interessa. Noi ci prendiamo le nostre responsabilità: quanto è
stato detto oggi è scritto sullo Statuto dell'Union Valdôtaine, è
stato detto anche dal Presidente della Giunta altre volte.
Altra cosa da dire è che si sta discutendo un ordine del giorno
e non questioni che concernono direttamente la Giunta, quindi,
indipendentemente dalla sua presenza o meno in aula, il Presidente
della Giunta accetterà quanto verrà deciso dal Consiglio
sull'ordine del giorno.
PRESIDENTE:
Ha chiesto di parlare il Vice Presidente
Dolchi, ne ha facoltà.
DOLCHI - (P.C.I.):
Sono d'accordo con il Consigliere
Torrione quando dice che oggi abbiamo affrontato un problema di
notevole importanza politica, ed aggiungerei di notevole importanza
per la politica autonomistica. Mi compiaccio che il Consiglio abbia
affrontato con un certo calore il problema del riparto fiscale, che
è uno dei cardini della vita politica autonomistica della nostra
Regione, non tanto perchè si vuole monetizzare l'autonomia o la
funzione regionalistica della Valle d'Aosta, quanto perchè le
vicende del riparto fiscale sono profondamente legate alla vita
della Regione valdostana ed io che ho il privilegio, non certo
invidiabile, di aver vissuto dal 1944 in poi le varie vicende di
questa Regione, ritengo che il Consiglio abbia fatto bene a
soffermarsi sul provvedimento governativo e faccia bene a prendere
una posizione precisa in merito.
Ritengo che non si possa esprimere un voto sull'ordine del
giorno che è stato presentato dalla maggioranza senza sottolineare
come nel corso di tutti questi anni la Regione abbia dovuto
combattere una dura e costante battaglia contro le posizioni
centralistiche dei Governi ed in alcuni casi anche dello stesso
Parlamento della Repubblica italiana.
Ricordo come lo Statuto valdostano, che alcuni affermano
addirittura che ci va stretto, non sia una norma costituzionale
ancora interamente attuata e come parecchie volte mediazioni,
accomodamenti e compromessi abbiano caratterizzato i rapporti fra
la Regione e lo Stato. Basterebbe ricordare l'art. 14 relativo alla
zona franca; un accomodamento nel 1956 ha trasformato questo
diritto, che allora poteva essere fondamentale per la
trasformazione economica e sociale della nostra Regione, in una
legge dello Stato che - ce lo ricordava l'Assessore Pollicini -
inizia dicendo "in attesa dell'attuazione della zona franca alla
Valle d'Aosta vengono assegnati in esenzione alcuni contingenti
ecc.", quindi, in questo settore, c'è una battaglia non ancora
terminata. Altro esempio è quello del riparto fiscale; nelle norme
transitorie dello Statuto è precisato, ma non è mai stato attuato,
che nei due anni dall'entrata in vigore si dovevano definire con
legge statale i rapporti fiscali e finanziari fra Stato e Regione
previsti all'art. 12 e 13. Ebbene, tutti ricordano quanto sia stata
difficile sotto l'aspetto finanziario la vita della Regione, e ci è
stato rammentato in diverse occasioni dal Presidente Andrione che
l'apertura della Casa da Gioco fu necessaria, in quel lontano 1948,
per far fronte alle esigenze di cassa, in assenza di un rapporto
corretto stabilito fra Regione e Stato. Tutti noi ricordiamo la
"politica dei rubinetti", ce ne parlava il Presidente Caveri, e le
battaglie sostenute allora dal Consiglio regionale per fare in modo
che la quota di cui parla lo Statuto, spettante alla Valle d'Aosta,
fosse definita con quella legge dello Stato a cui si richiamano le
norme transitorie dello Statuto speciale per la Valle d'Aosta. I
"rubinetti" che erano quelle due quote, una fissa ed una variabile,
da concordarsi volta per volta e spesso questa seconda quota,
quella variabile, era soggetta agli umori del Governo o comunque
alla posizione che via via andava assumendo il Governo regionale.
Occorre ricordare le difficoltà che incontrò la così detta Giunta
del Leone, sia sul piano finanziario che nei rapporti con lo Stato;
ci fu una continua lotta anche durante la Presidenza Bionaz, perchè
se si riuscì a pareggiare il bilancio - l'ex Consigliere Bordon ce
lo ricorderebbe se fosse qui - fu ottenendo in modo anomalo un
contributo previsto al 2° comma dell'art. 12 per costruire opere
pubbliche di interesse generale, come prevede lo Statuto, ma che
poi non si facevano perchè i fondi servivano a pareggiare il
bilancio.
Ho ricordato queste cose perchè ritengo che quando si è giunti
nel 1971 alla legge che stabiliva i 9/10 e che finalmente fissava
"una" quota, come vuole lo Statuto, e dava un assetto da
considerarsi perlomeno continuativo e non aleatorio ai rapporti
finanziari fra Regione e Stato, molti di noi hanno creduto che
quella legge fosse l'attuazione delle norme transitorie che
stabilivano che una legge dello Stato avrebbe fissato i rapporti
fra Regione e Stato.
Ma nel 1981 abbiamo avuto il primo contraccolpo, ed io l'ho
vissuto in prima persona: ricordo le delegazioni che si erano
recate dal Presidente del Senato Fanfani, dal Presidente della
Camera, presso a Commissione interparlamentare per le questioni
regionali, ala I^ Commissione del Senato; l'affermazione che allora
il Consiglio regionale ha fatto - sempre all'unanimità - e cioè che
se sacrifici si dovevano fare, li dovevano fare anche i cittadini
valdostani ma questo doveva essere un regime transitorio, che non
poteva incidere sul riparto che si era avuto con la legge del 1971.
Credo che in quella occasione il Parlamento, abbia dato ragione
alla Valle d'Aosta proprio perchè si è rifatto alle norme
transitorie dello Statuto: si è rifatto alla legge del 1971 e ha
detto, conserviamo i 9/10, ma per due anni - tenuto conto dei
sacrifici a cui è chiamato il paese - si attribuiranno i 7/10.
Ci ritroviamo ora nella stessa situazione del 1981. Si chiedono
sacrifici, c'è la crisi, il Consigliere Pascale ha usato la parola
"sfascio", la necessità del riequilibrio economico, dei tagli e
nello stesso tempo della possibilità e dell'intenzione di diminuire
il deficit statale.
Non ritengo il risparmio di 70 miliardi dalla mancata
corresponsione dei 2/10 riduca od elimini lo sfascio e ribadisco
che quella dei 9/10 rimane una questione di principio. Se miliardi
servissero, anche pochi, da parte di altre Regioni, non si capisce
perchè al Trentino Alto Adige non è stato richiesto un analogo
sacrificio sul riparto fiscale anzi si prevede un aumento del 1,0%.
su quelle che erano le somme del 1983. Della Sicilia non si para,
si chiede un sacrificio alla Valle d'Aosta per tutte le
considerazioni che sono gia state fatte prima. Io ribadisco che i
valdostani - lo ha gia detto il Consigliere Mafrica - fanno i
sacrifici come tutti gli altri cittadini della Repubblica italiana
ed in questo ribadisco "cittadini della Repubblica italiana"
residenti nella Regione Autonoma Valle d'Aosta, convinti
autonomisti e regionalisti, perchè ci sono i pensionati, perchè ci
sono i tagli, perchè ci sono le difficoltà nel settore sanitario
per noi come per quelli di Catanzaro, come per quelli di Trieste;
oneri che subiamo per il provvedimento generale.
Però, nel particolare, non ritengo che si possa attribuire alla
Valle d'Aosta la qualifica di privilegiata perchè ha stabilito un
patto con il Parlamento - e noi consideriamo tale quello del 1971 -
proprio perchè lo facciamo derivare dallo Statuto speciale che
attribuisce al bilancio della Regione Valle d'Aosta i 9/10. Ci
possono essere tutte le obiezioni che sono state gia fatte: gli
sdoganamenti, i TIR, la questione autostradale ed anche io sono
d'accordo con il Consigliere Torrione, quando dice che non si può
barattare - e lo dico proprio per avvalorare la mia tesi della
validità dei 9/10 e perchè la disposizione va all'infinito e non si
limita ad un anno o due - la costruzione da parte dello Stato
dell'autostrada come offerta e il taglio dei 2/10 come
controproposta. L'autostrada, a sistemazione viabile nazionale ed
internazionale, compete allo stato, quindi provveda lui ad
assicurarla anche in Valle d'Aosta. Ma non per questo, anche se la
Valle d'Aosta se n'è fatta una preoccupazione e si è presa
l'iniziativa di certe soluzioni a livello regionale per la
viabilità fra l'autostrada Torino-Aosta ed il Traforo del Monte
Bianco, si può ridurre quella quota di riparto che è stata
stabilita con una legge dello Stato. Ecco perchè ritengo che noi
siamo coerenti con tutta un'azione che dura in Consiglio regionale
dal 1946 e che è strettamente legata allo Statuto, alla cui
revisione non ci sottraiamo dicendo però che prima di tutto deve
essere attuato. Riconoscendo nella legge 690 un'attuazione
statutaria, in questo senso - il concetto dei 9/10 - non possiamo,
in seguito a questa nostra azione coerente, che essere propensi a
fare la battaglia in questo Consiglio regionale - mi auguro in modo
unitario - ed anche in Parlamento affinchè questo diritto
statutario della Valle d'Aosta, e non privilegio, sia mantenuto,
proprio perchè la Valle d'Aosta per la sua particolare collocazione
nel quadro delle Regioni a Statuto speciale della Repubblica
italiana, possa far fronte alle sue necessita ed il bilancio
regionale possa soddisfare meglio alle esigenze di progresso, di
rinnovamento, della Valle d'Aosta, fermo restando che non siamo
d'accordo, che non siamo sempre stati d'accordo su come sono stati
spesi questi soldi.
PRESIDENTE:
Ha chiesto di parlare il Consigliere Ricco,
ne ha facoltà.
RICCO - (D.C.):
Volevo ringraziare il Consigliere
Torrione per il suo intervento che, almeno nella prima parte,
voleva essere equilibratore. Non poteva essere altrimenti, data la
sua consumata esperienza politica ed anche amministrativa: ha
riportato la discussione nel suo giusto alveo. Non concordo quando
dice, seppure con affermazione dubitativa, che i 2/10 in meno non
possono mettere in crisi il nostro - aggiungo io - sacrosanto
sviluppo sociale, culturale ed autonomistico. Le esigenze dei
cittadini - questo mi pare sia noto a tutti - sono sempre in
aumento e quindi siamo costretti, come Amministratori, a reperire
nuove entrate. Su questo argomento ci sentiamo di condividere
almeno in parte quanto dicono i Consiglieri Mafrica e Dolchi; non
certamente ci può trovare d'accordo l'intervento del Consigliere
Pascale, anche se altamente condito da parole che vogliono apparire
dettate da alto senso di responsabilità nazionale, sia sul piano
economico sia finanziario che sociale. Era raro sentire parlare di
alta responsabilità politico-finanziaria un esponente del P.S.I.:
potrebbe sembrare che le leve del potere centrale in mano ai
socialisti li rendano improvvisamente più responsabili di coloro
che da sempre sono stati attenti alle sorti economiche e politiche
del paese.
Noi dobbiamo intervenire energicamente nei confronti del Governo
centrale per farci riassegnare i 9/10 attribuitici da sempre, cioè
dalla legge di riparto del 1955, del 1971 e l'ultima del 1981. Ogni
Regione ha necessità di programmare e deve contare su una somma
certa negli anni, se vuol portare avanti una programmazione seria
ed efficace in modo da arginare la crisi occupazionale, la crisi
industriale, la crisi commerciale e via di seguito.
Non vogliamo nessun privilegio, come, forse diceva bene il
Consigliere Dolchi, hanno altre Regioni; vogliamo solo i nostri
diritti, anzi ricordo a molti di noi che la Valle d'Aosta sopporta
un ingente peso finanziario addossandosi da sempre a spesa per la
pubblica istruzione. Anzi, come gia da me detto altre volte,
dobbiamo pretendere che le entrate affluiscano presso la cassa
regionale e non presso quella centrale, perchè i 9/10 pervengono
sempre in ritardo e solo in questi mesi abbiamo una temporanea
sufficienza di fondi. Le esigenze dei cittadini sono sempre in
aumento e noi dobbiamo cercare di aumentare le entrate, attrezzando
fra l'altro, diceva qualche altro ed è giusto, sempre meglio il
nostro autoporto, fornendolo di strumenti di personale qualificato
in modo da poter soddisfare le nostre esigenze.
Colgo infine l'occasione per pregare l'Assessore alle Finanze di
riprendere in esame per portare a compimento l'iniziativa dei suoi
predecessori, per potenziare, ristrutturare i servizi finanziari,
in modo che possano essere attuati alcuni dettami della legge di
riparto, vedi per esempio l'art. 6. Perchè questo invito? Nella
malaugurata ipotesi che i nostri interventi, tendenti a
ripristinare i nostri diritti, non andassero in porto, almeno
potremmo disporre di mezzi parzialmente sufficienti a soddisfare le
nostre esigenze finanziarie.
PRESIDENTE:
Ha chiesto di parlare l'Assessore Martin, ne
ha facoltà.
MARTIN - (Féd. D.P.-U.V.P.):
Per fortuna intervengo dopo
il Consigliere Ricco, perchè onestamente ero preoccupato di
intervenire dopo tutti quegli oratori che mi hanno preceduto e che
hanno dato un saggio della loro eloquenza ed anche della loro
coreografia. Sarò molto breve perchè in effetti è stato detto tutto
sia per quanto riguarda il riparto sia per quanto riguarda i
problemi più completi concernenti l'autonomia e lo Statuto, la zona
franca: è stato ricordato anche cosa è successo in passato ed a me
ha fatto anche piacere perchè quei tempi non li ho vissuti. Non mi
addentrerò molto nelle cifre, perchè sono sicuro che farei una
pessima figura nei confronti del mio collega... e "Assessore alle
Finanze" Mafrica - naturalmente Assessore espresso dall'opposizione
- in quanto io faccio questo mestiere solo da due mesi e mezzo, lui
invece sono perlomeno sei anni che fa questo lavoro ed al contrario
di me sa quanti mandati facciamo, sa chi li compila, in poche
parole sa tutto, per cui non potrei per il momento reggere il
confronto.
Un noto giornalista alcuni giorni fa diceva che ero un Assessore
fortunato in quanto avevo avuto la malaugurata idea, ma in fondo
era una realtà, di dire che tutto sommato per il 1983 stavamo
abbastanza bene quanto a finanze, perchè contrariamente a quanto
era successo per gli anni precedenti, per il 1983 lo Stato era
stato abbastanza sollecito nel rilasciarci i soldi del riparto
fiscale. Guarda caso, proprio due giorni dopo è successo il
"patatrac" per cui dovrei dire che non sono un Assessore fortunato,
ma che ho cominciato molto male il mio mandato in quanto subito ci
è arrivata una stangata. Fortuna che avevo messo le mani avanti,
avevo previsto, in quella intervista, che i tempi cui andavamo
incontro erano molto brutti, quindi anche se non prevedevo un
taglio di questo tipo, mi rendevo conto che qualcosa forse sarebbe
successo. Una riduzione che per quanto riguarda il solo riparto
fiscale probabilmente costerà alla Valle d'Aosta 70-80 miliardi, ma
concordo con il Consigliere Riccarand quando dice che sarà molto
più pesante, perchè in effetti ci sono diversi altri articoli della
legge finanziaria che prevedono dei tagli anche su diverse leggi di
settore, per cui la stangata che colpirà la Valle d'Aosta per
quanto riguarda le entrate, sarà più pesante del taglio dei 2/10
che ci deriva seccamente dalla riduzione.
Il popolo valdostano sarà colpito anche per quanto riguarda le
pensioni, gli aumenti sugli interessi bancari, la sanità, tanto è
vero che gia sappiamo - l'Assessore Marcoz è stato molto impegnato
la settimana scorsa proprio per questo problema - che gli ultimi
dieci miliardi che dovevano arrivare per l'U.S.L. sono ridotti ad
otto e questo comporterà dei problemi, verso fine anno, che dovremo
in qualche modo risolvere. Questa stangata è ancora una volta
dovuta al fatto che, perlomeno in quel settore siamo più onesti
degli altri, essendo i fondi erogati in base a due parametri: la
popolazione e la spesa storica.
Ora, avendo noi fatto molta attenzione nello spendere, al
contrario di altre Regioni che hanno sperperato molto denaro, ci
troviamo adesso penalizzati perchè vengono date esattamente le
somme che spendevamo in passato e quindi siamo nelle condizioni di
dover assumere del personale per far funzionare certi servizi ma ci
mancano i fondi e le assunzioni sono bloccate, mentre altre Regioni
continuano a sperperare; quindi siamo doppiamente castigati. Dicevo
prima che probabilmente questa stangata sarà maggiore dei 70
miliardi che stimati per la riduzione dei 2/10, perchè vi sono
delle ipotesi di riduzione anche su varie leggi di settore, quali i
trasporti, l'agricoltura, eco..
Lo Stato non penso incasserà molto in Valle d'Aosta, rispetto a
quanto invece incasserà da altre parti, per quanto riguarda
l'abusivismo edilizio. Voi sapete che quello dell'abusivismo
edilizio è il settore che più di ogni altro porterà soldi nelle
casse dello Stato e in questo caso si verifica ancora una volta una
cosa estremamente strana, perchè è proprio vero che l'Italia è la
patria del diritto, un diritto che va evidentemente.... a rovescio,
in quanto basta fare, poi si paga e tutto diventa lecito. In Valle
d'Aosta, se non altro, siamo più onesti e penso che questo sia
anche un nostro vanto perchè abbiamo dei piani regolatori che forse
sono anche troppo vincolanti, ma ci evitano di fare queste cose.
Questo è forse anche un modo di essere autonomi, perchè essere
autonomi vuol dire anche essere diversi dagli altri, migliori degli
altri.
Si è parlato molto di autonomia in questo Consiglio; si sono
dette diverse cose che condivido, altre forse un po' meno, ma
ritengo che l'autonomia sia essenzialmente due cose: avere delle
competenze ed avere anche la possibilità di concretizzarle, quindi
l'autonomia politica e l'autonomia finanziaria. Penso che l'una non
possa essere scissa dall'altra: per avere una autonomia completa ci
vogliono entrambe le componenti.
Ora, abbiamo l'autonomia politica, in quanto con le norme di
attuazione della legge 196, a 382, ci sono state trasferite le
ultime norme in materia amministrativa. L'autonomia finanziaria ce
l'avevamo perchè il riparto fiscale, in effetti, significava
proprio questo; fino a ieri ci spettavano i 9/10, da oggi invece i
7/10 e, cosa ancora più grave, e qui concordo con quanto ha detto
il Consigliere Riccarand, l'art. 14 della legge finanziaria non
solo riporta all'anno 1984 i 7/10, ma dice "a decorrere dal °
gennaio 1984". Quindi, se questa legge non verrà modificata,
corriamo il rischio di avere per sempre i 7/10. E' per questo che
noi non ci sentiamo ipocriti, caro amico Consigliere Pascale, a
chiedere i 9/10; noi pensiamo di essere nel giusto perchè i 9/10
sono stati dati per legge, una legge che ha approvato il Paramento.
Ritengo che dobbiamo gestire da soli le nostre risorse e abbiamo
dimostrato di saperlo fare. Teniamo conto delle competenze che gia
abbiamo - il Consigliere Tamone ha citato prima a forestale e la
scuola - il solo personale scolastico, nell'anno 1982, ci è costato
quasi 50 miliardi, che come cifra forse non dice molto, ma
rapportata al bilancio regionale equivale a circa il 13%
dell'intera spesa. Ma ci sono altri settori - se vogliamo parlare,
Consigliere Torrione, non solo delle competenze che gia abbiamo -
in cui, pur non avendo competenza diretta, agiamo come Regione.
Faccio l'esempio dell'industria: stamani erano qui i lavoratori
della Cogne, dell'Ilssa-Viola. Cosa sta facendo lo Stato per
l'industria valdostana? Non sta facendo assolutamente niente, se
non ci fosse la Regione che da anni sta investendo in questo
settore con i diversi mezzi che ha a disposizione - vedi anche
Finanziaria - non so dove andremmo a finire.
Altro esempio è il decentramento, che non è una competenza
regionale perchè fa parte della finanza locale; la Regione ha però
erogato ingenti somme in questo settore perchè i Comuni erano con
l'acqua alla gola, alcuni non potevano nemmeno svolgere l'attività
corrente. Ora dovrebbe essere lo Stato che, tramite la finanza
locale, provvede ai Comuni in modo che possano funzionare. Con il
decentramento, invece, è la Regione che finanzia i Comuni.
Settore della viabilità: prendete le strade regionali e quelle
statali; per esempio a S.S. di Gressoney, che lascio giudicare a
voi in quale stato è; prendete il problema della S.S. della
Valtournenche: cosa ha fatto l'ANAS per la frana di Fiernaz, se non
fosse la Regione che continuamente interviene? Guardate Cogne:
siamo arrivati al punto che faremo il famoso trenino che va a Cogne
- non solo per motivi di richiamo turistico, ma anche per
assicurare un collegamento continuo con la Valle di Cogne, perchè
questa strada è sempre interrotta, ed è una di quelle strade dove
l'ANAS si muove a rilento e dove necessitano grossi interventi che
non vengono fatti. Quindi concordo anche con quanto diceva il
Consigliere Dolchi, perchè in effetti ci è stato detto che tutti
dobbiamo concorrere a questi sacrifici, ma se si va a vedere la
legge finanziaria presentata dal Consiglio dei Ministri a certe
Regioni, addirittura, vengono aumentate le entrate: è
il
caso del Trentino, della Sicilia, la quale, contrariamente a quanto
ha detto l'On. Amato e cioè che noi siamo gli unici a percepire i
9/10, su molte imposte percepisce i 10/10 ed io aggiungo che gode
anche della Cassa del Mezzogiorno per altri interventi che noi non
abbiamo. Detto questo, ritengo che sia giusta la posizione espressa
dalla maggioranza, evidenziata nell'ordine del giorno che ha
presentato e che la Giunta regionale condivide integralmente.
PRESIDENTE:
Ha chiesto di parlare il Vice Presidente De
Grandis, ne ha facoltà.
DE
GRANDIS - (P.R.I.):
Oggi, con la questione del
riparto fiscale, è venuto alla ribalta un altro argomento di
importanza politica ed istituzionale fondamentale per la nostra
Regione, ma fondamentale anche per quello che vogliamo pensare sarà
il futuro non solo della nostra Regione, ma anche dell'Italia e
dell'Europa. Era fatale che un europeista ed un federalista come me
venisse particolarmente sensibilizzato da questi discorsi,
soprattutto perchè nonostante alcune posizioni apertamente
contrastanti - e citiamo quelle del Consigliere Tamone e del
Consigliere Aloisi - Credo che nelle due posizioni che sembrano
così in contrasto ci sia una comune verità, che è quella che
l'attuale Repubblica italiana è verso la fine della sua funzione e
che occorre pensare ad una nuova Repubblica; occorre pensarla non
come la pensa il M.S.I., sia chiaro, bensì in termini europei e
quindi in termini di federalismo, perchè credo che la nostra
autonomia, che fino ad oggi è stata così compressa, vessata in
mille maniere sotto il profilo istituzionale dell'autonomia
finanziaria, può trovare il suo vero spazio solo attraverso il
federalismo. Non dimentichiamoci che ho sentito con gioia
richiamare il concetto, anzi l'equazione autonomia uguale
responsabilità; questa è un'equazione per me fondamentale, che deve
caratterizzare un nuovo modo di essere dell'autonomia valdostana e
di qualunque autonomia, cioè qui bisogna che si rovescino
totalmente i rapporti, non dovremo mai più parlare di decimi che lo
Stato concede alla Regione Valle d'Aosta, ma sarà la Regione valle
d'Aosta - come le altre autonomie - che concederà allo Stato uno,
due o tre decimi, quello che si vorrà stabilire nei rapporti
futuri, che è cosa ben diversa perchè la responsabilità
dell'autonomia nasce anche e soprattutto dalla capacità di imporre
le tasse, perchè imponendole noi in maniera diretta sui cittadini
ed essendo i responsabili della gestione di quelle tasse, sarà
molto più facile per i cittadini verificare da vicino quale è la
capacità di governo della propria Regione..
E' abbastanza invalsa l'abitudine di dire che lo Stato non ci dà
i soldi, per cui la colpa è dello Stato se non ne abbiamo, mentre
siamo bravi quando spendiamo. Ma quando saremo noi autonomi
veramente, in una concezione federale dello stato e quindi si
supereranno ormai i problemi di carattere storico che riguardano il
'46 ed il '48, che non hanno più motivo di essere perchè la storia
li ha superati, in quel momento verranno a galla le responsabilità
e la capacità e l'attenzione nel governare e nel gestire i fondi
che i cittadini, con sacrificio, verseranno per a collettività.
Rammento che quando venne approvata la legge 690 in questo
Consiglio, avevo accettato i 7/10 nel discorso più generale che lo
Stato italiano attraversava un periodo di grave crisi e quindi
anche la Valle d'Aosta era chiamata a pesantissimi sacrifici per il
benessere della collettività e per consentire la ripresa economica.
E l'accettavo come soluzione transitoria, in attesa che la ripresa
economica consentisse il giusto riconoscimento di quanto alla
Regione Valle d'Aosta spetta, perchè sono convinto che i 9/10 ci
spettano, anche se il discorso di altre assegnazioni, cui faceva
riferimento il Consigliere Riccarand, va visto e valutato in un
contesto più concreto, soprattutto quando avremo rovesciato la
situazione. Quei 7/10 poi sono diventati 9/10 e ben vengano: oggi
torniamo a 7/10, ma quello che io rifiuto in maniera categorica ed
assoluta è il metodo con cui viene operata la riduzione. Mi spiace
che nel Governo ci siano tre Ministri rappresentanti il mio partito
e non sono d'accordo con loro, che hanno acconsentito anche se
questa scelta è una responsabilità collegiale del Governo, ed io,
quando lo ritengo opportuno, difendo i Ministri anche contro gli
interessi della Valle d'Aosta, in questo caso però, per il metodo
oppongo il mio rifiuto.
A seguito della riduzione che potrà verificarsi se il Paramento
approverà l'articolo 14 della legge finanziaria, vorrei che
facessimo un piccolo sforzo, che avevo gia richiesto all'ex
Assessore alle Finanze Ramera: approfittiamo del periodo di magra
per rimboccarci le maniche e per andare a raschiare il fondo della
padella. Il periodo di "vacche grasse" ha fatto sì che non si sia
provveduto alla revisione delle leggi di spesa (e sono ben due anni
che l'ho proposta!).
Ma c'è una altra cosa che avevo allora raccomandato all'ex
Assessore Ramera, che evidentemente non ha sentito o non ha voluto
sentire: una verifica per sapere quanta parte dei decimi che ci
spettano non incassiamo, perchè non abbiamo la certezza
dell'ammontare introitato dallo Stato. E mi riferisco non solo a
quello che lo Stato incassa in Valle d'Aosta, che noi abbiamo il
dovere ed il diritto di verificare, ma soprattutto a quello che lo
Stato incassa fuori dalla Valle d'Aosta relativamente però a somme
erogate in Valle.
Pensate solo alle pensioni che paga l'INPS, la cui IRPEF si
versa a Roma, a quello che versano le banche, i vari Enti alle
direzioni centrali, a quello che versano la SIP, l'ENEL, la Cogne
fuori della Valle d'Aosta. Sono convinto che se andremo a
verificare, con una pattuglia di ispettori ben preparati, questi
introiti dello Stato recupereremo gran parte di quei 2/10 che oggi
ci vengono sottratti in maniera così proditoria. Questo lo chiedo
al nuovo Assessore alle Finanze, che so essere un giovane pieno di
buona volontà, che ha voglia di lavorare, di distinguersi, di far
vedere che è capace di affrontare i problemi. E glielo chiedo
formalmente, perchè facendo anche questi controlli dimostriamo
serietà, responsabilità, rispetto per tutte quelle che sono le
funzioni a cui siamo chiamati.
Detto questo, visto che molte cose sono state dette dai colleghi
ed in parte le condivido non voglio aggiungere altro. Mi premeva di
chiarire il punto istituzionale del federalismo, perchè come
repubblicani, al di la delle intemperanze in occasione dei moti
mazziniani o delle cinque giornate di Milano guidate dal Cattaneo,
abbiamo acquisito la pazienza della storia, tanto è vero che
abbiamo accettato, nel tempo, le fasi di realizzazione della nostra
utopia, che era quella dell'unita, della Repubblica, del
federalismo. All'unita ci siamo arrivati, addirittura rinunciando
alla repubblica ed accettando la monarchia, purchè si facesse la
riunificazione eclissando quei signorotti dispotici che governavano
il nostro paese. Siamo arrivati alla Repubblica il 2 giugno 1946; e
anche in questo caso abbiamo pestato i piedi, tanto che, unico
partito, non siamo entrati nel primo governo nazionale perchè c'era
il Re, quando nemmeno i Comunisti ebbero il coraggio di opporsi; ma
noi lo facemmo, ed ora aspettiamo di vedere realizzato il
federalismo, l'Europa. La strada da percorrere sarà ancora lunga,
ma non è un caso che noi, durante la campagna elettorale del '78,
scrivemmo sui nostri manifesti "Una Valle d'Aosta modello di
convivenza civile per l'Italia e per l'Europa". Abbiamo in noi le
strutture, la capacità e la cultura soprattutto per diventare un
modello di autonomia per tutto il nostro paese ed anche per
l'Europa; facciamo questo sforzo e facciamolo soprattutto
attraverso atteggiamenti profondamente responsabili. In queste
occasioni di ristrettezze, di difficoltà, abbiamo la maggiore
occasione per dimostrare la nostra capacità di essere
responsabili.
PRESIDENTE:
Ha chiesto di parlare l'Assessore Martin, ne
ha facoltà.
MARTIN - (Féd. D.P.-U.V.P.):
Mi corre l'obbligo di fare
una precisazione di cui mi ero completamente dimenticato. Il
Consigliere Ricco aveva posto una precisa domanda e il Consigliere
De Grandis è ritornato su questo tasto che ritengo molto
importante: anch'io sono convinto che molte di quelle imposte che
vengono versate fuori dalla Valle d'Aosta, quelle che si
riferiscono all'art. 6 della legge 690, probabilmente non sono
adeguatamente controllate. Ora, per evitare tutto questo, stiamo
gia lavorando per ristrutturare l'Assessorato alle Finanze e
renderlo idoneo ai nuovi compiti che il riparto fiscale
evidentemente ha portato all'Amministrazione regionale. E' una cosa
che stiamo gia facendo, spero di poter portare in Consiglio questa
ristrutturazione nel più breve tempo possibile. Evidentemente
adesso c'è un altro grosso appuntamento che è quello del bilancio
di previsione per il 1984, ma ritengo one terminata questa fase si
debba subito affrontare questo problema.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Anch'io devo alcune risposte ad
accenni polemici soprattutto del Consigliere Torrione che purtroppo
in questo momento non vedo presente (ma il Consigliere Pascale
raccoglierà).
Devo dire che l'entusiasmo per questo governo a direzione
socialista è comprensibile, però non credo che per il fatto di
avere un Presidente del Consiglio socialista sia iniziata una nuova
era per l'Italia e per i lavoratori italiani. Credo anzi che questa
legge finanziaria sia una iniziativa che è stata ben descritta da
una vignetta che ho avuto modo di vedere sulla Gazzetta del Popolo
di qualche giorno fa: si vedeva un piccolo barile ed una persona
somigliante al nostro Presidente del Consiglio che raschiava il
fondo, per non scalare un'alta botte su cui c'era scritto "evasioni
fiscali". La mia opinione è che con questa legge finanziaria si sia
ancora una volta scelto di torchiare i lavoratori dipendenti,
quindi operai e impiegati, per non andare a colpire la grande
evasione fiscale, quando i dati de "Il Mondo" parano di 3 milioni
di cittadini che hanno un reddito superiore ai 50 milioni annui, ed
al fisco italiano ne risultano 12 mia. Secondo me questo significa
che per recuperare risorse c'è da seguire una strada ben precisa
che non si vuole seguire, tanto è
vero che nell'anno
precedente c'è
stato il condono fiscale, quest'anno c'è il
condono per l'abusivismo edilizio. Ora è vero che in alcune realtà
alcuni piccoli fenomeni di abusivismo edilizio hanno delle
giustificazioni sociali, ma credo che i 9.000 miliardi che si
vogliono incassare, si incassino soprattutto risanando delle
speculazioni edilizie di grandi dimensioni a Roma ed in altre zone
del paese. Non credo quindi che oggi tutti ci dobbiamo sentire
investiti di questo spirito di crociata per il risanamento, esiste
anche la demagogia dei sacrifici. Quando il nostro partito, con la
proposta di austerità del Compagno Berlinguer, ha lanciato una
proposta politica - e ci trovavamo nel governo di unita nazionale -
ricordo che altri partiti, che pure facevano parte allora della
maggioranza, hanno operato in modo tale da costringere il P.C.I. ad
uscire dalla maggioranza, perchè ad ogni atteggiamento di volontà
di recupero dell'economia italiana dimostrato dai comunisti,
corrispondevano spinte al rialzo da parte di esponenti del P.S.I.,
all'interno del Sindacato, in altre organizzazioni. Oggi credo che
tocchi a questo governo a direzione socialista applicare una
politica che è quella che la D.C. aveva presentato nel suo
programma pre-elettorale, e noi su questa politica non siamo
d'accordo e non ci convince tanto più questa legge finanziaria che
tra l'altro colpisce anche la Valle d'Aosta.
Pensiamo che il nostro atteggiamento in materia di riparto
fiscale sia stato coerente in tutti questi anni, come ha ricordato
bene prima il Consigliere Dolchi, e non cambiamo di una virgola la
nostra posizione; anzi, credo che si debba dire ancora una volta
che non conviene che il Consiglio regionale faccia delle
concessioni, per cui la proposta del Consigliere Tamone di inserire
nell'ordine del giorno la possibilità di accettare
provvisoriamente, per alcuni anni, una decurtazione, non ci trova
d'accordo. Questa semmai è una cosa che potrà fare automaticamente
il Parlamento. Se il Parlamento vorrà modificare l'art. 14, basterà
scrivere nella legge, dove si dice "a decorrere dal 1° gennaio
1984" la frase "per il 1984" e sarebbe gia un primo risultato
perchè non sarebbe un provvedimento che va da qui all'eternità. Al
Consiglio regionale tocca invece denunciare fermamente il metodo
con cui si è operato, e mi sembra perfino Nuova Sinistra, che nella
sostanza non è d'accordo, abbia concordato che il metodo è
inaccettabile. Se il Governo vuole rivedere la materia fiscale,
deve innanzitutto, come ha fatto nel 1981, rivolgersi al Consiglio
regionale, alla Giunta regionale, fare una proposta, discuterla con
la Valle d'Aosta. Nell'art. 50, che ricordava prima il Consigliere
Dolchi, si dice, nella norma transitoria, che l'ordinamento
finanziario sarà predisposto entro due anni d'intesa con la Giunta
regionale, il che significa che l'ordinamento finanziario della
Valle d'Aosta non può essere modificato nè dal Governo nè dal
Parlamento senza una intesa con gli organismi statutari della Valle
d'Aosta.
Sulla questione di sostanza abbiamo detto e ribadiamo che questa
Giunta spende male i quattrini, però sulla questione del riparto
non facciamo questione di convenienza di partito e non diciamo "se
questa Giunta avesse meno soldi da spendere farebbe meno
clientele". Ci potrebbe anche andare come ragionamento gretto, ma
non sarebbe un ragionamento nell'interesse della popolazione
valdostana, che qui rappresentiamo, per la quale si stanno
preannunciando tempi durissimi con la possibile chiusura
dell'Ilssa, i tagli che potranno esserci alla Cogne; sono questioni
che richiederanno, per essere risolte, investimenti enormi. Noi non
crediamo che si possa quindi accettare nella sostanza un taglio
alle risorse della Regione.
Per quel che riguarda il giuramento del Presidente della Giunta,
a me sembra che tutti i Consiglieri qui presenti, appena messo
piede in quest'aula, abbiamo giurato fedeltà alla Costituzione
italiana ed allo Statuto. Se poi non ci credono sono affari che
riguardano la loro coscienza. L'assenza del Presidente della Giunta
la sottolineerei non per sfiducia rispetto ad un giuramento, ma
perchè in questa situazione, nella quale il Presidente della Giunta
in prima persona deve portare la volontà del Consiglio nei
confronti del Governo, sarebbe stato opportuno essere presente; se
il Presidente della Giunta non lo ritiene opportuno, avrà fatto le
sue valutazioni e ce ne dispiacciamo proprio perchè facciamo un
ragionamento nell'interesse di tutti e non di parte.
Tornando al problema del riparto, credo che per noi il rispetto
dei 9/10 non vada misurato solo in termini di competenze - il
Consigliere Tamone ne ha ricordate alcune, l'Assessore Martin
altre, - non va misurato solo in termini di realtà valdostana
economica, fisica, territoriale, come faceva il Consigliere Lanivi,
ma va puntato soprattutto sul rispetto di un patto concluso fra lo
Stato ed un popolo in una determinata fase della storia attraverso
lo Statuto speciale. Quindi se il mantener fede allo Statuto da
parte del Governo, da parte dello Stato, viene meno, il tutto entra
in discussione. L'aver confermato nel 1971 i 9/10, che in qualche
modo erano gia indicati nello Statuto, l'averli ribaditi nel 1981,
impegna tutti i Governi a continuare su questa strada.
Non penso che - questa è una valutazione molto personale - si
possa credere ad una annessione della Valle d'Aosta allo Stato
italiano, perchè per la realtà della storia mi sembra invece che la
Valle d'Aosta, all'interno del Regno di Savoia, abbia contribuito
ad allargare progressivamente i confini dello Stato italiano, fino
a raggiungere il Regno delle due Sicilie, da cui provengono i miei
progenitori, fino ad includere Roma all'interno dello Stato
italiano. Questa è una discussione che credo convenga lasciare da
parte.
Dal punto di vista politica, siccome la storia non si fa con i
se, nel 1948 c'è stato lo Statuto, questo deve avere validità
politica, deve essere rispettato da entrambe le parti, deve essere
il punto di riferimento per noi; ecco perchè non si può parlare di
privilegio per ciò che riguarda la realtà valdostana, ma si deve
parlare di rispetto della specialità.
Siamo disponibili a concordare un ordine del giorno unitario
perchè così avrà maggiore possibilità di pressione sul parlamento;
il parlamento è in grado di rivedere questa legge finanziaria che
credo nonostante i proclami fatti in questo periodo verrà
modificata anche a seguito di pressioni da parte di sindacati e
altre diverse categorie all'interno della stessa maggioranza. In
queste modifiche è possibile rivedere l'art. 14 almeno nel senso
della temporaneità, o meglio, perchè sia cancellato del tutto.
PRESIDENTE:
Ha chiesto di parare il. Consigliere
Torrione, ne ha facoltà.
TORRIONE - (P.S.I.):
Non ritorno su un argomento che
abbiamo nel precedente nostro intervento cercato di evidenziare con
la maggiore chiarezza possibile a tutti i Consiglieri. Non possiamo
che prendere atto che all'interno di questa discussione si sono
inseriti temi nuovi, direi forse anche più accattivanti di quelli
delle aride cifre sui sette o nove decimi, rispetto ai quali
abbiamo riportato alcune impressioni che vogliamo esternare.
Alcune prese di posizione: quella del Capogruppo della D.C.
nella parte finale del suo intervento; un discorso di apertura
anone se ci hanno diviso alcune valutazioni di ordine storico ed
alcune affermazioni di carattere prettamente regionalistico -
quello del Consigliere Tamone.
Se apertura c'è, siamo disponibili ad impostare un discorso che
sia il più unitario possibile, per dare forza ad un'eventuale
trattativa che rimetta in gioco il problema del riparto in termini
estremamente corretti.
Abbiamo detto in un precedente intervento che il metodo che si è
seguito nei confronti della Valle d'Aosta è un metodo che non
condividiamo, siamo disponibili a tacciarlo per quello che è,
vessatorio nei confronti dell'istituzione, quindi ci trova
assolutamente contrari, anche perchè si va contro lo spirito
statutario, essendo il parere del Consiglio regionale, nell'ambito
dell'art. 12 - ° comma - uno dei dati incontestabili della
formulazione del riparto fra Stato e Regione.
Non facciamo delle convenienze di partito, abbiamo ripetuto un
atteggiamento gia assunto dal partito in periodi non sospetti,
all'atto addirittura della formulazione del riparto, quando noi
avevamo espresso con molta serenità quelle che erano le nostre
idee.
Ho apprezzato il discorso che ha fatto l'Assessore Martin, che
accettiamo; mi consenta, Consigliere Martin, dal momento che sono
molto più vecchio di lei, purtroppo, ed ho anche un'esperienza
amministrativa alle spalle, di ricordare che nell'intervento che
feci all'atto dell'insediamento della Giunta affermai che in Valle
d'Aosta sovente mancava un po' di fantasia. Questo lo dissi perché
provengo da un'esperienza amministrativa in un Comune continuamente
disastrato sul piano finanziario, dove quotidianamente i problemi
della gente te li senti addosso. Credo che in questo grande
calderone, e qui faccio un discorso che tocca il problema del
riparto molto marginalmente, ci siano delle capaciti della nostra
Regione di amministrare con maggiore incisività. Ben vengano tutti
quei provvedimenti che ha sollecitato il Vice Presidente De Grandis
relativi ad una riqualificazione della spesa, perchè è inutile che
ci riempiamo a bocca con il discorso del reperimento delle entrate
se poi le spese finiscono come devono finire, se non abbiamo
neanche la certezza delle nostre entrate, se è vero che certi
accertamenti che potevamo fare, non sono stati fatti. E' in questo
quadro che noi vogliamo inserire il nostro contributo: al di la di
un cordone ombelicale con i problemi più grandi dello Stato, che
noi non vogliamo rescindere, al di la della peculiarità valdostana,
che ha un significato molto più culturale ed è bene che su questo
un giorno si discuta con maggiore approfondimento.
Sovente, nella storia ormai quasi quarantennale dell'autonomia,
si è detto che il nostro regime di autogoverno era privo di
garanzie; si era ipotizzata addirittura nel 1945 una garanzia
internazionale, che avrebbe dato un assetto totalmente diverso al
nostro regime.
Però questo non c'è stato, quindi ci dobbiamo accontenta e di
quello che lo Statuto sancisce. Ci sono ancora delle possibilità
che non abbiamo sfruttato ed è il discorso della revisione dello
Statuto, non perchè sia un tema che è caro ai socialisti, ma perchè
se una garanzia come quella del regime riparto finanziario fosse
stata inserita nel quadro di una norma transitoria, il discorso di
un Governo che incide direttamente con una legge ordinaria su
questo argomento sarebbe stato molto più difficile da realizzare.
Noi su questo argomento, anche su quello della revisione
statutaria, abbiamo le idee chiare e le esprimeremo e ci
confronteremo, mi auguro in quest'aula, con tutte le altre
forze.
Siamo disponibili a concordare un ordine del giorno che sia il
più unitario possibile, purchè si tenga conto della nostra
posizione, ed anzi se si volessero sospendere i lavori, come ha
chiesto il Consigliere Baldassarre poc'anzi, nella riunione dei
Capigruppo espliciteremo alcune forme di modifica all'ordine del
giorno che possono portare ad un voto unitario da parte del
Consiglio. Se questo non avverrà, nostro malgrado assumeremo un
atteggiamento diverso da quello delle altre forze.
PRESIDENTE:
Ha chiesto di parlare il Consigliere Aloisi,
ne ha facoltà.
ALOISI - (M.S.I.):
E' solo per precisare un'inesattezza
del Consigliere Mafrica per quanto riguarda il giuramento prestato.
Non mi riferivo al giuramento fatto dal Presidente della Giunta in
qualità di Consigliere regionale, mi riferivo al giuramento che
deve prestare il Presidente della Giunta, nelle sue funzioni di
Prefetto, e nelle mani del Capo dello Stato oppure del Ministro
degli Interni.
PRESIDENTE:
Ha chiesto di parlare il Consigliere Perrin,
ne ha facoltà.
PERRIN - (U.V.):
Je retiens que M. De Grandis, d'après ce
qu'il a dit dans son intervention, a très bien cerné le problème;
je crois qu'on ne peut pas séparer la discussion qui a été faite
aujourd'hui sur cet ordre du jour, après cette menace de
retranchement de 2/10 à notre répartition fiscale; de la question
institutionnelle, je dirais même de la question constitutionnelle.
Une vraie conception d'autonomie ne peut découler que d'une
certaine vision d'un état. La vision actuelle de l'état italien
n'est pas la notre et n'est pas celle qui peut correspondre au vrai
concept d'autonomie. Des forces politiques se sont scandalisées
parce que le Conseiller Tamone a fait certaines déclarations:
évidemment nous sommes les héritiers de la Région Vallée d'Aoste
qui a été combattue férocement par l'état fasciste, nous sommes les
héritiers d'Émile Chanoux, qui a été arrêté, torturé et mis a mort
par l'état fasciste et donc nous avons une conception très
différente de celle qui, malgré tout, malgré la Constitution, est
restée à travers les fonctionnaires, à travers tout son apparat
bureaucratique, à travers une volonté toujours plus manifeste, même
des gouvernants, de revenir à ce centralisme qui a caractérisé le
temps avant la libération.
Je prends note du conseil donné par M. Lanivi; je ne veux pas me
prolonger sur cette discussion, même s'il serait nécessaire de bien
éclaircir ce que nous entendons par annexion à 1'état italien. A
notre avis il y a annexion à l'état italien: nous sommes un peuple
différent - puisque on ne peut pas dire que l'Italie est une
nation, formée par un seul peuple, l'Italie, est un ensemble de
différents peuples - et jusqu'à ce qu'à un de ces peuples n'est pas
demandé s'il désire ou non être dans cet état, il s'agit la
d'annexion. Comme M. Berti l'avait fait pour la question du
français, je me propose à l'avenir de promouvoir une action à
l'intérieur de ce Conseil, pour qu'on ouvre des cours d'histoire et
de civilisation valdôtaine, qui pourront peut-être servir à
plusieurs Conseillers qui siègent sur ces bancs.
En revenant à l'ordre du jour, on dit qu'il n'y a pas eu
violation du Statut: à mon avis il y a là violation du Statut. M.
Mafrica vient de le rappeler: dans les "norme transitorie" on dit
que la répartition financière doit être faite avec 1'accord du
gouvernement; s'il n'y a pas cet accord, c'est une violation d'une
loi constitutionnelle qui est le Statut, mais si on modifie cet
accord sans le consentement du gouvernement régional il y a, à mon
avis, quand même violation.
Ici la partie adverse, ceux qui sont favorables à ce
retranchement, ont essayé de bâtir leurs argumentations sur le fait
que les 9/10 constitueraient un privilège, nous sommes d'autre part
dans une période de crise et donc il faut supporter ce
retranchement. Comme j'ai déjà dit ce matin, pour des raisons
ethniques, historiques et culturelles, il ne s'agit pas d'un
privilège mais de quelque chose qui nous est due parce que nous
sommes différents et l'état, malgré lui, a reconnu cette différence
et donc nous ne voulons pas que n'importe quel gouvernement, qui
soit présidé par un premier Ministre d'une couleur ou de l'autre,
puisse attenter à cette spécificité.
On parle de crise: c'est vrai, personne ne peut la nier, elle
est très évidente. La visite que nous avons eu des ouvriers de la
Cogne ce matin, en est une démonstration, mais je crois que si nous
allons hors de la Vallée d'Aoste, les choses dans plusieurs Régions
sont pires encore que chez nous. Donc il faut faire de sacrifices
et je crois que les valdôtains les acceptent, mais ils demandent
qu'ils soient faits d'une façon différente, que les sacrifices
qu'ils doivent supporter maintenant puissent servir à résoudre
cette crise. Ils sont prêts à être solidaires avec tous les autres
peuples sous l'égalité italienne, mais ils voudraient que ces
sacrifices aboutissent a quelque chose. Ils ont été solidaires dans
le passé en acceptant toutes les conditions qui nous ont été
posées, en acceptant de 1981 à 1983 une diminution de 2/10 de la
répartition financière. Je crois que cette aide n'a pas servi à
grande chose, mais nous avons été solidaires avec l'Italie parce
que l'argent, qui nous devait revenir de la répartition financière,
est toujours arrivé avec extrême retard, et donc nous avons payé de
notre poche pour ce retard.
Avec l'inflation, l'augmentation des prix, le manque d'argent
dans les caisses régionales, nous avons perdu la possibilité de
faire plusieurs oeuvres, et de faire front à la crise qui à ce
moment-là nous menaçait. Et donc nous ne sommes plus prêts
maintenant à renoncer parce que nous voyons que cela ne servirait à
rien. Nous supportons les sacrifices qui sont demandés à toutes les
Régions, mais nous ne voulons pas faire des sacrifices
supplémentaires, aussi parce que nous voyons que les armes que
l'état emploie sont aléatoires; il faut viser vers d'autres buts
pour ramasser de l'argent et au lieu du "condono fiscale" au lieu
du "condono edilizio" essayer de rejoindre les gros évaseurs.
Quelqu'un a parlé de révision du Statut: c'est vrai, si nous
avions un article du Statut qui dit clairement que la Région doit
percevoir les 9/10, ce serait peut-être plus difficile retoucher ce
montant, même si l'état, paraît-il, a suffisamment d'experts en
matière pour trouver toutes les différentes possibilités, mais
attention: vous ne pouvez pas nier que l'Union Valdôtaine n'est pas
décidée à l'égard de la révision du Statut; nous l'avons présenté
l'année dernière et justement un de ces articles allait dans cette
double direction, parce qu'on parlait la de 9/10, mais on demandait
que ce soit la Région Vallée d'Aoste a pouvoir percevoir les
impôts, de façon à avoir immédiatement une somme disponible et être
disposée à donner à l'état chaque jour ce qu'elle aurait dû. En ce
moment aller revoir le Statut avec les temps qui courent, nous
risqueront peut-être d'avoir un Statut tellement modifié que nous
nous trouverons dans une position pire encore que celle de
maintenant. Et donc l'Union Valdôtaine, mais la majorité toute
entière qui a présenté cet ordre du jour, donne un jugement négatif
à l'action du gouvernement italien, non seulement en ce qui
concerne la méthode qui à notre avis est anticonstitutionnelle,
mais aussi sur le contenu, parce qu'il représente un attentat à
l'autonomie. On ne peut pas faire seulement l'équation autonomie
égale expression culturelle; c'est vrai que la culture, je dirais
même la civilisation, est une composante d'un peuple, mais
autonomie signifie la liberté de se gouverner par ses propres lois,
donc à notre avis ce n'est pas ce Statut qui signifie autonomie,
c'est le Statut par exemple représenté par le Conseil régional de
la Vallée d'Aoste, voté le 3 mars 1947, qui disait non celles qui
étaient les compétences de la Région, mais celles qui restaient les
compétences de l'état, c'est-à-dire celles auxquelles la Région
renonçait parce que d'un niveau supérieur, l'armée par exemple ou
la grande viabilité internationale.
Si nous voulons conquérir à nouveau la possibilité de régler par
nous mêmes toutes les compétences, il faut que nous ayons avant
tout une autonomie financière. C'est pour cela que le Groupe de
l'Union Valdôtaine non seulement défendra cet ordre du jour, mais
contrairement à la proposition faite par M. Tamone, nous sommes
contraires a insérer une possibilité de ce genre dans un ordre du
jour, parce si le Conseil donne cette possibilité, nous devrons
renoncer à celui qui est notre droit.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Non credo sia necessaria una
sospensione.
PRESIDENTE:
Sono stati presentati due ordini del giorno,
uno da parte della maggioranza ed uno da parte del Consigliere
Riccarand; da una rapida lettura risulta che i due ordini del
giorno sono abbastanza simili.
Ha chiesto di parlare il Consigliere Mafrica, ne ha facoltà.
MAFRICA - (P.C.I.):
Chiedo al Consiglio, possibilmente
con una votazione, la sospensione perchè ritengo possibile
modificare l'ordine del giorno della maggioranza, nel senso di
riprendere alcuni concetti sui tagli più generali della sanità,
della previdenza, che a noi interessa sottolineare, e non credo che
alla maggioranza possano creare dei problemi rispetto
all'impostazione del documento.
PRESIDENTE:
Se il Consiglio è d'accordo sulla
sospensione, pregherei i Capigruppo di concordare l'ordine del
giorno.
Ha chiesto di parlare il Consigliere Perrin, ne ha facoltà.
PERRIN - (U.V.):
Je ne sais pas si j'ai mal compris, mais
je demanderais qu'après 1'accord on puisse arriver à la votation de
l'ordre du jour ce soir.
PRESIDENTE:
La votazione dell'ordine del giorno
concordato è rimandata a domani.
Il Consiglio è sospeso, riprenderà i suoi lavori domani mattina
alle ore 9.30.
La seduta è tolta.
La seduta termina alle ore 19.32.
