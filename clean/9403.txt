Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 442 del 3 aprile 1989 - Resoconto
OGGETTO N. 442/IX - CONCESSIONE DI UN CONTRIBUTO DI LIRE
85.500.000 ALL'AMMINISTRAZIONE COMUNALE DI GRESSAN PER L'ACQUISTO
DI IMMOBILI DA DESTINARE A PATRIMONIO ABITATIVO-SOCIALE AI SENSI
DELLA LEGGE REGIONALE 27 GIUGNO 1986, N. 27. - APPROVAZIONE ED
IMPEGNO DI SPESA.
PRESIDENTE:
Do lettura della deliberazione in oggetto.
IL CONSIGLIO
Premesso che la legge regionale 27 giugno 1986, n. 27, ha
previsto l'intervento finanziario da parte della Regione, fino al
massimo del 90%, a favore dei Comuni per la creazione di patrimonio
immobiliare comunale;
Atteso che l'Amministrazione comunale di Gressan ha presentato
richiesta per accedere ai relativi finanziamenti per l'acquisto di
immobili di proprietà dei Sigg. VETTICOZ Sergio e Remo
contraddistinti al Catasto Terreni del Comune censuario di Gressan
al fg. I mappali 353 e al N.C.E.U. dello stesso Comune al fg. I n.
353 sub. 1 - 2 da destinare a patrimonio abitativo-sociale;
Considerato che l'acquisto in questione comporta una spesa
complessiva peritata di lire 95.000.000;
Visti i pareri del competente Assessorato; Dato atto che
l'acquisizione dei terreni è inserita nella relazione previsionale
e programmatica del Comune;
DELIBERA
1) di approvare la concessione di un contributo di lire
85.500.000 (ottantacinquemilionicinquecentomila) a favore
dell'Amministrazione comunale di Gressan per l'acquisto degli
immobili di cui in premessa, da destinare a Patrimonio
abitativo-sociale;
2) di imputare la spesa di lire 85.500.000, al residuo passivo
22870 del Bilancio preventivo della Regione per l'anno 1989
"Contributi ai Comuni per la costituzione di un patrimonio comunale
immobiliare", che presenta la necessaria disponibilità - (fondo di
lire 1.409.000.000 impegnato con provvedimento n. 27 del 27 giugno
1986);
3) di disporre che la somma venga liquidata ai sensi dell'art.
57 della legge regionale 7 dicembre 1979, n. 68, a cura della
Presidenza della Giunta regionale alla stipulazione di regolare
atto notarile di compravendita, nel rispetto delle condizioni
generali di acquisto risultanti dalla domanda di contributo.
PRESIDENTE:
Se nessuno chiede la parola, pongo in
votazione la delibera in oggetto, testé letta.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
