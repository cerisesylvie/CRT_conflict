Classificazione
INDUSTRIA



Oggetto del Consiglio n. 780 del 3 agosto 2004 - Resoconto
OGGETTO N. 780/XII - Prospettive dell'industria dolciaria
Feletti di Pont-Saint-Martin. (Interrogazione)
Interrogazione
Premesso
- che l'industria dolciaria Feletti di Pont-Saint-Martin è
fallita nel marzo scorso;
- che il fallimento è alla ricerca di soggetti interessati in
tempi rapidi all'acquisto dell'azienda;
- che nei giorni scorsi era fissata l'asta per la
vendita;
ciò premesso, il sottoscritto Consigliere regionale
Interroga
l'Assessore delegato per sapere
1. se la procedura d'asta si è conclusa con l'aggiudicazione
dell'azienda: in caso affermativo, chi è il nuovo titolare e a
quali condizioni ha conseguito l'aggiudicazione;
2. se esistono prospettive di rilancio per lo stabilimento
valdostano: in caso affermativo, quali sono.
F.to: Tibaldi
Président - La parole à l'Assesseur aux activités productives et
aux politiques du travail, Ferraris.
Ferraris (GV-DS-PSE) - Per quanto riguarda la prima questione,
in un incontro che ho avuto il 12 luglio con il curatore
fallimentare e con l'avvocato del fallimento, mi è stato comunicato
che l'asta per la vendita dell'azienda di Pont-Saint-Martin, asta
nella quale verranno collocati complessivamente gli impianti, lo
stabilimento, il marchio - quindi si procederà a una vendita
unitaria del tutto - non avrebbe avuto luogo nel mese di luglio, ma
avrà luogo nel mese di settembre. Vorrei informare il Consiglio che
ho convocato diverse riunioni con le organizzazioni sindacali, le
quali sono sempre state tenute al corrente della situazione;
all'ultima di queste, effettuata il 15 luglio, ha partecipato anche
una rappresentanza dei lavoratori.
Alla seconda domanda:
"se esistono prospettive di rilancio
per lo stabilimento"
, rispondo che nella situazione attuale
sappiamo che ci sono delle manifestazioni di interesse da parte di
alcune imprese; non si è però assolutamente in grado di sapere se
l'asta del prossimo mese di settembre avrà esito positivo. L'asta
riguarderà uno dei due fabbricati presenti nell'area Feletti, in
quanto un secondo fabbricato è di proprietà Cedrinca; in ogni caso,
la stima che viene fatta dal curatore fallimentare del fabbricato,
più gli impianti, più il marchio, è intorno ai 2 milioni di
euro.
Président - Conseiller Tibaldi, est-ce que vous souhaitez
répliquer? Non? C'est bien.
