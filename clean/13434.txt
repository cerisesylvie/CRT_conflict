Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4453 del 7 aprile 1993 - Resoconto
OGGETTO N. 4453/IX Disegno di legge: "Concessione di
contributi per il restauro e conservazione del patrimonio edilizio
artistico, storico e ambientale".
Presidente
La parola al Consigliere relatore Agnesod.
Agnesod (UV)
Il disegno di legge è stato predisposto per
regolamentare i contributi che attualmente sono previsti e
finanziati tramite due capitoli di spesa: i nn. 66040 e 66120 ed
occorre rilevare che solamente il capitolo 66040 è regolamentato
dalla legge regionale 28 novembre 1983 n. 94 e 21 dicembre 1990, n.
88.
All'articolo 2 del disegno di legge vengono elencati gli edifici
ammessi alle provvidenze previste e sono tutti gli edifici
notificati e tutelati dalla legge 1 giugno 1939 n. 1809 e
successive modificazioni; poiché esiste a questo riguardo un esiguo
numero di notifiche e non c'è un apposito elenco, vengono
considerati ammissibili anche gli interventi che ottengono parere
positivo dalla commissione Beni culturali di cui legge regionale
giugno 1983 n. 56.
Tale organismo evidentemente offre le migliori garanzie di
competenza e permette di ovviare alla discrezionalità singola
garantendo un parere valido espresso da un organismo tecnico
collegiale.
Le finalità del presente disegno di legge sono volte
esclusivamente alla conservazione, quindi a tutte le operazioni
volte ad assicurare la stabilità e l'integrità dell'edificio e di
tutti gli elementi che costituiscono il presupposto motivante
l'interesse artistico, storico e ambientale.
La conservazione, vista nella sua globalità, comprende pure la
parte dei beni mobili purché legati all'edificio stesso ad esempio:
affreschi, statue, altari, decorazioni eccetera , quindi il
presente disegno di legge prevede interventi anche su questi
beni.
E' previsto infine anche un contributo per le spese inerenti
l'installazione di impianti antincendio e antifurto, questo per far
fronte, a difesa delle opere d'arte presenti nella nostra regione
alle nuove ondate di furti e al pericolo di incendi.
Concludo sottolineando come questo disegno di legge sia
particolarmente importante per garantire il mantenimento e la
protezione di un patrimonio artistico di alto valore quale è quello
della nostra Regione.
L'azione che viene svolta va ad incidere sui tempi di attuazione
degli interventi quindi si mira globalmente ad un minor tempo
burocratico, a maggiore incisività e a migliori risultati.
Inoltre voglio aggiungere che questa legge segue la filosofia
racchiusa nel precedente provvedimento riguardante il ricupero
globale del Borgo di Bard.
Sicuramente questa strada potrà condurre la nostra Regione a
diventare un esempio di sensibilità e di capacità concreta di
intervento sul patrimonio architettonico, artistico, storico ed
ambientale che rappresenta uno dei pilastri più importanti
soprattutto per una Regione a forte immagine turistica come la
Valle d'Aosta.
Presidente
La parola al Consigliere Riccarand.
Riccarand (VA)
Siamo a favore di questo provvedimento
perché si tratta di una disciplina che regolamenta meglio il
patrimonio artistico, quindi il nostro voto è positivo.
Presidente
Passiamo all'esame dell'articolato.
Articolo 1 1.Al fine di conservare l'integrità del patrimonio
artistico, storico ed ambientale della Valle d'Aosta, la Regione è
autorizzata a concedere ai proprietari contributi fino al 60
percento della spesa necessaria nella misura massima di lire
300.000.000 per ogni intervento.
Esito della votazione
Presenti, votanti, favorevoli: 20
Il Consiglio approva.
Presidente
Passiamo all'articolo 2.
Articolo 2 1. Sono ammessi alle provvidenze della presenza
della presente legge:
a) tutti gli edifici notificati o tutelati dalla legge 1 giugno
1939, n. 1089, e successive modificazioni;
b) tutti gli edifici non notificati, aventi comunque interesse
artistico, storico ed ambientale, previo parere vincolante della
Commissione regionale per i beni culturali ed ambientali di cui
alla legge regionale 10 giugno 1983, n. 56 (Misure urgenti per la
tutela dei beni culturali) e successive modificazioni.
Esito della votazione
Presenti, votanti, favorevoli: 20
Il Consiglio approva.
Presidente
Articolo 3.
Articolo 3 1. I contributi previsti dalla presente legge sono
concessi per interventi di manutenzione straordinaria, con ciò
intendendosi le operazioni volte ad assicurare la stabilità,
l'integrità e la conservazione dell'edificio e di tutti gli
elementi costituenti il presupposto motivante l'interesse
artistico, storico ed ambientale. Sono esclusi tutti i lavori non
finalizzati alla conservazione.
2. Per i soli edifici di culto sono ammessi a contributo anche
gli interventi che interessano il restauro conservativo dei beni
mobili legati all'edificio stesso, quali altari, affreschi,
dipinti, statue, organi, confessionali, pulpiti, transenne,
paramenti, oggetti culturali, battisteri, acquasantiere,
decorazioni e le spese inerenti l'installazione di impianti
antiintrusione e antincendio.
Esito della votazione
Presenti, votanti, favorevoli: 20
Il Consiglio approva.
Presidente
Articolo 4.
Articolo 4 1. Le domande concernenti le provvidenze di cui
all'articolo 1 devono essere inoltrate prima dell'inizio dei lavori
all'Assessorato del turismo, sport e beni culturali, corredate
di:
a) concessione edilizia e autorizzazione della Soprintendenza
per i Beni culturali ed ambientali;
b) rilievo grafico, in scala 1:100 di tutto l'edificio;
c) rilievo fotografico in originale;
d) relazione e progetto, in triplice copia, delle opere da
eseguire; qualora la Soprintendenza per i beni culturali ed
ambientali ritenesse necessaria una documentazione tecnica più
dettagliata e specifica, i nuovi elaborati dovranno essere
procurati a cura e a spese del richiedente;
e) impegno da parte del richiedente a consentire il controllo
dei lavori da parte della Soprintendenza;
f) atto di impegno formale da parte del richiedente a consentire
la visita del pubblico all'immobile restaurato, secondo modalità da
concordare con la Soprintendenza.
Esito della votazione
Presenti, votanti, favorevoli: 20
Il Consiglio approva.
Presidente
Articolo 5.
Articolo 5 1. le domande vengono sottoposte a esame tecnico
da parte della Soprintendenza per i beni culturali ed ambientali,
cui spetta pronunciarsi entro il termine di novanta giorni:
a) sull'ammissibilità ed interesse dell'intervento;
b) sulla sua idoneità a conseguire gli obiettivi di cui agli
articoli 1 e 3;
c) sulla congruità della spesa.
2. Nel caso in cui sia necessario acquisire anche il parere
della Commissione regionale per i beni culturali ed ambientali, di
cui all'articolo 2, si provvederà d'ufficio entro 180 giorni.
3. Il parere istruttorio di cui sopra può anche contenere
suggerimenti o prescrizioni migliorative e deve evidenziare le
condizioni di fruibilità da parte del pubblico dell'edificio
restaurato.
4. Le domande corredate dal parere di cui al comma 1 sono
inoltrate alla Giunta regionale che delibera sull'erogazione dei
contributi nei limiti dello stanziamento di bilancio e, in caso di
insufficienza di fondi, secondo le priorità determinate dall'ordine
cronologico di presentazione delle domande e dalle urgenze
comprovate.
5. L'erogazione delle somme è disposta:
a) fino ad un ammontare non superiore al 50 percento del
contributo, sulla base di documentazione attestante il procedere
dei lavori, debitamente verificata dalla Soprintendenza;
b) per la restante parte, sulla base del consuntivo finale.
6. E' comunque prescritta l'esibizione di copia delle fatture
per un ammontare pari all'80 percento dei lavori ammessi a
contributo.
7. In sede di prima applicazione possono essere ammessi a
contributo interventi eseguiti negli anni 1991 e 1992, purché già
autorizzati dalla Soprintendenza e inerenti agli articoli 2 e
3.
Esito della votazione
Presenti, votanti, favorevoli: 20
Il Consiglio approva.
Presidente
Articolo 6.
Articolo 6 1. l'onere di cui all'articolo 4, comma 1 lett.f,
verrà trascritto, a cura e spese del proprietario, nei registri
immobiliari della conservatoria delle ipoteche.
Esito della votazione
Presenti, votanti, favorevoli: 20
Il Consiglio approva.
Presidente
Articolo 7.
Articolo 7 1. Le leggi regionali 28 dicembre 83, n. 94
(Concessione di contributi per il consolidamento di edifici
notificati o tutelati ai sensi della legge 1 giugno 39, n. 1089) e
21 dicembre 90, n. 88 (Finanziamento della legge regionale 28
dicembre 83, n. 94, concernente la concessione di contributi per il
consolidamento di edifici notificati o tutelati ai sensi della
legge 1 giugno 39, n. 1089, vengono abrogate e da questa
sostituite.
Esito della votazione
Presenti, votanti, favorevoli: 20
Il Consiglio approva.
Presidente
Articolo 8.
Articolo 8 1. L'onere derivante a carico della regione per
l'applicazione della presente legge, previsto per l'anno 1993 in
lire 700.000.000, graverà sul capitolo 66120, che assumerà la
seguente denominazione: "Contributi per il restauro e la
conservazione del patrimonio edilizio artistico, storico ed
ambientale", sulla parte spesa del bilancio di previsione della
Regione per il corrente esercizio finanziario e sul corrispondente
capitolo dei futuri bilanci.
2. Alla copertura delle spese di cui al comma 1 si provvede:
a) quanto a lire 200.000.000 mediante l'utilizzo dello
stanziamento già descritto al capitolo 66120;
b) quanto a lire 500.000.000, mediante riduzione dello
stanziamento iscritto al capitolo 66040.
3. A decorrere dal 1994 l'onere necessario sarà determinato con
legge di bilancio ai sensi dell'articolo 15 della legge regionale
27 dicembre 89, n. 90 (Norme in materia di bilancio e di
contabilità della Regione Autonoma Valle d'Aosta).
Esito della votazione
Presenti, votanti, favorevoli: 20
Il Consiglio approva.
Presidente
Articolo 9.
Articolo 9 1. Al bilancio di previsione della Regione per
l'anno 1993 sono apportate le seguenti variazioni in termini di
competenza e di cassa:
parte spesa
a) in diminuzione
cap. 66040"Contributi per il consolidamento di edifici
notificati o tutelati ai sensi della legge 1 giugno 39, n. 1089.
Legge regionale 28 dicembre 83, n. 94. Legge regionale 21 dicembre
90, n. 88"
lire 500.000.000;
b) in aumento:
codificazione 2.1.1.4.2.3.06.06.09.
cap 66120 la cui denominazione viene così modificata:"Contributi
per il restauro e la conservazione del patrimonio edilizio,
artistico, storico ed ambientale. legge regionale n. " lire
500.000.000.
Esito della votazione
Presenti, votanti, favorevoli: 20
Il Consiglio approva.
Presidente
Passiamo alla votazione della legge nel suo
complesso.
Esito della votazione
Presenti, votanti, favorevoli: 24.
Il Consiglio approva.
