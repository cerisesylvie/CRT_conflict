Classificazione
CONSIGLIO REGIONALE
Attività consiliare d'aula



Oggetto del Consiglio n. 471 del 7 aprile 2021 - Resoconto
OBJET N° 471/XVI - Communications du Président du
Conseil.
Bertin (Presidente) -
Alla presenza di 35 consiglieri
possiamo dare avvio ai lavori di questo Consiglio che si
svolgeranno in modalità mista, parte in presenza e parte in remoto.
Punto n. 1 all'ordine del giorno.
Il 6 aprile 2009 una scossa di terremoto colpì con violenza
l'Aquila e i centri abitati vicini, causando ben 309 vittime e
migliaia di sfollati. In apertura di questo Consiglio tengo a
rinnovare a nome del Consiglio Valle stesso la nostra vicinanza
all'Abruzzo, alle sue istituzioni e alla sua comunità.
Vi comunico che il 29 marzo scorso la Giunta ha depositato un
disegno di legge che contiene misure urgenti per lo svolgimento
dell'esame di Stato e le prove di conoscenza linguistiche negli
istituti di istruzione secondaria della regione. L'atto è stato
assegnato alla V Commissione.
La Conferenza dei Capigruppo riunitasi ieri ha deciso di
abbinare la discussione dei punti 11 e 23, che verranno trattati al
punto 23, avendo lo stesso tema: l'adesione della Valle d'Aosta a
Expo 2020 a Dubai.
