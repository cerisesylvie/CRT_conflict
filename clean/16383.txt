Classificazione
FINANZA REGIONALE E LOCALE
Finaosta
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 2748 del 24 settembre 1997 - Resoconto
SEDUTA POMERIDIANA DEL 24 SETTEMBRE 1997
OGGETTO N. 2748/X Designazione di un sindaco effettivo e di uno
supplente in seno al Collegio sindacale della Finaosta S.p.A..
Presidente Ha chiesto la parola il Consigliere Perron.
Perron (UV) Il s'agit de nommer un syndic effectif et un syndic
suppléant: je propose Messieurs D'Aquino et Odisio Gianni.
Presidente Ha chiesto la parola il Consigliere Viérin Marco.
Viérin M. (Aut) Proponiamo come sindaco effettivo il Sig. Garbi
Adolfo.
Presidente Si procede alla votazione.
- Consiglieri presenti: 33
- Consiglieri votanti: 32
- Astenuti: 1 (Chiarello)
- Schede nulle: 3
- Schede valide: 29
- Schede bianche: 4
Hanno riportato voti:
Effettivi Supplenti
- D'Aquino Gennaro: 14 - Odisio Gianni: 14
- Garbi Adolfo: 10
Président Malheureusement il faut répéter la votation.
- Consiglieri presenti: 32
- Consiglieri votanti: 31
- Astenuti: 1 (Chiarello)
- Schede nulle: 1
- Schede valide: 30
- Schede bianche: 2
Hanno riportato voti:
Effettivi Supplenti
- D'Aquino Gennaro: 19 - Odisio Gianni: 17
- Garbi Adolfo: 8
Presidente In base all'esito della votazione risultano nominati,
per il triennio 1997/2000 che scadrà il 30 giugno 2000, quale
Sindaco effettivo in seno al Collegio sindacale della Società
Finaosta S.p.A., il Signor D'Aquino Gennaro (residente in Aosta,
Frazione Roppoz - Porossan, 37/B) e quale Sindaco supplente il Sig.
Odisio Gianni (residente in Sarre, Frazione Condemine).
Deliberazione Il Consiglio
Premesso che:
- l'articolo 17 - comma due - della legge regionale 10 aprile
1997, n. 11 (Disciplina delle nomine e delle designazioni di
competenza regionale) stabilisce che alle nomine e designazioni di
competenza regionale relative al primo semestre del 1997 si
applica, per quanto riguarda il procedimento e le incompatibilità,
la legge regionale 27 marzo 1991, n. 12 (Criteri per le nomine e le
designazioni di competenza regionale);
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 28 giugno 1982, n. 16 e successive
modificazioni, è stata costituita la Finanziaria regionale Valle
d'Aosta - Società per azioni (Finaosta S.p.A.);
- ai sensi di quanto previsto dall'articolo 13 della legge
regionale 28 giugno 1982, n. 16, come modificato dall'articolo 8
della legge regionale 16 agosto 1994, n. 46, spetta al Consiglio
regionale la designazione di un Sindaco effettivo e di uno
supplente in seno al Collegio sindacale della Finaosta S.p.A.;
- ai sensi dell'articolo 2397 del Codice Civile è richiesta
l'iscrizione nel registro dei revisori contabili. Ai sensi
dell'articolo 13 della legge regionale 28 giugno 1982, n. 16, come
modificato dall'articolo 3 della legge regionale 30 marzo 1994, n.
8, non possono essere designati membri del Collegio sindacale della
Finaosta coloro che abbiano liti pendenti con la medesima; la
stessa incompatibilità sussiste qualora dette condizioni si
verifichino nel coniuge, nei parenti o negli affini entro il
secondo grado. Non possono parimenti ricoprire le anzidette cariche
coloro che abbiano rapporti di coniugio, di parentela o di affinità
entro il secondo grado con i dipendenti della Finaosta;
- il succitato Collegio sindacale è scaduto il 30 giugno 1997
per compiuto triennio di carica;
Vista la determinazione della Commissione per le nomine che, a
seguito della pubblicazione nel Bollettino Ufficiale della Regione
n. 59 del 24 dicembre 1996 dell'elenco delle nomine in scadenza nel
primo semestre dell'anno 1997, nella riunione del 3 giugno 1997 si
è espressa sulle seguenti candidature:
Sindaco effettivo:
1) Agostinelli Marco 13) Garbi Adolfo
2) Arboletti Edgardo 14) Girardi Marco
3) Basso Carlo 15) Leonardi Andrea
4) Bianco Roberto 16) Linty Marco
5) Bonazzi Ivo 17) Magro Giuseppe
6) Cargnino Andrea 18) Novallet Daniela
7) Celesia Cesare 19) Odisio Gianni
8) D'Aquino Gennaro 20) Parini Carlo Alberto
9) Filetti Laura 21) Pressendo Paolo
10) Formica Orlando 22) Safina Angelo
11) Frand Genisot Alda 23) Vietti Claudio
12) Frimaire Mario
Sindaco supplente:
1) Cargnino Andrea 2) Odisio Gianni
Ritenuto necessario provvedere alla designazione di un Sindaco
effettivo e di uno supplente in seno al Collegio sindacale della
summenzionata Società per il triennio 1997/2000 che scadrà il 30
giugno 2000;
Visto il parere favorevole di legittimità rilasciato dal Capo
Servizio del Cerimoniale e pubbliche relazioni della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamate le leggi regionali 28 giugno 1982, n. 16 e successive
modificazioni, 27 marzo 1991, n. 12 e 10 aprile 1997, n. 11;
Delibera
1) di designare, per il triennio 1997/2000 che scadrà il 30
giugno 2000, quale Sindaco effettivo in seno al Collegio sindacale
della Società Finaosta S.p.A., il Signor D'Aquino Gennaro
(residente in Aosta, Frazione Roppoz - Porossan, 37/B) e quale
Sindaco supplente il Sig. Odisio Gianni (residente in Sarre,
Frazione Condemine);
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
