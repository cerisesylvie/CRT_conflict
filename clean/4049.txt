Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 368 del 8 luglio 1981 - Resoconto
OGGETTO N. 368/81 - CONCESSIONE DI UN CONTRIBUTO DI L.
10.000.000 ALLO SKI CLUB GRAN PARADISO DI COGNE - APPROVAZIONE ED
IMPEGNO DI SPESA.
Presidente
- Do lettura del testo del deliberato:
Il Consiglio Regionale delibera:
1°) di approvare la concessione e la liquidazione allo Ski
Club Gran Paradiso di Cogne della somma di lire 10 milioni a titolo
di contributo nella spesa sostenuta per l'organizzazione dei
campionati italiani assoluti di fondo maschili e femminili di sci
nordico, svoltisi dal 5 al 10 di febbraio u.s. a Cogne;
2°) di approvare la spesa di L. 10.000.000 e di ordinare
l'emissione del relativo mandato di pagamento, con le modalità di
cui all'art. 58 della L.R. 7.12.1979, n. 68, con quietanza del Sig.
Gérard Adolfo e con imputazione della spesa al Cap. 37200 del
bilancio preventivo della Regione per l'anno 1981 ("Contributi e
sussidi ad Aziende di soggiorno, proloco, enti ed altri organismi
pubblici e privati per attività nel settore del turismo e del tempo
libero") che presenta la necessaria disponibilità.
Presidente
- La parola all'Assessore Pollicini per
l'illustrazione.
Pollicini
(DP)
- Si tratta di un contributo
richiesto dallo Ski Club "Gran Paradiso" per la spesa sostenuta per
l'organizzazione dei campionati assoluti di fondo, che si sono
svolti in condizioni di precarietà notevole in quanto mancava
totalmente la neve, per cui hanno dovuto affrontare spese
certamente non previste. E va dato atto a questo Ski Club e alla
comunità di Cogne, che sono riusciti a realizzare persino l'ultima
gara in programma, quella di 50 Km, con una pista realizzata a suon
di gerle di neve. Qui evidentemente si tratta di considerare
l'organizzazione e le spese totali, senza tutto il resto, perché di
fatto tutto questo lavoro fatto dalla gente del posto non è stato
quantificato. Non è stato dato alcun contributo, e quindi si tratta
soltanto delle spese vive affrontate per l'organizzazione; è quindi
un intervento che riguarda circa il 50% delle spese stesse.
Presidente
- È aperta la discussione.
Ha chiesto di parlare il Vice Presidente Faval, ne ha
facoltà.
Faval (UV)
- Credo che il Consiglio Regionale debba
sottolineare l'impegno e l'abnegazione con i quali la popolazione
di Cogne ha affrontato questa situazione. Io sono convinto che se
la stessa situazione si fosse prodotta in un'altra zona, la gara
non si sarebbe potuta fare; e sono altrettanto convinto che se nel
resto della Regione la popolazione locale interpretasse quello che
deve essere il suo contributo nei confronti del turismo nello
stesso modo, certamente l'offerta turistica della Regione Autonoma
Valle d'Aosta sarebbe senz'altro di molto superiore a quella che è
attualmente.
Presidente
- Altri che chiedono la parola? Nessuno più
chiede la parola. Ci sono dichiarazioni di voto?
Presidente
- Metto in approvazione per alzata di mano
l'oggetto n. 24 dell'ordine del giorno del 29 giugno 1981:
Esito della votazione:
Presenti, votanti: 20
Magg. richiesta: 11
Voti favorevoli: 20
Approvato all'unanimità.
