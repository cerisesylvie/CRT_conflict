Classificazione
CONSIGLIO REGIONALE
Attività consiliare d'aula



Oggetto del Consiglio n. 3235 del 23 gennaio 2008 - Resoconto
OBJET N° 3235/XII - Communications du Président de la
Région.
Presidente
- La parola al Presidente della Regione,
Caveri.
Caveri (UV)
- D'abord une petite notation pour ce qui est
de la Convention, pour ajouter tout simplement qu'en effet
maintenant il faut attendre ce qui se passera jeudi au Sénat, car
présenter un texte de loi constitutionnelle de modification du
Statut dans une période qui pourrait précéder les élections
politiques anticipées, serait inutile. Il me parait que, lors d'une
réunion de la Convention, donc ce n'est pas un fait à décider ici,
il serait intéressant d'auditionner les 2 Parlementaires, parce que
la célèbre entente qui était donnée comme une chose certaine au
commencement de cette législature, selon la modification de
l'article 116, a été approuvée en automne par la I
e
Commission de la Chambre et pour le moment, en sachant combien est
compliqué le passage d'une loi constitutionnelle, il n'y a pas
encore eu la décision de mettre cette loi que nous attendons depuis
longtemps à l'attention de l'Assemblée de Montecitorio. L'entente
n'est pas une question secondaire.
Je voudrais m'occuper un peu de cette question des moniteurs de
ski. J'ai demandé au Gouvernement national de connaître les noms
des Valdôtains qui ont demandé, dans une logique incroyable, de
recourir de la part du Gouvernement contre la loi sur les moniteurs
de ski, parce que, quand on n'arrive pas à résoudre la question
démocratique dans notre Communauté, il y a quelqu'un qui écrit
directement au Gouvernement. C'est une drôle de position, on
n'arrive pas à s'affirmer démocratiquement dans cette Assemblée et
alors on décide "di chiedere alla mamma", c'est-à-dire d'écrire au
Gouvernement pour recourir. Le Gouvernement a longuement eu une
attitude douteuse sur ce recours, mais à la fin, parce qu'ils
étaient préoccupés car il y a eu des gens qui ont écrit... et ce
sera intéressant, non pas pour faire "delle liste di proscrizione",
mais car les gens doivent avoir le courage de leur comportement...
On a parlé de cela comme si la Cour constitutionnelle avait déjà
décidé, la Cour constitutionnelle devra décider sur l'argument,
nous sommes tout à fait sereins avec les doutes qu'on a déjà
exprimés: est-ce que ceux qui se sont battus avec une certaine
logique de libéralisation comprennent ce qui pourrait se passer
dans les professions de montagne, avec une pleine libéralisation?
Il me parait que non, mais nous aurons toute une longue période
lors de la campagne électorale pour mieux expliquer cette position
libérale, qui pour une fois prend l'"Arc-en-ciel" et "La Casa delle
Libertà". Cher Conseiller Venturella, tu expliqueras à tes "quatre
chiens ou chats" - on dit "quatre chiens" en italien donc ce n'est
pas offensif... - d'amis que tu as dans ce secteur comment se fait
que dans ce secteur tu es contre l'attitude du Conseiller Bortot,
qui est normalement contre une libéralisation sauvage, mais quand
même...
Maintenant quelques déclarations sur les événements les plus
importants. Je voulais rappeler "l'Arbre de Noël" des Valdôtains de
la Région parisienne, qui s'est tenu à Paris samedi 19 janvier, il
a été un moment important et nous avons eu la possibilité avec
l'Assesseur Viérin de rencontrer les représentants des sociétés
d'immigrés valdôtains.
Je voudrais rappeler la visite faite avec l'Assesseur Cerise à
Auschwitz et Birkenau avec une classe du Lycée classique bilingue
le 26 février, c'est une initiative dans le cadre de la "Journée de
la mémoire" du 27 janvier.
Nous avons eu la première réunion du FSE, c'est un moment
important qui s'est tenu dans l'ancienne cotonnerie "Brambilla" de
Verrès. Nous avons à peu près 82 millions d'euros pour cette
période de programmation 2007-2013, je pense que c'est une grande
occasion pour nous dans le secteur de la formation.
Relativamente alla situazione del "Casinò de la Vallée", visto
che avremo modo di tornarvi nelle mozioni, vorrei sintetizzare al
Consiglio regionale il susseguirsi degli eventi. Ricordo che l'8
gennaio, la stessa giornata della riunione della IV Commissione, il
Presidente del "CdA", Avv. Moreno Martini, così come
l'Amministratore delegato, Dott. Edo Chatel, con una lettera a me
indirizzata hanno manifestato la propria disponibilità a lasciare
l'incarico. Ricordo - avendo potuto leggere i resoconti
stenografici - che analoga disponibilità, pur con delle sfumature,
è stata manifestata da tutti i membri del "CdA" in occasione
dell'audizione della IV Commissione.
Nei giorni successivi, in seguito ad una fitta serie di incontri
sia con i membri del CdA, sia con i colleghi di Giunta gli
esponenti della maggioranza e i Capigruppo, tenuto conto del fatto
che era arrivata un'altra lettera: quella del Vicepresidente prof.
Zandano con la disponibilità a lasciare l'incarico, hanno espresso
con un documento l'esigenza di nominare un nuovo "CdA". A questo
riguardo dico per i colleghi che oggi chiedono una corsia
preferenziale per la loro legge... perché, come sapete, la
minoranza aveva chiesto il commissariamento con un commissario
unico per poi rendersi conto che le s.p.a. non possono avere un
commissario unico, quindi legittimamente "Forza Italia" ha
presentato una legge che lo consentisse... peraltro tale
accelerazione appare illogica pensando che questo nuovo "CdA" dovrà
durare in carica solo fino alla primavera del 2009. Si è trattato
di una decisione frutto di analisi approfondite quella di chiedere
le dimissioni, nell'ottica di maturare una scelta condivisa, nata
dalla constatazione che persiste un problema di operatività di un
Consiglio di amministrazione diviso al proprio interno, cosa che ha
portato ad una sostanziale ingovernabilità, come confermato anche
dai sindaci della società. Lunedì scorso, 21 gennaio, dopo un
ultimo giro con i Consiglieri, ho formalizzato al Presidente del
"CdA" la richiesta di dimissioni dell'intero Consiglio di
amministrazione emersa in sede di riunione di maggioranza. Tali
dimissioni dovrebbero concretizzarsi nel corso del Consiglio di
amministrazione convocato per la giornata di oggi a Saint-Vincent,
a meno di rinvii per malattia di uno dei membri, che ci auguriamo
essere questo rinvio in un tempo ragionevole, perché il tempo è
scaduto.
Presidente
- La parola al Consigliere Segretario
Venturella.
Venturella (Arc-VA)
- Per fatto personale, per i miei
"quattro gatti" di amici che ho all'interno del mondo dei maestri
di sci...
Caveri
(fuori microfono)
- ... affettuoso...
Venturella (Arc-VA)
- ... certo, affettuosissimo, la mia
risposta lo sarà altrettanto... Sono un po' esterrefatto da questo,
perché, secondo la concezione del Presidente Caveri, tutto ciò che
facciamo in Consiglio è funzionale alla soddisfazione di interessi
di gruppi di amici... Sinceramente non è nel nostro costume
politico, voi che avete sempre così gran piglio nell'accusare gli
altri di difendere particolarissimi interessi, forse avete questa
abitudine, lo dico in maniera benevola, noi non l'abbiamo; quindi
ciò che abbiamo ribadito e scritto su questa legge è alla luce del
sole e non vi è stato nessun corriere speciale!
Presidente
- La parola al Consigliere Lattanzi.
Lattanzi (CdL)
- Sulle comunicazioni del Presidente
Caveri ci corre l'obbligo di porre 2 riflessioni.
Sulla questione dei maestri di sci non so se il gruppo
"Arcobaleno" ha utilizzato dei corrieri o meno, ritengo offensivo
ridurre la questione della legittimità del ricorso legata al fatto
che chi pone le questioni possa rappresentare "quattro cani" o
"quattro gatti". Noi non rappresentiamo né la volontà di "quattro
cani", né di "quattro gatti", né, come lei ha citato, la volontà
sfrenata di una liberalizzazione che metta nelle condizioni la
nostra Regione di non avere sufficienti professionalità nel campo
che è considerato nel settore turistico un campo molto importante.
Noi non abbiamo posto una questione di liberalizzazione, ma abbiamo
posto una questione di libertà, che è diverso, perché la
liberalizzazione selvaggia non è nel nostro DNA. Non abbiamo
promosso in questa Regione il tracollo di un sistema che permetta a
chiunque di fare il maestro di sci senza competenze, senza titoli e
senza organizzazione, perché riteniamo il ruolo dei maestri di sci
un ruolo troppo importante. Abbiamo avuto modo di significarlo ai
rappresentanti dell'Associazione dei maestri di sci che non è una
scarsità di attenzione nei loro confronti, ma è una volontà di
sancire un principio che oggi tocca i maestri di sci, ma domani
potrebbe toccare qualunque altra attività professionale. La volontà
quindi va esattamente nel senso opposto: quello di ricercare
attraverso la competitività, la meritocrazia e la libertà un
servizio di livello eccellente da offrire ai nostri turisti in
questa Regione. Quello che non possiamo e non vogliamo accettare è
che una professione si tramuti in una casta che decide, attraverso
i suoi organi, della libertà di professione delle singole
individualità: questo, per quanto ci riguarda, è un principio
inaccettabile! Dopodiché ribadiamo la nostra totale disponibilità a
far sì che una legge sulla regolamentazione della professione dei
maestri di sci possa esserci in Valle, che possa essere rispettosa
dei principi di libertà, che non percorra liberalizzazioni come lei
dice selvagge, che non sono nel nostro obiettivo politico.
Per quanto riguarda il Casinò, è francamente inaccettabile e
scandaloso che nel momento in cui, come il collega Tibaldi
significava prima, l'azienda "Casinò" è in una crisi che possiamo
solo sperare non sia irreversibile... è in una crisi profonda
perché è un'azienda che fa fatica attraverso il proprio capitale
sociale ad affrontare le proprie inefficienze, è un'azienda che non
ha una struttura dirigenziale capace e competitiva, è un'azienda
che ha una totale assenza di strategia commerciale, è un'azienda
che perde quote di mercato, presenze, cliente, fatturato,
un'azienda che, se parlassimo di una crisi di questo tipo per una
qualunque azienda, si parlerebbe di portare i libri in tribunale e
non lo si è ancora fatto solo perché l'azionista che ha
rifinanziato il capitale è "mamma Regione"... noi si stia parlando
a 5 mesi dalle elezioni non di togliere un "CdA" incapace che, come
lei ha detto, per questioni di incompatibilità interne non è stato
in grado di produrre una sola strategia non dico vincente, ma
almeno sufficiente a far rimanere il Casinò sul mercato... bene, a
5 mesi dalle elezioni cosa vi inventate? Non quella di dare una
soluzione gestionale amministrativa, ma quella di fare una
lottizzazione delle nomine del nuovo "CdA" a 5 mesi dalle elezioni
regionali. Questa è la vostra preoccupazione: quella di dare un
"CdA" nuovo e ho letto sui giornali che sareste orientati ad
indicare 5 Valdostani, quindi percorrendo una strada che 5 anni fa
sarebbe stata bellissima da discutere! Peccato che 5 anni fa ci
avete raccontato che di Valdostani capaci non ce n'erano, che
bisognava andare fuori a prendere questi straordinari "manager" che
hanno fatto decine di milioni di euro di deficit e adesso, a 5 mesi
dalle regionali, vi inventate che in Valle vi sono tali competenze!
Vi ricordate che forse in Valle d'Aosta qualcuno che ha lavorato al
Casinò managerialmente parlando esiste, che ci sono delle
professionalità e dopo 5 anni di disastri a 5 mesi dalle elezioni
cominciate a porvi la questione se anche qui non vi sia qualche
"manager" capace di gestire quella Casa da gioco meglio di quanto
non abbiano saputo fare quelli che avete strapagato in questi
ultimi 5 anni! È inaccettabile che voi, nel momento in cui
l'azienda è in grave difficoltà, vi occupiate di lottizzare
politicamente il nuovo Consiglio di amministrazione. Presidente, su
questo faremo una battaglia durissima, a costo di incatenarci
davanti al Casinò chiederemo che esso abbia una gestione
manageriale e non una lottizzazione politica, perché è scandaloso,
inaccettabile e credo non voluto dai Valdostani!
Presidente
- La parola al Consigliere Bortot.
Bortot (Arc-VA)
- Ogni tanto lei, Presidente Caveri,
potrebbe militare nelle file di noi marxisti, nel senso che è
capacissimo a cogliere le contraddizioni degli altri, ma sovente
vede la "pagliuzza negli occhi" degli altri e non le "travi" nei
propri, perché non solo nel gruppo "Arcobaleno" c'è un dibattito su
quale Europa dobbiamo avere, ma c'è un dibattito in tutta Europa su
quale Europa vorremmo avere. Adesso mi sa che ci sono delle
critiche fortissime su questo tipo di Europa, basata su queste
direttive abbastanza liberticide, che soprattutto a noi, Regione a
Statuto speciale, creano delle contraddizioni enormi, perché
abbiamo una storia, una cultura e delle lotte da difendere che
fanno "a pugni" con le direttive europee: parlo dei buoni benzina,
parlo delle direttive sulla privatizzazione delle poste,
dell'energia elettrica. C'è e deve esserci un dibattito aperto,
però il suo Governo non può cogliere solo questi dati nella misura
in cui ci sono posizioni corporative da difendere, perché lo stesso
criterio di difesa delle prerogative dello Statuto di autonomia
all'interno dell'Europa non può essere fatto a seconda dei pesi e
delle misure di quello che interessa di più o di meno il Governo in
funzione elettorale, perché noi indeboliamo la posizione della
Valle d'Aosta. Noi dobbiamo avere una coerenza nel difendere le
nostre prerogative e una capacità di interpretarle; faccio
l'esempio della montagna: se non tutelassimo l'agricoltura di
montagna, come è giusto, i parametri sarebbero quelli dell'UE per
le aziende agricole intensive e dove andremo a finire? Il Consiglio
dovrebbe avere una strategia su tutto questo discorso, non a
seconda dei pesi di una categoria o di una corporazione all'interno
del partito di maggioranza o del partito dei movimenti di
opposizione, vale anche per noi, però i colleghi Venturella e
Lattanzi le hanno risposto molto bene.
Trovo invece molto riduttive le sue comunicazioni sul Casinò,
perché, mentre noi chiedevamo le dimissioni del Consiglio di
amministrazione nel Casinò nell'audizione della IV Commissione il
27 giugno 2006, e le abbiamo chieste con un'interpellanza discussa
in questo Consiglio il 12 luglio 2006 dove si chiedeva
"se non
ritengano inadeguato l'attuale Consiglio di amministrazione
innanzitutto nella persona del suo Presidente nell'affrontare la
crisi di gestione del Casinò, alla luce anche delle genericità con
le quali ha esposto le modalità per affrontare la crisi e ha
risposto alle domande dei Commissari"
. Bene, Presidente, la
difesa di questo Consiglio di amministrazione l'ha fatta "a spada
tratta" l'Assessore Marguerettaz e adesso rigettare tutto su quel
Consiglio di amministrazione, quando da 2 anni continuiamo ad
affermare che sono perlomeno inadeguati, non per le contraddizioni
interne, ma per la genericità, la mancanza di autorevolezza con la
quale hanno affrontato i problemi...
Abbiamo problemi di "marketing": zero... ah no, abbiamo fatto la
"Cogetech", bella roba! Abbiamo un problema di conduzione del
personale, lo scorso anno ci sono stati 7 accordi per un'incapacità
di autorevolezza del Consiglio di amministrazione, perché sfido
qualsiasi azienda che in un solo anno si facciano 7 accordi
aziendali, dando retta a tutte le posizioni corporative all'interno
di quella casa da gioco e ne abbiamo ancora uno aperto, Assessore!
Abbiamo il problema delle strategie e un'incapacità sulle
strategie; abbiamo un problema di incapacità di gestione, di
autorevolezza nel prendere decisioni anche impopolari che
riguardano la trasparenza della gestione del Casinò: mi riferisco
alle telecamere, al controllo delle mance, al riciclaggio del
denaro, perché adesso tutti "tuoniamo" contro le norme
antiriciclaggio, ma le norme antiriciclaggio ce le siamo procurate
noi con le nostre mani, lasciando fare di tutto di più in quella
Casa da gioco...
Caveri
(fuori microfono)
- ... c'è una direttiva
comunitaria...
Bortot (Arc-VA)
- ... ma dovuta a cosa...
(interruzione dell'Assessore Marguerettaz, fuori
microfono)
... non a Saint-Vincent, non mi metta parole in bocca che non ho
detto. Introdotta a gestione alquanto allegra delle case da gioco e
non solo... è inutile, Presidente, che faccia così, so benissimo
che il denaro sporco non si ricicla solo all'interno dei casinò, ma
una buona fetta è passata e spero che possiamo dire che è passata
di lì e non passerà più di lì. Questo per dire che occorre
accettare tali dimensioni e ascoltare anche l'opposizione, abbiamo
perso un anno e mezzo, mentre se davate retta a 3 "pirla" come noi,
oggi avremmo avuto un nuovo Consiglio di amministrazione con delle
strategie e delle direttive. Abbiamo invece perso un anno e mezzo,
un sacco di soldi, un sacco di credibilità e non siamo neppure
sicuri che cambiando il Consiglio di amministrazione le cose
cambieranno all'interno della Casa da gioco. Perché il Consiglio di
amministrazione deve cambiare! Perché devono cambiare le cose
all'interno della Casa da gioco!
Presidente
- La parola al Consigliere Sandri.
Sandri (PD)
- Due brevi osservazioni sui maestri di sci.
Ho trovato sgradevole l'intervento del Presidente Caveri in merito
alla caccia a coloro che si sono permessi di andare dalla "mamma".
È una cosa scandalosa che un Presidente che dice di rappresentare
la Regione si permetta una frase di questo genere, soprattutto un
Presidente che è inadempiente in merito all'autorità sulla gestione
finanziaria, per esempio, che non vuole far controllare le sue
cose, che non vuole far controllare niente, che utilizza la
"privacy" a tutto spiano per impedire l'accesso dei Consiglieri
regionali a tutta una serie di attività. Citeremo prossimamente la
sua lettera di accompagnamento della nota del buon Direttore
amministrativo centrale della "Casinò S.p.a.", che è ancora più
vergognosa di quanto non scrisse il Sig. Natta. In un momento in
cui ci sono queste caratteristiche di mancanza di correttezza nel
controllo amministrativo, finanziario e legale della Valle d'Aosta,
ma ben venga che non siamo uno Stato autonomo, come lei
pretenderebbe, ma siamo inseriti in una UE e nello Stato italiano.
Perché, quando vi fa comodo, da "mamma" Unione Europea ci andate a
chiedere! Ma questo dimostra che siete voi che tendenzialmente
avete tale atteggiamento e ci ricordiamo quando avevate la politica
del "cappello in mano" a Roma! Quella non è stata una politica
della Sinistra, ma una politica del vostro movimento politico.
Credo che a questi Signori che hanno fatto ricorso a Roma
bisognerebbe dare una medaglia, non andare alla caccia delle
streghe e vigileremo che non vi sia la caccia alle streghe.
Per quanto riguarda il Casinò, volevo avvertire il Presidente
che i dati all'altro ieri sul Casinò di Saint-Vincent dire che
siano drammatici è dire poco. Nel gennaio 2007 c'era già stato un
gennaio piuttosto bruttino, quest'anno con gli incassi abbiamo
perso quasi il 20%, scendendo da 7.268.000 euro a 5.846.000
perdendo il 18% nei giochi francesi, il 29% nelle "slot" e il 3%
sugli americani. Gli ingressi sono diminuiti del 25%, il cambiato
del 23%, gli utili per la Regione sono diminuiti del 38%, perché è
entrato in vigore il nuovo intelligente riparto che avete voluto a
tutti i costi approvare! A fronte di tale perdita di quasi il 40%
per la Regione, l'utile per la Casa da gioco è aumentato dello
0,61%, per cui, come detto qui in quest'aula, il nuovo disciplinare
non rasserenerà assolutamente la situazione, perché chi ci sarà nel
prossimo Consiglio sarà di nuovo a dover ripianare i conti del
Casinò! Questa è una situazione drammatica e credo non sia un caso
che da parti trasversali del Consiglio regionale si ripensi alle
scelte fatte nel 1994, quando, a fronte del passaggio della
gestione da privata a pubblica, situazione di emergenza, fu scelta
la gestione monocratica. Quella gestione monocratica in quei 5 anni
ha consentito di avere dei risultati nettamente positivi di queste
accozzaglie di Consigli di amministrazione lottizzati e quindi noi
chiediamo con forza che si possa discutere di tale argomento.
Vorrei anche essere chiaro che le dimissioni richieste al Consiglio
di amministrazione sono richieste non per risanare, ma per potersi
vendere prima dell'elezione qualche nomina! E sia chiaro, noi non
accetteremo per la motivazione dei risultati che in nessuna
maniera, né qui, né da nessun'altra parte, sia rimesso in pista il
dott. Chatel, che è l'anello di congiunzione degli ultimi 2
Consigli di amministrazione e che qualcuno vuol salvare! Sia chiaro
che, di fronte a risultati drammatici, che "per un pelo" non hanno
comportato conseguenze per lui, perché, se non fosse passato il
disciplinare, era il terzo bilancio in passivo consecutivo, il che
significava l'estromissione dalla possibilità di amministrare
qualunque società pubblica, ma credo che quella persona, nel
rispetto della questione personale, ma per le funzioni che ha
svolto non possa più svolgere per la Regione alcunché di positivo
per i prossimi anni. Spero quindi che non vi sia il recupero in
qualche altra società, che è il metodo che qualche volta è stato
usato.
