Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 737 del 19 settembre 1984 - Resoconto
OGGETTO N. 737/VIII - COMUNICAZIONI DEL PRESIDENTE DEL
CONSIGLIO.
PRESIDENTE :
: Do ora lettura dell'elenco degli oggetti
decaduti per le dimissioni della Giunta in data 18 luglio 1984:
ELENCO OGGETTI DECADUTI PER DIMISSIONI
DELLA GIUNTA DEL 18 LUGLIO 1984:
Projet de loi n. 57, portant: "Création des lycées
techniques"
Disegno di legge n. 77, concernente: "Raccordo autostradale tra
il sistema tangenziale di Aosta ed il Traforo del Monte Bianco"
Disegno di legge n. 87, concernente: "Modificazione ed
integrazione della legge regionale 24 gennaio 1983, n. 1, recante
interventi a favore dell'agriturismo"
Disegno di legge n. 88, concernente: "Norme in materia di
esecuzione di lavori pubblici di interesse regionale da parte di
imprese artigiane"
Disegno di legge n. 89, concernente: "Contributi a favore di
associazioni di categoria e di volontariato operanti in Valle
d'Aosta"
Disegno di legge n. 90, concernente: "Inserimento del centro
studi e cultura walzer della Valle d'Aosta tra le Associazioni
culturali valdostane di cui alle leggi regionali 9 dicembre 1981,
n. 79 e 15 luglio 1982, n. 31"
Disegno di legge n. 91, concernente: "Modificazioni ed
integrazioni alle norme sull'ordinamento dei servizi regionali e
sullo stato giuridico ed economico del personale della Regione. -
Approvazione delle nuove tabelle organiche dei posti e del
personale dell'Amministrazione regionale"
Interrogazione con risposta scritta del Consigliere Baldassarre
concernente: "Provvedimenti volti ad assicurare la copertura del
posto di primario presso la divisione di chirurgia generale presso
l'ospedale di Aosta"
Interpellation des Conseillers Stévenin, Tamone, Perrin, Rolando
et Voyat: "Projet de réalisation en Vallée d'Aoste d'une édition
des jeux olympiques d'hiver".
PRESIDENTE :
: Sono stati successivamente presentati alla
formazione della nuova Giunta i seguenti disegni di legge:
DISEGNI DI LEGGE PRESENTATI:
D.L. n. 92, presentato dalla Giunta regionale in data 10
settembre 1984 concernente: "Immissione in ruolo di personale
scolastico in servizio non di ruolo nell'anno 1981/1982 nelle
scuole dipendenti dalla Regione e nel convitto regionale "F.
Chabod" (V Commissione)
D.L. n. 93, presentato dalla Giunta regionale in data 10
settembre 1984, concernente: "Norme in materia di esecuzione di
lavori pubblici di interesse regionale da parte di imprese
artigiane" (II e III Commissione)
D.L. n. 94, presentato dalla Giunta regionale in data 10
settembre 1984, concernente: "Contributi a favore di associazioni
di categoria e di volontariato operanti in Valle d'Aosta" (I e IV
Commissione)
D.L. n. 95, presentato dalla Giunta regionale in data 10
settembre 1984, concernente: "Inserimento del centro studi e
cultura walzer della Valle d'Aosta fra le Associazioni culturali
valdostane di cui alle leggi regionali 9 dicembre 1981, n. 79 e 15
luglio 1982, n. 31" (I e V Commissione)
D.L. n. 96, presentato dalla Giunta regionale in data 10
settembre 1984, concernente: "Finanziamento per la costruzione
dell'ala nuova della Casa di riposo per anziani (ospizio di carità)
in Comune di Aosta" (I e IV Commissione)
D.L. n. 97, presentato dalla Giunta regionale in data 10
settembre 1984, concernente: "Aumento, per l'anno 1984, della spesa
per l'applicazione della legge regionale 11 novembre 1974, n. 44
relativa alla concessione di contributi per l'espropriazione e
l'occupazione d'urgenza di aree di terreno a norma della legge
statale 22 ottobre 1971, n. 865 e successive modificazioni" (I
Commissione)
D.L. n. 98, presentato dalla Giunta regionale in data 10
settembre 1984, concernente: "Concessione di un contributo
straordinario all'Associazione Sports Invernali della Valle
d'Aosta" (I e V Commissione)
D.L. n. 99, presentato dalla Giunta regionale in data 10
settembre 1984, concernente: "Aumento della spesa annua per
l'applicazione della legge regionale 26 agosto 1974, n. 35 e
successive modificazioni: Interventi a favore dello sport" (I e V
Commissione)
Proposta di Regolamento n. 1, presentata dalla Giunta regionale
in data 10 settembre 1984 concernente: "Modifiche al Regolamento
interno per il servizio economato, demanio e patrimonio" (I
Commissione).
PRESIDENTE :
: Sono altresì state vistate le leggi:
DISEGNI DI LEGGE VISTATI:
D.L. n. 74, concernente: "Sottoscrizione di capitale azionario
della S.p.A. "Centrale Laitière d'Aoste"
D.L. n. 75, concernente: "Revisione della legge regionale 3
dicembre '82 n. 85: Norme per la difesa dei boschi dagli
incendi"
D.L. n. 78: concernente: "Approvazione del rendiconto generale
della Regione per l'esercizio finanziario 1983"
D.L. n. 79: concernente: "Assestamento del bilancio di
previsione per l'anno 1984"
D.L. n. 56, concernente: "Modificazione, integrazione e
rifinimento della legge regionale 20.12.1983, n. 101 concernente la
costituzione di fondi di rotazione per l'artigianato, il commercio
e la cooperazione e rifinanziamento della legge regionale
8.10.1973, n. 33 concernente la costituzione dei fondi di rotazione
regionali per la promozione di iniziative economiche nel territorio
della Valle d'Aosta"
D.L. n. 80, concernente: "Disciplina della vendita dei giornali
e riviste e indirizzi di programmazione per la formazione dei piani
comunali"
D.L. n. 81, concernente: "Modificazione della legge regionale
29.11.83 n. 70: Intervento finanziario in capo alla gestione
speciale della società finanziaria regionale a favore della società
funivie di Champoluc S.p.A."
D.L. n. 82, concernente: "Finanziamento regionale per la
copertura di maggiori oneri nel settore dell'edilizia residenziale
pubblica agevolata-convenzionata"
D.L. n. 83, concernente: "Integrazione di finanziamenti per
interventi nel settore delle opere pubbliche per l'esercizio
1984"
D.L. n. 84, concernente: "Interpretazione autentica della legge
regionale 5.5.1983, n. 31: Norme per la concessione di mutui ad
interesse agevolato a favore di privati nel settore dell'edilizia
residenziale"
D.L. n. 85, concernente: "Modificazione della legge regionale
17.7.81 n. 44 riguardante nuove norme per la concessione
dell'assistenza integrativa regionale ai non vedenti ed ai minorati
della vista"
D.L. n. 86, concernente: "Proroga al 31 dicembre 1984
dell'applicazione della legge regionale 16.5.1977, n. 36:
Concessione di contributi per la costruzione e sistemazione di
piste sciistiche"
DISEGNI DI LEGGE NON VISTATI: -
DELIBERAZIONI VISTATE: n. 22
DELIBERAZIONI NON VISTATE: -
Infine, comunico al Consiglio, che con lettera protocollo n.
5586, in data 1 settembre 1984, la Commissione di Coordinamento ha
vistato la deliberazione n. 702/VIII del 13 luglio 1984,
concernente: "Accertamento di crediti della Società SITAV di
Saint-Vincent in ordine all'ampliamento dell'immobile sede della
Casa da Gioco" disponendo nel contempo la trasmissione degli atti
alla Corte dei Conti, alla Commissione e alla Magistratura
Ordinaria.
RIUNIONI:
Ufficio di Presidenza: 2
Conferenza Capi Gruppo e Ufficio di Presidenza: 1
III Commissione allargata ai Capi Gruppo: 1
II e V Commissione in riunione congiunta: 1
Commissione speciale per l'industria e l'occupazione: 1
E' stata insediata in data 12 settembre 1984 la Commissione
regionale per la casa, che sarà presieduta dal Sindaco della Città
di Aosta.
PRESIDENTE :
: Colleghi Consiglieri mi corre l'obbligo, in
apertura di questa seduta, di ricordare brevemente la figura
dell'Onorevole Riccardo Lombardi, uno dei leader storici del
Partito Socialista scomparso ieri a Roma all'età di ottantatre
anni.
Scompare con Riccardo Lombardi uno degli esponenti più
prestigiosi dell'antifascismo e della Resistenza, una delle più
grandi figure di quella generazione di politici e di intellettuali
che si prefisse come primo obiettivo quello di lottare per la
libertà.
Nel 1942 l'Onorevole Lombardi, che aveva già al suo attivo una
lunga milizia antifascista, partecipò alla fondazione del Partito
d'azione, un piccolo Partito che ebbe un ruolo importante per
l'avvento della Repubblica. Dopo aver rappresentato il Partito
d'azione nel Comitato milanese delle opposizioni, che promosse
durante l'occupazione tedesca l'inizio della lotta partigiana,
Lombardi fu uno dei più importanti dirigenti del Comitato di
Liberazione per l'alta Italia e su indicazione unanime dello stesso
fu designato Prefetto di Milano in previsione dell'insurrezione
finale. Successivamente l'Onorevole Lombardi aderì al Partito
Socialista di cui fu, per più di trent'anni, uno degli esponenti
più combattivi e prestigiosi. Propugnatore della politica di
centro-sinistra, negli anni '60, ne fu deluso dai risultati
conseguiti e da allora si ripiegò su una posizione di sinistra
socialista di cui fu sempre portatore in questi ultimi
vent'anni.
Penso di interpretare i sentimenti di codesta Assemblea inviando
al Partito Socialista Italiano le più sentite condoglianze per la
scomparsa di un esponente di così alto livello.
Une nombreuse délégation du Conseil régional de la
Franche-Comté, guidée par son Vice Président Monsieur Louis Souvet,
a été reçue par la Présidence du Conseil et par l'Exécutif régional
pour examiner un éventail de propositions que les francs-comtois
ont soumis à l'attention des Administrateurs régionaux.
Il s'agit d'initiatives dans le domaine de l'emploi et de la
formation professionnelle par le système vocationnel de l'école
(accueil de classes vertes et de classes de neige), des loisirs, de
la jeunesse et des sports, de l'animation socio-culturelle destinée
au troisième âge et aux handicapés.
Une réunion aura lieu prochainement entre les responsables de
ces divers secteurs et leurs homologues valdôtains pour poser les
bases concrètes de ces échanges.
Pour sa part le Gouvernement régional valdôtain s'est engagé à
étudier de près les différentes propositions présentées par les
francs-comtois en vue de trouver une réciprocité adéquate.
In data 15 settembre questa Presidenza ha promosso una
manifestazione celebrativa del trentesimo Anniversario della
conquista del K2 da parte di una spedizione italiana, guidata dal
Prof. Ardito Desio, e di cui fecero parte valorosi alpinisti
valdostani come Achille Compagnoni, Ubaldo Rey e gli
indimenticabili Mario Puchoz, che in quella eroica impresa perse la
vita, e Sergio Viotto, deceduto nel 1964 in un incidente
alpinistico.
Il Consiglio regionale, ricordando questa storica data, che
tanto lustro ha dato all'Italia ed alla Valle d'Aosta, ha voluto,
con la manifestazione in questione, rendere omaggio a questi
valorosi alpinisti e in modo particolare alla componente valdostana
che contribuì non poco al successo di una spedizione che tanto
interesse ha suscitato non soltanto in Italia ma nel mondo
intero.
Il Gruppo Consiliare dell'Union Valdôtaine mi ha fatto pervenire
una lettera di designazione del nuovo Capo Gruppo che è il
Consigliere Francesco Stévenin.
Vice Capo Gruppo è il Consigliere Leonardo Tamone.
La Federazione Unitaria Sindacale CGIL-CISL - UIL - SAUT ha
fatto pervenire a questa Presidenza un documento concernente la
sede RAI di Aosta nel quale sono espressi giudizi negativi sulle
misure contenute nel piano di ristrutturazione della RAI,
predisposto dall'Amministratore Delegato Dr. Agnes.
A tale proposito la Conferenza dei Capi Gruppo, su indicazione
della Presidenza della Giunta, ha approvato un ordine del giorno
che è stato inviato ai responsabili della RAI.
Sono pervenuti a questa Presidenza, da parte della Direzione del
Traforo Monte Bianco, i dati relativi ai passaggi nel mese di
luglio e agosto.
Dal 1° al 7 settembre ho partecipato, unitamente al Presidente
della Giunta ed ai Colleghi Breuvé e Pascale, ai lavori della 14°
Assemblea dei parlamentari di lingua francese.
Nel corso dei lavori sono stati discussi ed approvati numerosi
documenti tendenti ad ottenere una incisiva presenza
dell'Associazione nei vari rami in cui essa opera.
Infine, concludo queste comunicazioni ricordando il quinto
anniversario della scomparsa del Senatore Avv. Fillietroz, che per
tanti anni fu amministratore della nostra Regione e rappresentante
della Valle d'Aosta al Senato della Repubblica e rinnovando al
collega Riccarand le più sentite condoglianze per la scomparsa
della madre.
PRESIDENTE :
: Ha chiesto la parola il Consigliere
Torrione; ne ha facoltà.
TORRIONE (P.S.I.):
Innanzitutto voglio ringraziare il
Presidente del Consiglio per le sue sentite parole di
partecipazione nei confronti della grave perdita che ha subìto il
Partito Socialista con la scomparsa di Riccardo Lombardi.
Qualcuno lo ha definito un "socialista atipico", che ha però
rappresentato per anni la coscienza critica del Partito Socialista
Italiano. Aveva forse una personalità difficile da accettare ma che
ha espresso, durante tutta la sua attività politica, un rigore
morale e una dirittura che lo pongono non solo fra i Capi storici
dell'Italia repubblicana ma come elemento di riferimento costante
quando la politica viene intesa come servizio.
Antifascista, uomo di grande cultura (anche se la sua formazione
non era umanistica ma tecnica, in quanto l'Onorevole Lombardi era
ingegnere) proviene da quella germinazione di uomini illustri che
fu il Partito d'Azione, di cui fu anche uno dei fondatori. Il
Partito d'Azione, che ha lasciato testimonianze in tutte le forze
politiche italiane, Taveva raggruppato nel suo sorgere quelli che
sono poi divenuti i padri della Repubblica. Allo scioglimento del
Partito d'Azione Lombardi fece la scelta socialista e rappresentò,
non solo per noi socialisti ma per tutti, un elemento di costante
riferimento.
Ho detto all'inizio che fu definito un "socialista scomodo", ma
fu anche un socialista che insegnò a noi socialisti ad essere
socialisti. La sua visione politica può anche essere
contraddittoria: fu avversario di Nenni quando Nenni era per una
politica di accostamento al Partito Comunista e nel momento in cui
il Partito cambiò e pose i termini dell'alleanza in maniera
sostanzialmente diversa con quel grande evento che fu il
centro-sinistra, che rappresentò appunto l'incontro fra masse di
estrazione cattolica e masse di estrazione marxista, Riccardo
Lombardi colse l'importanza di questo evento e lo caldeggiò, tranne
poi, come ha detto giustamente il Presidente Bondaz, sentirsi
deluso profondamente da questa esperienza e collocarsi all'interno
del P.S.I. all'opposizione. Però fra un P.S.I. che era ancora
diviso fra un massimalismo storico e un riformismo altrettanto
storico Riccardo Lombardi rappresentò l'elemento di mediazione,
forse perché la sua provenienza non era socialista.
E' difficile dare un giudizio storico su di una personalità così
ricca, non solo dal punto di vista culturale ma anche dal punto di
vista politico, però la validità dell'opera di Lombardi all'interno
del P.S.I. si è manifestata proprio nel Congresso di Torino quando
i due filoni storici che hanno animato la vita del P.S.I., il
cosiddetto fenomeno riformista e quello massimalista, hanno trovato
una sintesi. Stranamente Lombardi per questa sua vocazione
essenzialmente di opposizione non condivise quella che fu la sua
opera finale. Ripeto che i Socialisti valdostani esprimono il
profondo cordoglio per la morte di un compagno che ha rappresentato
non solo una fetta consistente della storia socialista, ma che ha
rappresentato e continuerà a rappresentare una fetta consistente
della storia della nostra Repubblica.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Signor Presidente, sono venuto a
conoscenza del fatto che questa Presidenza è in possesso
dell'elenco degli iscritti alla P2 agli atti della Commissione
dell'On.le Tina Anselmi. Vorrei avere conferma di questo fatto e
vorrei sapere se in questo elenco risultano iscritti dei
Consiglieri di questo Consiglio regionale.
PRESIDENTE:
Se nessuno chiede la parola, rispondo
brevemente al Consigliere Baldassarre che questa Presidenza ha
ricevuto dalla Commissione P2 gli elenchi degli iscritti che sono
stati definiti dalla Commissione Parlamentare. In questo momento
non posso dire se vi siano dei Consiglieri iscritti o non iscritti,
o cittadini della Valle d'Aosta appartenenti o no, perché vi sono
10 o 12 volumi e pertanto non mi è stato ancora possibile accertare
quanto da lei richiesto. Nel prosieguo del tempo sicuramente questo
verrà appurato.
