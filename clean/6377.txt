Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 860 del 25 ottobre 1984 - Resoconto
OGGETTO N. 860/VIII - DISEGNO DI LEGGE CONCERNENTE:
"CONCESSIONE DI UN CONTRIBUTO STRAORDINARIO ALL'ASSOCIAZIONE SPORT
INVERNALI VALLE D'AOSTA".
PRESIDENTE
: Ha chiesto la parola il Presidente della
Giunta Rollandin; ne
ha facoltà.
ROLLANDIN (U.V.):
Je pense que la relation est claire; il
s'agit d'une allocation, d'une contribution de 50 mil lions, pour
donner la possibilité aux différents Ski Club de continuer leur
activité vu que, depuis toujours, ils se sont engagés, pour les
jeunes, dans les différentes activités. Il s'agit de la réponse a
une requête qu'avait été faite de la part de l'A.S.I.V.A, il y a
longtemps, et la relation donne aussi une explication des raisons
pour lesquelles il faut augmenter la contribution qui avait été
prévue pour l'A.S.I.V.A. même.
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Dal momento che questo contributo di 50
milioni, almeno secondo la relazione, ha due funzioni, una per
finanziare l'attività svolta dai 63 Sci Club, l'altra per coprire
il disavanzo di gestione previsto alla chiusura del relativo
esercizio finanziario il 30 giugno 1984, vorrei chiedere quali sono
i relativi importi se è possibile, vorrei inoltre avere la
ripartizione del contributo tra i vari Sci Club, i dati
sull'attività svolti dagli stessi e sul bilancio A.S.I.V.A..
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
La Regione, in base alla legge 1985,
concede alle Federazioni e società affiliate un contributo,
dopodiché la ripartizione tra la Federazione e i singoli Sci Club
viene stabilita secondo le intese tra le Società sportive e le
Federazioni.
Quindi i contributi variano da federazione a federazione,
secondo la disciplina sportiva. Molto più correttamente questa
richiesta va rivolta direttamente all'A.S.I.V.A..
PRESIDENTE
: Se nessun Consigliere chiede la parola
passiamo all'esame del disegno di legge.
Do lettura dell'articolo 1:
Articolo 1
La Giunta regionale è autorizzata a concedere per l'anno 1984
un contributo straordinario di £. 50.000.000 a favore
dell'Associazione sport invernali Valle d'Aosta.
L'onere derivante dall'applicazione della presente legge
graverà sul capitolo 47500 della parte spesa del bilancio
preventivo della Regione per l'anno 1984, il cui stanziamento viene
a tal fine aumentato di f. 50.000.000.
Alla copertura dell'onere di cui al precedente comma si
provvede mediante aumento delle entrate derivanti da interessi su
giacenze di cassa, già accertato sul capitolo 09200 della Parte
Entrata del bilancio di previsione per l'anno 1984.
PRESIDENTE
: Se nessuno chiede la parola metto in
approvazione l'articolo 1 testè letto:
ESITO DELLA VOTAZIONE
Presenti, votanti e favorevoli: 23.
Il Consiglio approva all'unanimità.
PRESIDENTE
: Do lettura dell'articolo 2:
Articolo 2
Al bilancio di previsione della Regione per l'anno 1984
vengono apportate le seguenti variazioni:
Parte Entrata
Variazione in aumento
Cap. 09200 "Interessi su giacenza di cassa"
£. 50.000.000
Parte Spesa
Variazione in aumento
Cap. 47500 "Interventi per attività sportive"
L.R. 26 agosto 1974, n. 35
L.R. 4 agosto 1975, n. 33
L.R. 5 luglio 1976, n. 21
L.R. 3 gennaio 1977, n. 7
L.R. 18 luglio 1977, n. 51
L.R. 28 dicembre 1979, n. 84
L.R. 14 luglio 1982, n. 25"
£ 50.000.000
PRESIDENTE
: Se nessuno chiede la parola metto in
approvazione l'articolo 2 testé letto:
ESITO DELLA VOTAZIONE
Presenti, votanti e favorevoli: 23.
Il Consiglio approva all'unanimità.
PRESIDENTE
: Do lettura dell'articolo 3:
Articolo 3
La presente legge è dichiarata urgente ai sensi del terzo
comma dell'art. 31 dello Statuto Speciale ed entrerà in vigore il
giorno successivo a quello della sua pubblicazione nel Bollettino
ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE
: Se
nessuno chiede la parola metto in
approvazione l'articolo 3 testé letto:
ESITO DELLA VOTAZIONE
Presenti, votanti e favorevoli: 23.
Il Consiglio approva all'unanimità.
PRESIDENTE
: Il Consiglio è chiamato ora a pronunciarsi
per votazione segreta sul complesso della legge.
VOTAZIONE A SCRUTINIO SEGRETO
ESITO DELLA VOTAZIONE
Presenti: 24
Votanti: 24
Favorevoli: 23
Contrari: 1
Il Consiglio approva.
