Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4332 del 24 marzo 1993 - Resoconto
OGGETTO N. 4332/IX Commemorazione del 10° anniversario della
scomparsa di S.M. Umberto II, Re d'Italia.
Presidente
Ha chiesto la parola il Consigliere
Gremmo.
Gremmo (LAP)
Sarò molto breve anche se certamente
non spettava a me fare una commemorazione. Io avevo auspicato che
fossero ben altri a farlo allo scopo di ricordare un episodio di un
certo significato per la nostra Regione, ma questo non è stato
fatto.
Vorrei fare un omaggio che è condiviso dalla maggioranza dei
valdostani al di là di quelle che possono essere le opinioni di
forma istituzionale del nostro Paese. Ci sono avvenimenti storici e
figure storiche che prevaricano quelle che possono essere le
opinioni personali. Vorrei ricordare che dieci anni fa moriva
Umberto II, l'ultimo Re d'Italia.
La Valle gli deve molto. Noi abbiamo ricordato l'anniversario
dello Statuto repubblicano, ma va pure ricordato che fu proprio
Umberto II con il decreto luogotenenziale del 7 settembre del 1945
per primo, a concedere l'autonomia alla Valle. Queste cose credo
abbiano un significato e un'importanza da sempre, che io vedo al di
là di quelle che sono le opinioni di merito e considero importante
il legame storico e morale, ma soprattutto sentimentale che la
Valle ha sempre avuto con la più antica dinastia regnante
d'Eu-ropa. Legame importante che in diversi momenti si è rafforzato
co-me nell'occasione in cui Umberto II scelse come nome da adottare
nel momento in cui veniva posto in esilio; il titolo di conte di
Sarre.
A prescindere da ogni giudizio che non spetta a noi, ma alla
storia, su vicende drammatiche, due parole con modestia le vorrei
spendere ugualmente. Sabato scorso all'Abazia di Altacomba, c'è
stata la commemorazione di Umberto II ed io sono orgoglioso, come
Consigliere provinciale di Torino, che il gonfalone della città era
presente; e lo voglio dire per sottolineare un gesto di signorilità
che il Presidente socialista della provincia di Torino, ha voluto
esporre. E questo, dal punto di vista umano, penso che a molti
valdostani abbia fatto piacere.
