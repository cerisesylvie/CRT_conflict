Classificazione
CASA DA GIOCO



Oggetto del Consiglio n. 823 del 23 ottobre 2014 - Resoconto
OGGETTO N. 823/XIV - Rafforzamento finanziario del Resort
& Casino di Saint-Vincent. Incarico alla Finaosta S.p.A. di
sottoscrivere, in nome e per conto della Regione, l'aumento di
capitale della Casino de la Vallée S.p.A. (Approvazione di un
ordine del giorno).
Presidente -
Passiamo all'esame dell'ordine del giorno.
Chi chiede la parola per illustrarlo? Siamo sull'ordine del giorno.
Lo diamo per illustrato. Qualcuno chiede la parola? Allora passiamo
al voto? Allora viene posto in votazione l'ordine del giorno...la
parola al collega Chatrian.
Chatrian (ALPE)
- Sì, grazie Presidente.
Nel primo pomeriggio le forze di opposizione hanno presentato un
ordine del giorno che andava a mettere in risalto da una parte le
criticità, le difficoltà, la situazione, e dall'altra cercava di
impegnare, insieme al Governo regionale, e mettere in risalto, sia
le forti potenzialità che ci sono ancora e che dobbiamo, a nostro
avviso, come sistema Valle d'Aosta esprimere, e sia la necessità di
trovare delle soluzioni migliori.
Detto questo, il dibattito nel pomeriggio è stato comunque
interessante, ci siamo fermati diverse volte come Consiglio, perché
abbiamo voluto proporre a questa maggioranza, su questo
dossier
, nuove prospettive. Non possiamo negarlo, il
Presidente è stato chiaro, dobbiamo fare un'operazione verità, e
vogliamo farla insieme. Il Presidente Rollandin poc'anzi ci ha
detto: dobbiamo fare un'operazione verità perché dobbiamo essere
più bravi, non ci interessa in questo momento andare a vedere, le
altre Case da gioco italiane, magari qualcuna più in difficoltà,
altre magari sono un po' più bravine di noi, ma è un po' la guerra
dei poveri; quindi lasciamo da parte la guerra dei poveri, proviamo
a mettere al centro la nostra situazione, una situazione difficile,
situazione che il Presidente prima ha ben illustrato, per la quale
ci sono delle criticità che vogliamo affrontare.
C'è la disponibilità, dal punto di vista politico, di
affrontarle nel merito, non sostituendoci alla società. Noi abbiamo
un ruolo diverso, che è quello di analizzare le criticità, creare e
dare degli indirizzi chiari, determinati e forti per trovare la
soluzione per uscire dal tunnel. Prima di fare altre considerazioni
sull'ordine del giorno, che abbiamo comunque riconfezionato tra
capigruppo di maggioranza e di opposizione, due considerazioni. Il
Presidente ha suddiviso i due piani, quello legato agli
investimenti e quello legato alla gestione. Cercando di fare un
altro esempio e ha fatto l'esempio dell'università e della scuola.
Stiamo parlando di una macchina da soldi, che è un'altra cosa.
L'università...sì assolutamente, l'università ha un suo ruolo,
l'ospedale anche, arrivo Presidente, il ragionamento che volevo
fare è che qui stiamo parlando di una macchina che dovrebbe fare
soldi. E, come è stato detto, quasi 100 milioni di euro sono stati
messi sul tavolo dalla società, così era stato deciso nel 2009-2010
e si è indebitata, quindi oggi queste risorse in parte servono per
coprire quegli investimenti. Ha omesso forse, ma per chiarezza, non
è per un discorso di puntiglio o per far delle critiche, non ci
interessa, ma nel 2009 quando si è deciso un percorso all'interno
di questo Consiglio eravamo presenti, e il Governo allora decise di
modificare i rapporti disciplinari, dicendo: qui dobbiamo fare dei
lavori. La situazione è critica dal punto di vista strutturale, ma
anche normativo, CPI, statico e tutto, quindi è inutile che
chiediamo col nostro disciplinare il 40 percento degli introiti,
abbassiamo il 40 percento al 10 percento e facciamo accantonare un
po' di risorse alla società. Solo per correttezza, perché
altrimenti...ed è per quello che l'Assessore Perron questa mattina
ci ha detto che nel 2009-2010-2011 la società ha accantonato e ha
chiuso dei bilanci in utile. Solo per chiarezza perché a fronte di
una modifica di un disciplinare, quindi meno risorse inoltrate,
versate nelle casse regionali, la società ha accantonato un po' di
risorse, per poter fare...tutto vero per dire però che i tre anni
hanno avuto un esito positivo modificando il disciplinare,
accantonato quelle risorse e poi...e entro sul secondo
volet
, Presidente Rollandin, quello gestionale, abbiamo
avuto due anni difficilissimi, 2013 e 2012, con delle perdite - non
sto di nuovo a riprendere la discussione - importanti e ci sarà un
2014 di nuovo molto, molto difficile.
Al di là di questo, per dire che la società non è riuscita a
mettere da parte sufficienti risorse, viste le difficoltà, la
gestione, la criticità, l'operazione verità che oggi vogliamo fare
tutti insieme, perché siamo tutti molto preoccupati dalla
situazione. Non era sufficiente iniettare della benzina, questa
mattina siamo stati tutti chiari sia dai banchi dell'opposizione
che di maggioranza, mi sembra, per poter rilanciare e mettere sul
tavolo degli indirizzi probabilmente più forti e più chiari, per
mettere in campo delle soluzioni e invertire la rotta.
Per quanto riguarda l'ordine del giorno, viste le premesse, la
sintesi che è stata trovata all'interno delle forze in Consiglio
regionale va nella direzione di mettere in piedi una
task
force
politica. Noi abbiamo un ruolo di natura politica, la
situazione è gravissima e, quindi, vogliamo in maniera
straordinaria affiancare e monitorare l'azione di rilancio della
nostra Casa da gioco, senza metterci al posto, come dicevo prima,
della società, perché abbiamo un altro ruolo, ma vogliamo invece
monitorare, essere sul pezzo e affiancare la società. Affiancando
vogliamo scrivere nero su bianco gli indirizzi che devono
indubbiamente...e qui come dicevamo prima, sono dei primi
indirizzi, sicuramente non esaustivi, non sono la soluzione di
tutti i mali, ma i quattro indirizzi, che abbiamo scritto nero su
bianco e condivisi, sono i primi a nostro avviso molto importanti,
che la
task force
dovrà sviluppare, sviscerare e a quel
punto demandare alla società.
Il primo, la conferma della revoca del premio per
l'amministratore unico, anche per il 2014, e la riduzione
significativa del compenso dell'amministratore unico e di tutti i
dirigenti. La seconda, a nostro avviso molto importante ma non
esaustiva, la predisposizione di un piano di crescita degli
introiti dettagliato, supportato da una valutazione credibile e
sostenibile a livello finanziario, che possano produrre un vero ed
effettivo rilancio dell'azienda e del territorio circostante. Il
terzo molto difficile, ma a nostro avviso basilare, prevede accordi
di prospettiva, perché mi sembra che una delle criticità che è
uscita all'unisono oggi in Consiglio, dalla maggioranza e
dall'opposizione e anche dalle audizioni che abbiamo fatto poc'anzi
e nelle scorse settimane, il rispetto degli accordi in essere
finalizzati a un recupero di produttività, a una riduzione dei
costi del personale, obbligatorio, e sarà la
task force
che
metterà nero su bianco gli indirizzi per dare delle risposte su un
problema che va risolto, ma col metodo giusto, nei confronti
giusti, con una condivisione a nostro avviso corretta, che
riequilibri il rapporto tra reparti produttivi e personale
amministrativo. A nostro avviso è importante questo passaggio,
considerato che i reparti storici stanno piano piano andando a
esaurimento.
Il quarto punto, che per noi come dicevo prima è stato discusso
in queste ultime settimane, in questi ultimi mesi, dal territorio,
dalle istituzioni, dal Comune di Châtillon, di Saint-Vincent, dagli
operatori del settore, economici, produttori e non solo, la
definizione di accordi concreti, da porre in atto immediatamente
per garantire un raccordo; quello che a nostro avviso è mancato -
questo raccordo non c'è stato, in questo periodo - a nostro avviso
è basilare e dev'essere costante col territorio circostante, al
fine di favorire l'interazione e le necessarie sinergie tra il
territorio che non deve essere svuotato, e la Casa da gioco da
sola, che vive nel suo reparto e nella sua gestione, oltre che la
strategia di rilancio dell'intero comprensorio.
L'ultimo passaggio, non secondario, evitando la concorrenza
sleale nei confronti delle aziende private locali. Trovare delle
soluzioni che vadano nella direzione di far convivere e raccordare
territorio e Casa da gioco e parte hôtelière, quindi i due hotel
gestiti direttamente dalla società. A nostro avviso il fatto di
mettere in piedi da subito la
task force
politica che
affianchi e monitori l'azione di rilancio della Casa da gioco è
necessaria per non dire urgente, e mi sembra che in Capigruppo sia
stato deciso che ogni gruppo esprimerà un Consigliere che darà la
disposizione per sviscerare e delineare nel concreto indirizzi
puntuali, chiari, per poter invertire la rotta e il momento di
grandissima difficoltà.
Presidente
- Grazie collega. Siamo sempre sull'ordine del
giorno. Altri? Non vedo altri. Quindi poniamo in votazione. Collega
Bertschy.
Bertschy (UVP)
- Abbiamo detto, dunque, tanto nelle
repliche dell'Assessore e del Presidente c'è evidentemente
l'attenzione per le cose che sono state dette, rimaniamo distanti
su alcuni punti e anche su una serie di, come si può dire,
valutazioni rispetto a dei fatti specifici. D'altronde è legato
alle posizioni che abbiamo avuto fino a ora e avremo modo ancora di
confrontarci. È chiaro che al di là del merito dei quattro punti,
di quello che è stato annunciato adesso dal collega Chatrian che è
il frutto del lavoro che abbiamo fatto oggi, durante e nelle pause
dei lavori del Consiglio, quello che assolutamente va fatto
rimarcare è che da adesso in avanti bisogna entrare nel merito
delle questioni e avere il coraggio di cambiare marcia e
soprattutto di immaginare che il futuro non è un futuro roseo, ma
allo stesso tempo che ci deve vedere capaci di rilanciare l'azienda
e di affidarla alle persone che ci daranno la sensazione di aver
capito che cosa devono venire a fare in Valle d'Aosta.
Noi non...che ci daranno, nel senso che poi qualcuno in Valle
d'Aosta c'è stato e chi lo sa se ci rimarrà, intanto oggi l'azienda
è quella che è, speriamo che troveremo la forza per rilanciarla.
Quello che ci interessa soprattutto è far capire che non è
semplicemente pensando alle difficoltà che ci sono da parte dei
costi, come abbiamo già detto, dell'azienda, non solo da lì si deve
partire, ma a fare tutto quello che serve per ridare quello slancio
che oggi il Casinò non ha più per tutti noi. E, quindi, con questa
apertura alla fine della discussione generale sui punti che abbiamo
messo insieme per discutere, abbiamo aperto la nostra discussione
politica, siamo contenti di aver trovato un punto di incontro,
abbiamo rinunciato alla sospensione perché abbiamo ottenuto quello
che volevamo ottenere, e cioè un cambio di marcia già nelle
intenzioni dell'ordine del giorno, nei punti che sono stati
enunciati, che non saranno limitativi del lavoro della
task
force
. Su come la dovremo comporre, credo che dovremo ancora
ragionare, non abbiamo parlato di composizione, lo vedremo poi con
calma, e su cosa, su come si dovrà operare anche dovremo fare in
modo di essere efficaci e propositivi, e di entrare subito nel
merito delle questioni, perché quello che interessa adesso è
valorizzare gli ulteriori investimenti che sono stati fatti. Anche
gli ulteriori capitali che è vero che vanno per l'investimento,
Presidente, ma sappiamo che liberando il peso degli investimenti
sul bilancio, si dovrebbero liberare anche delle risorse per
provare a fare quel rilancio nelle spese correnti che oggi manca,
la liquidità, tutto il piano
marketing
, le cose che abbiamo
detto prima. La soddisfazione, quindi, è quella di aver ottenuto
finalmente un punto di incontro che raggiunge le nostre intenzioni,
portare un valore aggiunto, per portare qui i problemi che abbiamo
rilevato da parte di chi lavora nell'azienda, da parte del
territorio, delle forze politiche che ci sostengono e far sì che si
possa nei prossimi mesi provare a fare un percorso di rilancio
dell'azienda, portando le nostre idee, sperando che siano quelle
giuste per rilanciarla.
Presidente
- Grazie collega. La parola al collega
Donzel.
Donzel (PD-SIN.VDA)
- Grazie Presidente.
Molto brevemente perché non mi sono mai piaciute le repliche
alle repliche, quindi prendiamo atto della posizione dell'Assessore
e del Presidente, soprattutto nella parte che ci riguarda in questo
momento, cioè di questo ordine del giorno che in qualche modo
conferma la necessità di un'azione più incisiva della politica
rispetto a un controllo da esercitare sui vertici della Casa da
gioco, quindi sulle iniziative da fare, anche in connessione con il
territorio di Saint-Vincent. Certamente non saremmo arrivati
defatigati a un dibattito di questo tipo, se tutto il percorso
sulla presa d'atto delle condizioni del Casinò, la
ricapitalizzazione e quant'altro fosse avvenuto un po' in
solitaria. Adesso si tratta di guardare soprattutto al futuro e mi
fa piacere che quando stamattina ho letto il documento che avevo
fatto tempo fa, cioè oltre 15 giorni fa, dissi: cronaca di una
disfatta annunciata, ma non parlo di morte, perché la partita per
la vita è ancora aperta. Questa è la partita per la vita, noi
vogliamo giocarla fino in fondo e credo che la collaborazione di
tutti, con impegni molto precisi e specifici, molto chiari sugli
indirizzi da dare nella prima fase per coloro che avranno
quest'onere di far parte della
task force
, è un fatto
importante, non è un impegno generico. Da questo punto di vista,
quindi, esprimiamo una soddisfazione, fermo restando che tutto il
dibattito che c'è stato questa mattina, rimane in piedi, perché
ognuno di noi porta la sua sensibilità, la sua lettura
interpretativa della crisi del Casinò e con questo cercherà di
portare un contributo fattivo a che si inverta una tendenza.
Abbiamo detto il fallimento del Casinò significa tirare al
fallimento tutto il comprensorio di Châtillon e Saint-Vincent,
quindi stiamo guardando molto anche allo sforzo che gli operatori
stanno facendo in questo momento ed è importante che l'ordine del
giorno tenga conto di recuperare quel raccordo tra la Casa da gioco
e gli operatori del settore, che era venuto meno. Per quanto ci
riguarda, quindi, rispetto all'ordine del giorno, pur sapendo che è
un impegno molto gravoso per noi, quello di trovare una situazione
molto difficile e dover tentare di dare qualche indirizzo per un
rilancio dell'azienda, ci sentiamo di impegnarci a sostenere
l'impegno che, soprattutto grazie alla collaborazione dei colleghi,
è stato costruito in quest'aula. Invece, per quanto riguarda le
modalità con cui si è arrivati alla gestione del Casinò e alla
ricapitalizzazione fatta un po' nelle segrete stanze, ecco, questo
metodo di lavoro spero che sia definitivamente messo da parte e si
cammini verso un nuovo modo di gestire questa importante società
partecipata della Valle d'Aosta.
Presidente
- Grazie collega. Non vedo altre prenotazioni
per prendere la parola, quindi passerei...la parola al collega
Viérin Laurent.
Viérin L. (UVP)
- Merci Monsieur le Président.
Alcune considerazioni su questa giornata, in conclusione, direi
importante. Stamattina, a seguito della relazione dell'Assessore
Perron, eravamo rimasti un po' stupiti, ma la giornata che si è
consumata in quest'aula e le considerazioni di tutti i colleghi
arrivate un po' da più parti, hanno portato a un documento
condiviso. E credo, crediamo, che questo sia la considerazione più
importante di questa giornata. È chiaro che qualcuno ha dovuto
ravvedere alcune posizioni e sfumature, da più parti si sono unite
e fuse in un documento, ma la politica oggi ha saputo dare un
messaggio, che quando un
dossier
è urgente, quando un
dossier
non può più vedere delle situazioni che rischiano di
portare a dei disagi sia sociali che occupazionali e in qualche
modo vedere dei temi così importanti sfuggire di mano e soprattutto
rischiare di avere delle ricadute negative sull'intera comunità, la
politica deve avere la forza di trovare delle sintesi, delle
convergenze. Le diagnosi, tutto ciò che oggi ci siamo detti a
partire da questo momento, visto che si parla a partire da oggi di
una
task
force
che è una parola che noi come UVP
abbiamo voluto introdurre nelle discussioni di questi ultimi giorni
per cercare di fare e di sottolineare una questione. E quando si è
in un periodo di forte difficoltà la
task force
spesso è un
termine che si usa non tanto in ambito bellico, ma quando esiste
una ricostruzione, magari dopo dei conflitti e dopo delle
situazioni di grande crisi, la
task force
significa unire le
forze, in un modo, in un momento temporaneo, magari anche su certi
dossier,
per cercare di risolvere e di ripartire, mettendo a
lato le sensibilità magari diverse o comunque sfumate, mettendo da
parte i rancori, i personalismi, per cercare di risolvere i
problemi della gente.
Se da un lato, quindi, il fatto di aver oggi dibattuto del
Casinò, magari anche con toni aspri e con una volontà da parte
nostra di far capire che oggi ci si trovava davanti a una dicotomia
e a un bivio, che la politica aveva di fronte l'ultima possibilità
di essere affermata e di affermarsi, su un
dossier
così
importante, che non poteva più esistere una parte o l'altra, che
non può più esistere il voi e noi su un tema quando è sul baratro o
comunque in una gravissima situazione. In questo caso, come nei
diversi mesi, tante volte è stato sollecitato da più parti, bisogna
saper guardare oltre. Allora, le notizie che arrivano sicuramente
su questo
dossier
non sono rassicuranti, anche da fuori,
leggiamo in queste ore della legge di stabilità, l'articolo.43 che
parla di
spending review
anche per i Casinò, attraverso gli
Enti locali, quindi si parla di
spending review
sulle
partecipate e quindi anche sui Casinò che sono citati. Si parla di
una situazione che è...e oggi siamo contenti, Assessore Perron,
finalmente, dopo una giornata di dibattito, che lei timidamente
abbia detto che la situazione è critica. L'avevamo letto in un
verbale, in altri luoghi, ma oggi la partenza, se lo lasci dire,
non è stata delle più felici, e forse tutta questa discussione
avrebbe anche preso un'altra piega se lei fosse partito con una
disponibilità che è arrivata alla fine della giornata, ed è questo
l'unico appunto. Se a monte c'è una capacità di discussione su
certi temi, forse si arriva anche a distendere i toni di un
dibattito, magari nei contenuti no, ma nei toni sì, per arrivare
alle stesse conclusioni. E poi è chiaro che ciò che lei ha detto in
questo intervento serale ha una sfumatura e una cadenza diversa
rispetto a ciò che è stato detto questa mattina. Noi avevamo
semplicemente contestato il fatto di non minimizzare. Allora, a noi
interessava fare sì la diagnosi, ma soprattutto la questione più
importante, cioè la
task force
, il fatto oggi di passare da
quella che è una fase di parole e di enunciazioni di principio a
una fase più operativa, di soluzione dei problemi. Perché oggi la
gente ce lo chiede. Ci chiede, soprattutto su questo
dossier
, che si faccia qualcosa. È anche un'assunzione, poi,
di responsabilità da parte della politica, che spesso forse avrebbe
più facilità a scaricare
tout court
, in questo caso non è
questo l'atteggiamento, è che più forze si uniscono e cercano di
trovare una soluzione. Non è detto che la soluzione migliore o che
nel giro di pochissimo tempo si riuscirà a risolvere tutto.
Sicuramente ci sarà un'attenzione più dettagliata e maggiore che
terrà conto di tutte le sensibilità, vedremo che cosa riusciremo a
fare. Ma è secondo noi, ed è questo il dato che citavo in premessa,
un'assunzione di responsabilità anche e soprattutto delle forze di
opposizione, che tendono una mano nel cercare di portare le proprie
sensibilità all'interno di questo organo nuovo, di questa nuova
entità che cercherà di risolvere o comunque di affrontare un
dossier
. Ecco, la questione degli obiettivi: noi abbiamo
insistito sulla questione della codificazione, e lo ricordava
qualcuno, non è l'intera codificazione di ciò che si farà, ma
perlomeno un indirizzo, come è stato fatto per le società
partecipate, ci siamo dati un indirizzo qui in aula, e il gruppo di
lavoro - siamo quasi alla conclusione, abbiamo lavorato bene, ci
sentiamo di dirlo - produrrà un testo che è frutto di mediazione,
di lavoro congiunto, ma che è nato e si è sviluppato sulla base
delle indicazioni di questo Consiglio.
A un certo punto la dicotomia era: siamo tutti d'accordo, magari
non ufficialmente o magari non nei dibattiti, ma in commissione e
tra i Consiglieri nel dire che le cose non vanno bene, ma non
abbiamo la forza di trovare delle soluzioni. Allora oggi, il fatto
di dire: benissimo, si ferma questa deriva, e abbiamo l'impressione
che ci sia il Titanic che va alla deriva, l'orchestra suona, che
cosa fa la politica? Allora questo è il passo ulteriore. Ecco
perché abbiamo voluto fissare la questione dei compensi, del piano
di crescita dell'introito, della riorganizzazione aziendale, del
recupero della produttività e dell'accordo sul territorio. Sono
punti che possono essere una parte di sintesi, ma che dice oggi con
un messaggio molto chiaro che si passa dalle parole ai fatti. Il
messaggio, quindi, che deve uscire da quest'aula è un avviso ai
naviganti, sempre per rimanere in metafore marine, anche al
Titanic, che adesso non si scherza più. Che la politica ha cercato
di fare il possibile, che ha aiutato - l'abbiamo detto in questi
anni - il Casinò, ci ha creduto, adesso però si deve lavorare tutti
assieme per cercare di recuperare ciò che si è perso. La situazione
in generale, al di là del Casinò, lo impone, e crediamo che il
concetto di
task force
possa essere, dopo le partecipate sul
Casinò, un buon metodo di lavoro, per vedere se anche per quanto ci
riguarda riusciamo a incidere, perché poi l'obiettivo di ogni
amministratore - se è eletto e crede in qualcosa - è di incidere.
Se il muro contro muro è sostituito da una possibilità per quanto
ci riguarda di incidere anche da qui, dove siamo, anche
dall'opposizione, per migliorare, per cercare di far crescere
questa Valle d'Aosta, noi ci siamo, lo abbiamo detto tante volte. A
noi interessa che ci sia, almeno su certi temi, poi sicuramente
avremo delle visioni diverse, su altri
dossier
, però se
almeno su certi temi noi siamo disponibili a offrire il nostro
contributo, le nostre idee, le nostre proposte, ecco che la
task
force
forse è la possibilità, è uno strumento utile per
risolvere i problemi della gente, perché la gente oggi ci chiede di
risolvere i problemi, siano essi quelli del Casinò, della
Forestale, del turismo o dell'istruzione o di altri settori. La
politica, le visioni sfumate, anche le energie che portiamo, e che
porteremo, in questa sfida, saranno le nostre, sicuramente potrà
essere un buon inizio e su questo
dossier
il fatto oggi di
lanciare un segnale fuori da quest'aula verso Saint-Vincent e verso
la comunità potrà effettivamente essere utile alla comunità
valdostana. Se, e concludo, per quanto ci riguarda, questa proposta
di portare le idee e le sensibilità all'interno di un gruppo di
lavoro, anche su questo tema, potrà essere produttiva, sarà una
soddisfazione in più, che nelle ultime settimane, negli ultimi
mesi, abbiamo provato, con una prima fase di impeto e di impatto,
che si è trasformata in una fase di disponibilità, ma semplicemente
e non come qualcuno vorrebbe fare percepire e far permeare nel
senso di rinunciare ai propri principi. Qui nessuno rinuncia ai
propri principi, ma li mette a disposizione della comunità, per il
bene della gente e soprattutto per far crescere la Valle d'Aosta.
Grazie.
Presidente
- Grazie collega Laurent Viérin. Non vedo
altri, quindi riconfermo che passiamo alla votazione dell'ordine
del giorno. La votazione è aperta.
Presenti: 35
Votanti: 35
Favorevoli: 35
Il Consiglio approva all'unanimità.
Adesso siamo sulla votazione, quindi eventuali dichiarazioni di
voto, del punto 33.02 che è l'atto amministrativo. Ricordo che
questo atto amministrativo è comprensivo dell'emendamento della IV
Commissione e quindi si vota il testo emendato dalla IV
Commissione. Richieste di intervento? Non ci sono. E quindi
passerei alla votazione...la parola al collega Ferrero.
Ferrero (M5S)
- Grazie Presidente.
Tengo a precisare la posizione del Movimento Cinque Stelle,
riguardo all'aumento di capitale. Per quanto ci riguarda, ferma
restando la votazione precedente, su questa questione noi voteremo
convintamente contro. Non riteniamo che in un momento del genere i
60 milioni di euro messi nelle mani di certi personaggi siano una
scelta oculata. Non ce la sentiamo nei confronti dei nostri
elettori, del nostro gruppo col quale abbiamo condiviso queste
discussioni, e pensiamo che al di là di tutti i tecnicismi qui si
tratta di 60 milioni, è una cifra grandissima, sono 120 miliardi
delle vecchie lire e darli nelle mani di certe persone in un
momento in cui la popolazione valdostana è in gravissima
difficoltà, sia dal punto di vista sociale, che dal punto di vista
imprenditoriale, rappresenti veramente una scelta che è secondo noi
distruttiva. Non si tratta, quindi, di far colare a picco la Casa
da gioco, ma semplicemente di dare un ordine di priorità. Per
quanto ci riguarda ci riteniamo cittadini a tutti gli effetti,
abbiamo la sensibilità dei cittadini, e i cittadini valdostani non
capiscono questi 60 milioni di euro. Spiegateli come volete, non li
riesco a capire nemmeno io. Non sono probabilmente un politico così
fine e sottile. Però è una scelta, secondo noi, decisamente
sbagliata. Quindi il nostro voto sarà convintamente contro questa
scelta.
Presidente
- Grazie collega. Altri? Non vedo altre
richieste di intervento. Metto in votazione l'atto. Collega
Cognetta, chiedo solo di prenotarsi un po' prima, altrimenti tutte
le volte dobbiamo...grazie. La parola a Cognetta.
Cognetta (M5S)
- Sì, soltanto per una richiesta di voto
per appello nominale. Solo per questo. Grazie.
Presidente
- Allora, non c'è problema, chiedo al collega
Segretario di procedere all'appello in ordine alfabetico. Voglio
solo ricordare che quando ci sarà la chiamata bisogna prenotarsi,
alzarsi e aspettare che si accenda il microfono e dire: a favore,
contro o astenuto. Prego collega Segretario di procedere alla
votazione.
Appel nominal
Baccega: favorevole
Bertin: astenuto
Bertschy: astenuto
Bianchi: favorevole
Borrello: favorevole
Certan: astenuto
Chatrian: astenuto
Cognetta: contrario
Donzel: astenuto
Fabbri: astenuto
Farcoz: favorevole
Ferrero: contrario
Follien: favorevole
Fontana: astenuto
Fosson: favorevole
Gerandin: astenuto
Grosjean: astenuto
Guichardaz: astenuto
Isabellon: favorevole
La Torre: favorevole
Lanièce: favorevole
Marguerettaz: favorevole
Marquis: favorevole
Morelli: astenuto
Nogara: astenuto
Péaquin: favorevole
Perron: favorevole
Restano: favorevole
Rini: favorevole
Rollandin: favorevole
Roscio: astenuto
Rosset: astenuto
Testolin: favorevole
L. Viérin: astenuto
M. Viérin: favorevole
Presidente
- Esito della votazione:
Favorevoli: 18
Astenuti: 15
Contrari: 2
Il Consiglio approva.
Colleghi, dobbiamo solo mettere in votazione l'iscrizione della
risoluzione del nuovo testo che è stato presentato, prego collega
Segretario di leggere il testo.
