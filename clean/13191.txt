Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4168 del 28 gennaio 1993 - Resoconto
OGGETTO N. 4168/IX Rinvio della proposta di legge statale:
"Modifica dell'articolo 33 dello Statuto speciale della Regione
Valle d'Aosta, approvato con legge costituzionale 26 febbraio 1948,
n. 4, in materia di elezione del Presidente e degli Assessori
regionali".
Presidente
Ricordo che questo oggetto è stato
iscritto all'ordine del giorno per decorrenza di termini.
Ha chiesto di illustrare la proposta di legge il Consigliere
Bondaz, ne ha facoltà.
Bondaz (DC)
Su questo disegno di legge, su cui non
so quale sia il parere della maggioranza, il Gruppo Dc,
indipendentemente dal fatto che esista o meno il parere della
Commissione, intende procedere alla discussione, perché riteniamo
che sia uno di quei disegni di legge che ha una valenza di
carattere istituzionale importante ed interessante soprattutto per
il momento storico che stiamo vivendo.
La proposta di legge è congegnata con un unico articolo, molto
semplice, che peraltro racchiude alcune condizioni particolarmente
interessanti in ordine ad una modifica del nostro statuto, in modo
particolare per quanto riguarda l'elezione del Presidente della
Giunta regionale, che riteniamo debba avvenire in modo diretto, e
cioè attraverso una elezione popolare. Questo per garantire ed
aumentare se possibile il concetto autonomista del nostro
statuto.
Quindi queste modifiche tendono a nostro giudizio a garantire
una maggiore ed efficace stabilità politica: il Presidente della
Giunta avrebbe una valenza e una capacità istituzionale di gran
lunga più rilevante, determinata dalla sua elezione da parte del
corpo elettorale.
Verrebbe a concretizzarsi uno dei principi fondamentali della
nostra costituzione, quello della sovranità popolare, che credo
nessuno possa mettere in discussione. Verrebbe a dare un maggior
peso istituzionale alla massima magistratura della Regione e in
definitiva all'intera Giunta elettorale.
Viene indicata altresì la condizione per cui la scelta dei
componenti della Giunta debba essere fatta all'insegna della
competenza ma anche e soprattutto all'insegna del fatto che gli
Assessori regionali debbano essere scelti, nella votazione
consiliare, al di fuori dei consiglieri regionali.
Questo garantisce il concetto della incompatibilità fra
consiglieri ed assessori regionali.
Viene individuato il ruolo del Vicepresidente, che oggi è
carente nel nostro statuto. Crediamo che il ruolo del
Vicepresidente, al di là del fatto nominale, sia abbastanza
importante, perché, come i consiglieri sanno, in caso di assenza o
di impedimento del Presidente del Consiglio esiste, è vero, la
delega che il Presidente della Giunta in carica dà ad uno degli
Assessori, ma è una delega riduttiva e che non dà al Vicepresidente
quelle funzioni che invece dovrebbe avere.
Prevediamo altresì che nel caso di morte, o di impedimento o di
dimissioni del Presidente della Giunta, il Vicepresidente abbia
l'incarico specifico di indire le elezioni per il nuovo Presidente
entro tre mesi dalle dimissioni o dalla morte dello stesso.
Ci rendiamo conto che questo è un primo passo verso quella che
potrebbe essere una modificazione molto accentuata del nostro
statuto, ciò soprattutto in relazione al tempo che è trascorso
dalla sua promulgazione, che risale ormai a 45 anni fa.
Auspichiamo che il Consiglio regionale voglia provvedere alla
approvazione di questo disegno di legge, perché con questo si
darebbe veramente un indirizzo nuovo a quello che è il modo di far
politica, e soprattutto si darebbe inizio a quella che è una
valutazione di carattere istituzionale e costituzionale del nostro
ordinamento.
Si dà atto che, dalle ore 17,17, presiede il Vicepresidente
Stévenin.
Presidente
Ha chiesto di parlare il Consigliere
Louvin.
Louvin (UV)
Pour une courte motion d'ordre, et
j'espère qu'elle ne soulève pas le même problème qu'elle a causé
hier soir.
Dans ce contexte, sans toucher le fond de l'argument, qui est
sans doute de primordiale importance, nous estimons que le fait de
ne pas avoir accompli, au sein de la I Commission, faute des temps
et en raison surtout des engagements que la Commission a eus par
rapport à la loi électorale, un examen de ce texte, au point que
nous n'avons même pas encore pourvu à la nomination du rapporteur,
exige de notre part une réflexion plus profonde.
D'autant plus que des solutions différentes, toujours peut-être
dans la même ligne mais sur un éventail plus large, sont en train
de se dégager à l'intérieur des différentes forces politiques.
Il nous paraît par conséquent utile en ce moment de reporter la
discussion de l'argument en Commission, et je ne voudrais pas avec
cela considérer que c'est peine perdue le temps que M. Bondaz a
dédié à l'illustration de ce projet de loi, parce qu'il a bien
voulu nous reporter à nos devoirs fondamentaux de donner dans les
meilleurs délais les réformes nécessaires pour notre système
politique régional.
Par conséquent, au nom du Groupe de l'Union Valdôtaine je
demanderais de bien vouloir reporter la discussion de ce projet de
loi en Commission, de façon à ce qu'il soit dûment étudié,
approfondi et qu'il fasse l'objet d'une confrontation sérieuse de
la part des forces politiques présentes dans ce Conseil.
Presidente
Ha chiesto di parlare il Consigliere
Riccarand.
Riccarand (VA)
Chiedo di intervenire a sostegno
della mozione d'ordine presentata dal Consigliere Louvin, anche se
capisco l'esigenza del Gruppo della Dc di arrivare a discutere
questa proposta di legge, che è stata presentata nel mese di
novembre. Però si tratta di un argomento di enorme importanza
rispetto alle istituzioni della nostra Regione, e credo che i
componenti della I commissione, che non hanno ancora affrontato il
problema, siano comunque attenti rispetto a questo tipo di problemi
e di tematiche.
Credo che fare oggi una discussione che non è stata preparata
attraverso un confronto in commissione, porterebbe ad un risultato
negativo da parte di questo Consiglio, mentre l'argomento merita un
approfondimento ed un dibattito molto attento e puntuale da parte
del Consiglio regionale.
Sono d'accordo con la mozione d'ordine presentata dal
Consigliere Louvin, credo che sarebbe opportuno rinviare questo
testo alla I commissione stabilendo poi delle scadenze, entro le
quali il Consiglio si pronunci e voti sulla proposta.
Presidente
C'è una richiesta di rinvio, non so se
il Gruppo della Dc vuole esprimersi.
Ha chiesto di parlare il Consigliere Bondaz.
Bondaz (DC)
Non posso dire di non essere un po'
stupito di quanto ho sentito in questo Consiglio da parte dei due
cortesi consiglieri regionali che sono intervenuti.
Riteniamo che una proposta di legge di questo tipo, che è stata
presentata il 3 o il 4 del mese di novembre, come ha avuto
l'amabilità di ricordare il Consigliere Riccarand, potrebbe avere
avuto la possibilità di essere esaminata da tutti i Gruppi con
tutto il tempo possibile ed immaginabile.
Il Consigliere Riccarand ha ragione quando dice che
probabilmente una discussione di questa legge in questo momento
potrebbe anche portare ad un voto negativo.
Personalmente mi farebbe piacere vedere votare contro questa
legge e vedere i Gruppi consiliari che votano contro questo disegno
di legge, perché rappresenterebbero la parte meno attiva e meno
sensibile a quelle che sono le innovazioni di carattere
istituzionale e costituzionale di cui abbiamo necessità.
Detto questo, che mi sembrava doveroso dire, il Gruppo della Dc
è disponibile, proprio perché ritiene l'argomento di particolare
importanza, ad un rinvio al prossimo Consiglio, perché c'è tutto il
tempo da qui ad allora (circa venti giorni) per poter esaminare
questo disegno di legge.
La I Commissione potrà benissimo provvedere ad esaminare il
disegno di legge e fare le proprie valutazioni, apportare eventuali
modifiche o emendamenti, sui quali non abbiamo (evidentemente
valutandole insieme) delle perplessità. Se il Consiglio ritiene di
rinviare il disegno di legge, accettando la proposta che è stata
avanzata dai consiglieri Louvin e Riccarand, ma soprattutto quella
del Consigliere Riccarand che è un po' più congeniale, nel senso
che ritiene opportuno darsi dei tempi a questo riguardo, possiamo
essere d'accordo ad un rinvio alla Commissione, purché questa legge
venga portata in discussione al prossimo Consiglio, o quanto meno
al Consiglio di febbraio.
Presidente
C'è la richiesta da parte del
Consigliere Bondaz di rinviare la proposta di legge non, come mi
sembra di aver capito dalla proposta del Consigliere Louvin, alle
commissioni per un esame approfondito, come meriterebbe un tipo di
legge di questo genere, ma di rinviarla al prossimo Consiglio,
invitando nel frattempo le commissioni ad esprimersi.
Pertanto pongo ai voti la proposta del Consigliere Bondaz, di
rinviare la discussione di questo disegno di legge e di
ripresentarla entro il mese di febbraio.
Ha chiesto di parlare il Consigliere Louvin, ne ha facoltà.
Louvin (UV)
Pour motion d'ordre. Nous avons présenté une
proposition, qui est celle de renvoyer en Commission; je
demanderais qu'elle soit mise aux votes et qu'ensuite
éventuellement soit mise aux votes la proposition de M. Bondaz.
Presidente
Ha chiesto di parlare il Consigliere
Lanièce.
Lanièce (DC)
Volevo precisare che mentre la
proposta del Consigliere Louvin è logico che venga messa ai voti,
la proposta formulata dal Consigliere Bondaz non va messa ai voti,
in quanto chiede, in qualità di primo firmatario, che la legge
venga discussa entro la fine di febbraio.
Se viene respinta la proposta del Consigliere Louvin, si discute
la legge entro la fine di febbraio, nella peggiore delle ipotesi.
Non è che si possa obbligare un proponente a discutere una legge
che lui presenta, quello non è mai successo.
Presidente
Ha chiesto di parlare il Consigliere
Pascale, per mozione d'ordine.
Pascale (PSI)
Non ho ben capito quale sia la
differenza. Il proponente ha chiesto sì il rinvio in commissione,
ma ha posto comunque una scadenza, che è quella di fine febbraio;
quindi secondo me non c'è da mettere in votazione un bel niente,
perché entrambe le proposte chiedono un esame da parte delle
commissioni, solo che il proponente ha diritto di chiedere che
questo esame della commissione non duri in eterno. Qui c'è solo da
prendere atto di un rinvio da parte dei proponenti all'ultimo
Consiglio di febbraio, dopo di che, se ci sarà stato l'esame in
commissione, vedremo qual è stato il risultato; altrimenti si
discuterà la legge senza il parere delle commissioni.
Presidente
Mi sembra che ci sia una intesa generale
di rinviare la proposta di legge alle commissioni, quindi prendiamo
atto di un rinvio alle commissioni, con l'impegno di portarla
comunque all'attenzione del Consiglio entro il mese di febbraio. Va
bene?
Il Consiglio prende atto, concordando sul rinvio dell'oggetto
all'esame della I Commissione consiliare permanente e all'adunanza
consiliare della seconda quindicina di febbraio.
