Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1165 del 4 aprile 1990 - Resoconto
OGGETTO N. 1165/IX - ACCETTAZIONE DELLE DIMISSIONI DALLA
CARICA DI CONSIGLIERE REGIONALE RASSEGNATE DA TONINO ALDER E SUA
SOSTITUZIONE.
BICH (Presidente del Consiglio):
Do lettura della lettera
con la quale, in data odierna, il Consigliere Tonino Alder ha
rassegnato le dimissioni dalla carica di Consigliere regionale
della Valle d'Aosta.
"Egregio Presidente,
avendo accettato l'invito a partecipare alle elezioni del Comune
di Aosta nella lista "Città insieme", con la presente rassegno le
dimissioni da Consigliere regionale della Valle d'Aosta.
Tali dimissioni hanno il senso di sottolineare l'impegno
prioritario per le elezioni del nuovo Consiglio della città
capoluogo, per il ruolo che ritengo debba essere attribuito alla
città di Aosta nell'ambito della politica regionale.
Ringrazio il Presidente del Consiglio, il Presidente della
Giunta regionale e tutti i consiglieri regionali per la stima e la
collaborazione ricevuti in questi anni di mia permanenza in
Consiglio regionale.
Cordiali saluti"
L'argomento in oggetto è stato iscritto stamani all'ordine del
giorno, con procedura d'urgenza.
Sulla decisione assunta dal collega Alder Tonino di voler
rassegnare le proprie dimissioni dal ruolo di Consigliere
regionale, motivate con la precisa volontà di trasfondere le
proprie energie a favore delle imminenti consultazioni
amministrative, vorrei fare una breve dichiarazione per precisare
che è la prima volta, nella storia del Consiglio regionale
valdostano, che si registra un siffatto episodio.
Sul piano personale voglio esprimere la mia ammirazione per la
scelta coraggiosa, che tra le altre cose significa anche
l'abbandono di quella serie di benefici e dello "status" di
personaggio cardine della vita politica, connessi alla carica di
Consigliere regionale.
Esprimo pertanto il mio ringraziamento all'amico e compagno
Alder Tonino per l'opera prestata in questi anni di permanenza
nell'ambito del Consiglio regionale, dimostrandosi personaggio
equilibrato che in più occasioni ha saputo offrire un'opposizione
puntuale ed intelligente, priva di iattanza e di rancore di sorta,
contribuendo ad elevare i suoi sentimenti ed i suoi interventi
calibrati ad un buon dibattito consiliare. Lo ringrazio molto da
parte mia.
Ha chiesto la parola il Consigliere Tonino; ne ha facoltà.
TONINO (PCI):
Nel ringraziare il Presidente del Consiglio
per le parole di stima, vorrei davvero approfittare dell'occasione
per ringraziare tutti i colleghi del Consiglio regionale
innanzitutto per il rapporto umano che si è instaurato tra di noi
in questi anni di mia permanenza in questo consesso.
Credo di poter dire che anche nei momenti di contrapposizione
aspra, che pure ci sono stati, non è mai venuta meno, per quanto mi
riguarda, la volontà di capire le ragioni degli altri, di
confrontare le posizioni nostre con quelle degli altri nell'intento
di cercare ogni volta la verità, la cosa più giusta e la soluzione
più valida ai problemi della comunità valdostana.
Credo anche di poter dire che, per quanto mi riguarda, questi
anni hanno rappresentato una indubbia opportunità di crescita
umana, politica ed anche culturale. Di ciò devo essere grato a
tutti i consiglieri sia dell'opposizione sia della maggioranza,
alla Giunta regionale ed a chi ha presieduto in questi anni il
Consiglio e la Giunta regionale.
Se me lo consentite, vorrei fare soltanto una considerazione
generale di carattere politico.
In questi anni noi abbiamo parlato spesso di "passaggio
epocale", di "trasformazioni violente" e di "cambiamenti
impetuosi". Un po' tutti ci siamo trovati di fronte ad un problema
comune, quello di adeguare il sistema politico ad una società che è
profondamente cambiata e che è in profondo e continuo
cambiamento.
Io ritengo che questo lavoro non sia facile per nessuno,
soprattutto per chi intenda la politica come progettualità al
contrario dell'improvvisazione, per chi crede che la politica debba
essere coinvolgimento della gente e non strumentalizzazione della
gente, per chi creda alla politica come regolatore del la società
civile e non come un modo per condizionare e - perché no? - ogni
tanto anche per soffocare la società civile.
Consentitemi di dire che su questi temi io ho trovato un
interesse che è trasversale in tutte le forze politiche ed in tutti
i movimenti, per cui non si tratta solo di una questione tra
maggioranza ed opposizione.
Ho rilevato che sono diffuse le preoccupazioni per una possibile
degenerazione della politica, per una perdita di ruolo e per una
caduta anche di valori etici e morali nell'impegno politico.
Senza voler apparire come uno che vuole strumentalizzare un
fatto di oggi, voglio invece esprimere il mio più profondo dolore
per il fatto che questo giorno, che per me è importante per le
scelte di carattere politico e personale che mi investono, coincida
con la notizia dell'arresto o del fermo di Graziano Dominidiato,
Assessore del comune di Aosta, colto in flagranza di reato mentre
intascava una tangente in cambio del rinnovo di una concessione o
di una licenza edilizia "dovuta" ad un operatore economico.
Lasciatemi citare questo elemento, esprimendo dolore, perché
credo che così è vissuto da altri colleghi di questo Consiglio
regionale, siano essi di maggioranza o di opposizione. E' vissuto
con questo animo perché il fatto non riguarda solo l'onestà di un
amministratore, ma ormai tutti siamo consapevoli che riguarda il
funzionamento delle istituzioni, che devono essere profondamente
riformate; riguarda la trasparenza dell'attività amministrativa;
riguarda un intreccio, che deve essere invece superato, tra
politica ed affari, e tra amministrazione e politica.
Dico tutto questo perché una delle ragioni che mi ha spinto ad
accettare la scelta di guidare la lista "Città insieme" per le
elezioni amministrative di Aosta scaturisce proprio dalla
convinzione di aver esercitato uno sforzo per portare in una
competizione elettorale un pezzo della città onesta, che è
disponibile ad un impegno disinteressato per cambiare, per
sconfiggere concezioni, che noi riteniamo sbagliate, della politica
e dell'amministrazione.
Questa è la ragione essenziale della scelta che compio con le
dimissioni da questo Consiglio regionale, convinto - passatemi la
presunzione - che sia un atto che può essere utile non ad un
partito, ma complessivamente utile ad una battaglia democratica che
investe la qualità della democrazia della nostra città capoluogo e
che investe anche il ruolo che deve essere assegnato a questa
città.
Si tratta di un lavoro che mi interessa in modo particolare,
perché potrò esercitarlo con energie e forze nuove, che si sono
riconosciute in un progetto politico che abbiamo lanciato in questi
ultimi mesi. Sono forze di diverso orientamento culturale, di
diverso orientamento religioso e di diversa formazione, ma concordi
in un progetto generale di riforma della politica e delle
istituzioni.
Mi auguro che in quella campagna elettorale, come abbiamo
cercato di fare in questo Consiglio, il confronto avvenga sui
contenuti, nobilitando così l'impegno politico ed
amministrativo.
Per quanto ci riguarda, io mi auguro che la possibilità di
aggregare a sinistra le forze disponibili a questo progetto, siano
esse di formazione laica o cattolica, sia da tutti ritenuto un
elemento utile e vitale.
Lasciatemi dire che, in questo senso, ho trovato del tutto
stonato e fuori luogo anche l'intervento del Vescovo sulle pagine
del settimanale della Democrazia Cristiana. Lo dico perché credo
che oggi tutte le forze politiche abbiano il compito di fare il
massimo sforzo perché si impegnino nella politica le forze vive
della società, lasciando ad ognuno ampia libertà di scelta,
mettendo fine a condizionamenti che sono davvero fuori dal momento
che è vissuto dalla nostra civiltà.
Scusandomi per la lunghezza dell'intervento, ho voluto fare
questa riflessione di carattere politico, perché il contributo che
in questi anni ho cercato di dare in questo Consiglio era
finalizzato soprattutto a stimolare questa partecipazione
politica.
Mi appresto a fare lo stesso lavoro nella sede del Consiglio
comunale di Aosta e sono convinto che anche in quella sede, con un
elevamento generale del dibattito e della partecipazione politica,
non mancheranno nel prossimo futuro occasioni molto importanti di
confronto tra le forze politiche, tra gli uomini e quindi anche tra
di noi.
Concludo, quindi, rinnovando il ringraziamento ed augurando a
tutti i Consiglieri ed alla Giunta regionale, che ha compiti di
direzione, un lavoro proficuo ovviamente nell'interesse
dell'autonomia e, più in generale della società valdostana.
Grazie.
PRESIDENTE:
Ha chiesto la parola il Consigliere Andrione;
ne ha facoltà.
ANDRIONE (UV):
Je voudrais exprimer notre regret pour la
perte du Conseiller Tonino, qui pendant plusieurs années, dans ce
Conseil, a exprimé une voix intéressante, passionnée et des vues
politiques souvent hautes.
D'un côté les hommes, en tant que tels, comptent relativement,
mais il faut bien dire que les attitudes prises et même dans des
positions différentes, une certaine amitié et une certaine estime
pèsent après bien d'années passées ensemble. C'est pourquoi nous
voulons dire à M. Tonino que son choix est pour nous un choix qui
diminue un peu le Conseil régional. Il sera évidemment remplacé,
mais pour nous c'est la perte d'une personne que nous connaissions
et que nous estimions dans son action politique.
D'autre côté nous voudrions cependant lui présenter nos voeux
pour qu'il puisse réaliser les idéaux politiques qu'il vient
d'exprimer au moment de quitter le Conseil, idéaux que, au moins
sur le plan abstrait, nous nous sentons de partager.
PRESIDENTE:
Ha chiesto la parola il Consigliere Martin; ne
ha facoltà.
MARTIN (ADP):
Esprimo il dispiacere di tutto il nostro
Gruppo per la scelta, certamente legittima, che il Consigliere
Tonino si appresta a fare.
In questi anni abbiamo avuto modo di apprezzarne la pacatezza e
la competenza degli interventi, tant'è che ha sempre esposto con
molta calma, sia pure accompagnata da molta fermezza, le sue
posizioni.
Sovente ci siamo trovati in contrapposizione, spesso anche dura,
ma il dibattito è rimasto sempre entro i binari della correttezza
politica e non è mai sfociato su aspetti di carattere personale,
come purtroppo a volte ci è toccato di vedere in quest'aula.
Ci associamo, quindi, alle parole di coloro che ci hanno già
preceduto, auspicando che egli riesca a portare avanti la battaglia
politica in cui crede e rinnovando il nostro dispiacere per non
averlo più in Consiglio regionale, ma formulandogli nel contempo
gli auguri di buon lavoro per i suoi prossimi impegni politici.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (VA):
Al Consigliere Tonino, insieme al quale
nel corso di questi anni abbiamo fatto tanti ragionamenti sia in
Consiglio sia fuori, voglio formulare i migliori auguri di successo
della lista che capeggerà per il Comune di Aosta, nonché quelli di
buon lavoro all'interno del Consiglio comunale della città di
Aosta, che ha veramente bisogno di energie nuove e di nuove
competenze. Questo augurio è tanto più sincero e sentito, in quanto
anch'io in passato, per esperienza mia personale, ho fatto delle
scelte simili, anche se in un contesto leggermente diverso e so
che, di fronte a queste scelte, ci sono anche dei prezzi da pagare
in termini personali, anche se ci sono sicuramente cose nuove da
imparare e da scoprire.
Il rammarico che esprimo é legato sicuramente al venir meno
dell'apporto della competenza di Tonino rispetto ad alcune
iniziative o proposte che abbiamo portato avanti insieme e che sono
ormai, per fortuna, sulla dirittura di arrivo e che ritengo di
estrema importanza. Mi riferisco ad alcune leggi che riguardano il
pacchetto ambiente, che a mio avviso sono molto importanti rispetto
al futuro del nostro assetto regionale. Anche in questo caso,
tuttavia, io credo che non solo dall'insieme del Gruppo comunista,
ma dallo stesso Consigliere Tonino, sia pure dall'esterno del
Consiglio, non mancherà il contributo di idee e di proposte
affinché la Regione Valle d'Aosta si doti di strumenti legislativi
sempre migliori, colmando delle lacune che attualmente abbiamo.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
E' da dodici anni che siedo in questo
banco, a fianco del compagno e collega Alder Tonino e quindi posso
dire che anche per il nostro Gruppo la scelta politica che lui ha
fatto, insieme a noi, riveste la sua importanza.
Credo però che il senso più chiaro di questa scelta sia quello
di dimostrare che in questo Partito Comunista che cambia e che si
apre alla società sono ancora presenti alcuni di quegli ideali e
sentimenti che rappresentano la parte da conservare della
tradizione comunista e potranno ancora essere utili.
Io non voglio fare un discorso politico, perché mi pare che la
sue lettera di dimissioni sia abbastanza chiara e che anche
l'intervento da lui fatto abbia chiarito la sue volontà, ma voglio
solo terminare con un sincero augurio: "In bocca al lupo!", oppure,
come dice "Cuore": "Che Dio ce la mandi buona!".
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (UV):
Au nom des collègues de la Junte, je crois
devoir avant tout m'associer aux remerciements faits dans cette
salle pour le travail déployé, pendant ces années, par le
Conseiller Tonino et, sans doute, on ne peut qu'avouer qu'on a été
surpris par son choix.
Je crois qu'il est difficile de s'insérer dans un discours qui
considère si cette décision, qui est à la base - si j'ai bien
compris - d'un choix de partager une certaine bataille au niveau de
la Commune plutôt qu'au niveau du Conseil régional, c'est la façon
la meilleure pour présenter une certaine idée de changement.
Au contraire, je crois qu'on peut apprécier le fait qu'il y ait
une cohérence ou une certaine fidélité à la possibilité de faire
avancer des idéaux, en s'engageant en première personne. Je crois
de saisir dans cet esprit et dans cette attitude le choix qui a été
fait, car je crois que toutes les forces politiques seront engagées
dans la bataille communale, Toutes les forces politiques veulent
exprimer tout de même une certaine volonté de modifier, de changer
ou tout de même de trouver un accord qui soit à même de faire
avancer certaines propositions dans la ville d'Aoste,
Dans ce sens je crois qu'il y aura la possibilité de reprendre
un discours qui a été fait ici et qui sera fait à la Commune, Par
conséquent on auras la possibilité de continuer ce système de
travail.
Je crois qu'il est important de faire avancer les idées, Nous
espérons qu'il y ait de plus en plus d'hommes qui soient
disponibles et engagés dans ce but, Voilà le souhait, sans doute
sincère, que nous pouvons faire.
Dans cette salle nous avons eu des batailles, des discussions et
je crois que l'enrichissement que nous avons eu est réciproque, Au
delà des différences compréhensibles sur toute une série de thèmes,
au niveau du Conseil il y a eu la possibilité de retrouver des
accords qui ont donné des solutions ou qui ont donné la possibilité
de faire avancer les réponses aux exigences, soit régionales soit
communales, de la population.
Dans ce sens, la possibilité de prévoir dans le futur cet
engagement nous réjouit et je me félicite vraiment qu'à la Commune
d'Aoste, de la part du Conseiller Tonino, il y ait la même attitude
que nous avons eue dans cette salle,
Merci,
PRESIDENTE:
Se nessuno chiede la parola, pongo in
votazione l'accettazione delle dimissioni del Consigliere Tonino
dalla carica di Consigliere regionale.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Dal verbale dell'Ufficio Centrale
Circoscrizionale presso il Tribunale di Aosta, chiuso in data 28
giugno 1988, riguardante l'elezione del Consiglio regionale della
Valle d'Aosta, avvenuta il 26 e 27 giugno 1988, risulta che nella
lista n. 1, avente il contrassegno: "Partito Comunista Italiano, il
primo dei candidati non eletti risulta essere la Signora Monami
Cristina, con una cifra individuale di 729 voti.
Il seggio che rimane vacante va pertanto attribuito alla
predetta Cristina Monami, sempre che non vi siano nei suoi
confronti motivi o condizioni di ineleggibilità o di
incompatibilità previsti dalla legge 5 agosto 1962, n. 1257 e
successive modificazioni.
Se il Consiglio non ha nulla da obiettare in merito alla
eleggibilità a Consigliere regionale della Signora Cristina Monami,
pongo in votazione la proposta di convalida.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
In base all'esito della votazione il Consiglio
approva la convalida della elezione a Consigliere regionale della
Signora Cristina Monami in sostituzione del Consigliere
dimissionario Alder Tonino.
A questo punto terminano i lavori del Consiglio regionale.
La prossima adunanza è convocata per il 18 aprile.
La seduta è tolta
