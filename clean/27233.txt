Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 282 del 2 dicembre 1971 - Resoconto
OGGETTO N. 282/71 - Permuta di beni immobili fra la Regione e
il demanio dello Stato. Delega alla Giunta.
Chantel
(P.S.I.)
- Dunque da molto tempo era nei
voti dell'Amministrazione regionale, perché era un po' un desiderio
di tutto il Consiglio, la possibilità di eliminare nel centro
abitato un deposito di carburante, perché oggi non si può più
parlare di polveriera e nel tempo era desiderio, ritengo del
Consiglio e della popolazione, di riacquistare l'attuale Caserma
dei Carabinieri sita in un edificio, diciamo così, storico, perché
questo edificio ritornasse definitivamente in mano alla Regione che
ne è già proprietaria.
Il demanio militare aveva sempre ricusato di cedere questa area.
Attraverso, però, un accorgimento, da un lato la necessità da parte
dell'Arma dei Carabinieri di avere i servizi tutti raggruppati e
non dislocati in diversi settori, dall'altra parte, con
l'intervento del Capo di Stato Maggiore dell'Esercito, è stato
possibile aprire delle trattative per cui si sarebbe arrivati a un
accordo di questo genere, cioè una permuta alla pari, perché
qualunque azione o qualunque bene demaniale che superi i 100
milioni per essere ceduti ci vuole una legge, una legge votata
regolarmente dai, dalla Camera e dal Senato, però c'è una legge a
duemila (?) una vecchia legge, che ammette che quando le permute
sono permute alla pari non c'è più bisogno di una legge e siamo su
questa posizione. In base a queste trattative, ecc, eccetera, il
demanio militare, o meglio ancora l'Ingegnere Capo del Demanio
Civile che è stato incaricato da parte dell'Esercito, ha fatto una
valutazione dei beni che comprendono oggi la ex polveriera e
attuale deposito di carburante in Corso Battaglione Aosta,
valutando il terreno a 15 mila lire al metro e valutando gli
impianti per quello che valgono.
Naturalmente, perché la trattativa prosegua, bisogna che la
Giunta, e che il Consiglio prima, approvi l'acquisto per questa
cifra dell'attuale, diciamo, proprietà del demanio militare.
A suo turno il demanio militare ha già fatto un grosso giro e ha
individuato dei terreni che potranno essere nella località
Brissogne, Pollein ecc, ecc, da acquistare, in modo che tra
l'acquisto dei terreni e la costruzione dei nuovi impianti di cui
il Genio militare di Torino ha ricevuto l'incarico di precedenza
assoluta per la Valle d'Aosta, di modo che le cose dovrebbero
andare abbastanza rapidamente, anche... ha fatto presente che più
aspettano e più e più potrebbero cambiare, diciamo così, le
valutazioni dei terreni e degli impianti, io ritengo che se noi
approveremo questo acquisto e daremo, diciamo, l'incarico alla
Giunta di portare a termine tutte le operazioni di permuta, la
questione in qualche mese sarà risolta, cioè appena noi avremo
comunicato che il Consiglio ha accettato di pagare al Genio
militare questa cifra, mettendola a sua disposizione per l'acquisto
dei terreni e per la costruzione dei nuovi impianti il cui progetto
e appalto dovrà essere fatto da loro, con le ditte appaltatrici di
fiducia, perché così fanno le Forze Armate e il Demanio, io credo
che la questione potrà essere rapidamente risolta.
In un secondo tempo si porterà in Consiglio il mutuo o la spesa,
o quello che è per la costruzione della nuova Caserma dei
Carabinieri di modo di svincolare definitivamente l'attuale sede, e
l'attuale sede il Consiglio deciderà cosa vuol farne, se
rappresentanza, se metterla in ordine, quella del palazzo Roncas
deciderà cosa vuol farne.
Questo almeno rappresenta quanto io ha esposto e aggiungo
qualche cosa di più, che ho interessato il Consiglio Municipale di
Aosta e il Piano regolatore perché una zona adiacente già stabilita
a verde pubblico, una zona fosse ancora considerata eventualmente
di pertinenza per insediamento di stabili per le Forze Armate,
perché se domani dovesse risultare che è necessario lo spostamento
a destra o a sinistra, si fa. Se invece risulterà che una parte
stessa della proprietà della Regione non ha necessità di essere
impiegata per la costruzione della nuova Caserma, andrà assieme
alla zona verde già stabilita dal Piano regolatore e la zona verde
del piano regolatore ingloberà anche questa proprietà che noi oggi,
questi piccoli residui, questi piccoli pezzi di proprietà che noi
oggi portiamo. Questo come premessa.
Savioz
(P.C.I.)
- Io non ho niente da aggiungere a
quanto ha detto Chantel, però le ultime parole di Chantel mi
preoccupano per questo fatto, che il quartiere a ponente della
Città di Aosta è il più popolato che c'è; in quel quartiere non c'è
un'area verde non c'è un giardino pubblico, non c'è niente,
zero.
Ora, io capisco la necessità di trasferire la Caserma dei
Carabinieri dal Palazzo Roncas, però non vorrei che a un certo
momento per avere il Palazzo Roncas libero, si mettesse in forse
quel poco di verde, quel poco di area verde che prevede il Piano
regolatore di Aosta.
Ecco, io Chantel, non entro nel merito, raccomando soltanto
questo, che a un certo punto non si voglia liberare il Palazzo
Roncas, sacrificando la zona verde in un quartiere della Città di
Aosta, sovrappopolato e che non ha nessuna possibilità di nessun
genere per il momento.
Manganoni
(P.C.I.)
- ...due domande. Quei terreni
qui previsti dalla planimetria, il Piano regolatore attuale cosa
prevede? Zona fabbricabile o zona verde?
Chantel
(P.S.I.)
- ...militari, perché non è
proprietaria e non lo sarà mai se non fa questa...
Manganone
(P.C.I.)
- No, non è... cioè Piano
regolatore, installazioni militari, chiuso. Non può prevedere area
verde, no, è perché i 15 mila lire al metro se fosse stata dal
Piano regolatore una zona verde io dicevo 15 mila lire sono tante,
se invece sono previste installazioni militari allora il prezzo può
anche andare.
Seconda questione, non ribadisco quanto ha detto Savioz perché
sono ben d'accordo, quella zona lì, bisognerà vedere di fare delle
zone verdi e non costruire...
Noi abbiamo delle zone verdi qui, il vecchio giardino pubblico
che i nostri avi avevano molto più senso di noi quando c'era ancora
tutto verde ad Aosta, facevano già dei giardini pubblici di quelle
dimensioni e noi invece non ne facciamo. Almeno facciamone uno
lassù, una zona verde da quella parte, ma comunque l'altra domanda
che volevo porti era questo, cioè io riprendo quanto ha detto
Tonino nella discussione della interpellanza della delibera
precedente dell'Ospizio, il quale si è allacciato alla questione
della Bassa Valle perché noi qui stiamo acquistando dei terreni ad
Aosta. Bene, Chantel bene, sei molto chiaro, pienamente d'accordo
su questo. Il passato ci insegna anche questo, che quando la Giunta
ha comprato quei terreni, per esempio di Tubère, li ha pagati 1.000
lire al metro allora e adesso è molto di più, è anche questione di
prezzi, però il problema è un altro. Noi nella Bassa Valle, e qui
mi riallaccio a quanto ha detto Tonino, abbiamo deciso di limitare
industrie, ecc, per creare delle industrie ed è stato scelto come
terreno, a Verrès quella striscia che si trova fra la Dora e la
ferrovia. Oltre all'inconveniente del sottopassaggio, ecc, che tra
l'altro non c'entri, perché è inutile che vogliamo industrializzare
se poi gli autosnodati, i grossi automezzi non ci passano, non
industrializziamo un bel niente, ma c'è un altro problema: e i
terreni? Perché abbiamo discusso con degli amministratori,
discusso, chiacchierato, cosa, trovandoci con degli amministratori
di Verrès e ho detto a che punto siete con i terreni?
E sai cosa mi hanno risposto quelli? Ah, ma è alla Regione. E io
ho detto ma se la Regione mi ha detto che ha incaricato in Comune?
Ma dice, è la Regione che deve provvedere.
Allora la Regione incarica il Comune, il Comune dice che è la
Regione che deve provvedere. Se noi domani avessimo, il caso
volesse che troviamo una impresa che dice bene - come ci hanno
detto delle industrie che abbiamo consultato - noi iniziamo subito
i lavori di costruzione del capannone, dove li facciamo questi
lavori? Che non abbiamo i terreni, che sono ancora ai privati!
Allora io... è un invito, senza volere intavolare una
discussione su questo perché non... un invito alla Giunta che
prenda, ma subito, contatto con il Comune e stabilisca chi è che
tratta questi terreni, perché sennò è inutile che parliamo della
industrializzazione della Bassa Valle e poi non provvediamo in
tempo ad acquistare i terreni, perché quale industria viene ad
installarsi quando deve discutere con 8-10-15 proprietari e noi
sappiamo cosa ne viene fuori.
Quindi, io ribadisco questo invito fatto da Tonino, ma insito
ancora che la Giunta provveda, ma subito, con il Comune e si
acquistino e si definiscano questi terreni, sennò quando noi
parliamo di industrializzazione della Bassa Valle e non
provvederemo preventivamente ai terreni, prendiamo in giro
tutti.
Chantel
(P.S.I.)
- Forse non ci siamo capiti bene
su quello che ho detto del Piano regolatore di Aosta, forse questa
figura qui che dà gli estremi della proprietà demaniale u pezzo è
già stato espropriato dal Comune, piccole, ha dei reliquati al di
fuori della massa centrale che io ritengo che noi non li
adopereremo e probabilmente andranno a far massa comune con la zona
verde stabilita dal Piano regolatore, ma se domani ci fosse bisogno
di una qualsiasi rettifica di qualche metro, è bene che la
possibilità esista, qualche metro da una parte per cederne molti di
più dall'altra parte, non so se mi sto spiegando e la
preoccupazione era solo questa, perché io ritengo che un 7.077 mq -
e riduceteli pure con questi reliquati a 6.800 - 6.900 - dovrebbero
essere tre volte largamente sufficienti per impiantare tutti i
servizi che servono a questo.
Il fatto di doverlo lasciare tutto per area verde è una cosa
quasi impossibile perché la possibilità di avere ottenuto questo
dal Demanio è stato, diciamo così, un contraccambio, altrimenti,
come da 20 anni non ha mai voluto scendere, continuerebbe a non
volerla cedere. Questa è la ragione, perché a me consta che anche
il Demanio Civile ha al Centro di Roma migliaia di metri quadrati
che sono lì da 20 anni e rimangono 20 anni come sono, perché il
Demanio non vuole mai cedere niente. Quello militare poi peggio
ancora, perciò la soluzione era solo questa.
In quanto a quello che voi dite di aree, io mi auguro che se non
è già passata qualche ora, passi definitivamente la legge di
riparto e siccome io chiederò l'esercizio provvisorio mentre si
farà finalmente un bilancio che sarà ampiamente discusso e in
questo bilancio sarà logico fra poco tempo... già dei contatti lo
dirò al Presidente della Giunta su queste proprietà che ci sono a
Verrès tanto da intavolare delle trattative, credo che non
inseriremo non solo quello, ma inseriremo anche la necessità da
parte dei Comuni di fare presente quali sono le aree possibili e
disponibili per arrivare a dare a ogni Comune la possibilità di
avere anche loro un patrimonio.
Manganoni
(P.C.I.)
- D'accordo su questo, ma le
trattative, in attesa del riparto, impostiamole queste trattative
con i privati.
Siggia
(P.C.I.)
- Nessun altro intervento? Metto
in votazione l'oggetto n. 9. Chi è favorevole alzi la mano.
Contrari, astenuti. È approvato all'unanimità.
