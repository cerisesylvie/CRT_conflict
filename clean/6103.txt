Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 546 del 14 maggio 1984 - Resoconto
OGGETTO N. 546/VIII - SALVAGUARDIA DEI REPERTI DEL TRACCIATO
DI UNA ANTICA STRADA DI COMUNICAZIONE ATTRIBUITA AL PERIODO DEI
SALASSI, SULLA COLLINA TRA I COMUNI DI DONNAS E PERLOZ.
(Interrogazione).
PRESIDENTE
: Do lettura dell'interrogazione presentata dai
Consiglieri Tonino e Cout:
INTERROGAZIONE
A monte dell'abitato del Comune di Donnas sono iniziati i lavori
di costruzione di una pista forestale, di indubbia utilità, che
collegherà le frazioni di Albard e Places con il Comune di
Perloz.
Sono però emersi dei timori in merito al tracciato della nuova
strada che dovrebbe coprire un'antica via di comunicazione fatta
risalire al periodo dei Salassi.
Notizie relative ad una strada antica nella zona sono infatti
riportate su vari testi tra cui "Histoire de la Vallée d'Aoste";
Abbé Henri - Imp. Marguerettaz Aoste" pubblicato nel 1929: "...Une
autre trace, peut-être ancore plus authentique, des Salasses est le
chemin qu'ils ont laissé à travers la colline de Donnas, à la
hauteur de la région des châtaigners, et qu'on appelle encore le
chemin des Salasses.
Cette route, en partie taillé dans le roc, en partie constituée
d'un pavé en pierre, est encore visible aujourd'hui en 5 ou 6
endroits. Elle commence à deux cents pas environ au couchant du
hameau de la Garde, passe par les villages de Piatse, Plan de Mana,
Pioles, Albard de Donnas, et finit à Albard de Bard: elle a une
largeur moyenne de m. 2,30.
En 1700 on voyait encore à Châtillon, le long de la Doire, une
vieille route soutenue par de puissantes murailles: c'était une
route des Salasses..."
Anche Roberto Nicco nel suo ultimo libro "Pont-Saint-Martin -
Trasformazioni economiche e sociali di una Comunità della Bassa
Valle d'Aosta" Musumeci Editore, nel capitolo II, "Le epoche
remote" a proposito de "La viabilità in epoca antica" fa
riferimento alla strada in questione citando frasi di P. L. Vescoz:
"à la distance de deux cents pas, environ, de la dernière maison
(du hameau de la Garde) nous marchons déjà sur les premiers
vestiges, bien conservés, de la route que nous cherchons. Cette
route est, ici, tracée en partie sur le roc, qui affleure le sol,
et en partie sur le pavé.
Je m'empresse de mesurer sa largeur sur le roc où elle est
nettement marquée, puisqu'elle a été creusée par le fer, et je l'ai
trouvée de 2 metres et 30 centimètres. La longueur totale est de 16
metres; puis il disparaît
sous des décombres de pierres, que
nous appelons vulgairement clapey".
Aggiunge Roberto Nicco: "Seguendo le indicazioni del Mangola, il
Vescoz rilevò vari altri resti dell'antica strada, tutti con una
larghezza di ca. 2,30 m., ad eccezione del tratto che attraversa il
pianoro di Places, "où elle est plus large, et où le pavé est bordé
de pierres droites".
E' dunque certo che questa strada sia esistita, ma, allo stato
attuale delle ricerche, non esistono ancora elementi sufficienti
per farla risalire effettivamente alla preistoria o alla
protostoria e non, per esempio, al Medioevo, quando essa poteva
servire per unire Pioles e Places con Perloz, sede principale della
Signoria...".
Inoltre nella nota 18 ribadisce: "Proprio fra Places e Pioles
(V. 194-196 della costruenda strada Albard-Places), in prossimità
di uno dei tratti individuati dal Vescoz, tuttora ben visibile (V.
185-191), sorgono i ruderi di antiche costruzioni, nelle immediate
vicinanze delle quali sono stati raccolti alcuni isolati frammenti
fittili simili a quelli rinvenuti ad Albard".
Tutto ciò premesso si
INTERROGA
la Giunta regionale e l'Assessore al Turismo, Urbanistica e
Beni Culturali per conoscere se nella redazione del citato progetto
di pista forestale si è tenuto conto della necessità di non
danneggiare eventuali resti dell'antica via di comunicazione che,
rimessa alla luce, può rivelarsi un monumento che merita di essere
salvaguardato e valorizzato.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Borbey, ne ha facoltà.
BORBEY - (D.C.):
Gli uffici preposti erano già a
conoscenza della situazione; terranno sotto controllo il tracciato
quando l'impresa sarà in fase si esecuzione del tratto
interessato.
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.):
La risposta dell'Assessore è
ovviamente insufficiente e lapidaria.
Oltre alla necessità di tenere sotto controllo il tracciato, c'è
il problema di cominciare a pensare a tracciati che siano
alternativi rispetto ad alcuni tratti in particolare della pista
forestale di cui parliamo nella interrogazione.
La cosa, per quel che ho potuto capire facendo un sopralluogo,
non è impossibile. Ho scritto nell'interrogazione che in alcuni
punti la strada è stata picchettata proprio sopra a tratti che
indubbiamente appartengono all'antica via di comunicazione; oltre
all'attenzione durante gli scavi, inviterei quindi la Giunta a
considerare la possibilità di studiare un tracciato diverso.
Questo è il problema, a mio avviso; dopodichè, non è che si
tratta di non procedere alla realizzazione di quella strada, di cui
anzi si sente l'utilità, nè è il caso di mantenere tutto il vecchio
tracciato, probabile, della vecchia strada di comunicazione, ma
solo alcuni tratti particolarmente significativi. Anzi, se si può
anche favorire la messa in luce di alcune parti della veccia
viabilità, la cosa può avere un indubbio interesse.
