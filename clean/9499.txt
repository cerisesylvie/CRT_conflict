Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 579 del 7 giugno 1989 - Resoconto
OGGETTO N. 579/IX - SOSTITUZIONE DI UN MEMBRO EFFETTIVO DEL
COMITATO REGIONALE PER LA PIANIFICAZIONE TERRITORIALE
(C.R.P.T.).
PRESIDENTE:
Do lettura della proposta di deliberazione in
oggetto.
IL CONSIGLIO
DELIBERA
di prendere atto delle dimissioni del Rag. Lorenzo RAINERO da
membro effettivo del Comitato regionale per la pianificazione
territoriale (C.R.P.T.) e di procedere alla nomina di un nuovo
membro effettivo, esperto in materia giuridico-amministrativa.
PRESIDENTE:
Invito il Consiglio a proporre un nominativo
per la sostituzione in seno al C.R.P.T. del dimissionario sig.
Rainero Lorenzo.
Ha chiesto la parola il Consigliere Vallet; ne ha facoltà.
VALLET (UV):
Nous proposons Paola Jeantet, qui est née à
Aoste l'8 août 1958: laureata in Giurisprudenza all'Università di
Torino nel 1983, praticanda presso lo studio legale Dayné e
nominata recentemente vicepretore onorario presso la Pretura di
Aosta.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Ricordando che tra gli esperti non era
stato accettato alcun nominativo proposto dalla minoranza e che
invece, proprio nell'elezione del dott. Rainero, aveva avuto un
certo riscontro la candidatura dell'avv. Domenico Palmas, noi, per
questo incarico, riproponiamo il nominativo dell'avv. Palmas.
PRESIDENTE:
Se nessuno chiede la parola, pongo in
votazione per alzata di mano la presa d'atto delle dimissioni del
rag. Rainero.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Nel ricordare che sono state proposte due
designazioni, quella dell'Avv. Domenico Palmas e quella della
Dr.ssa Paola Jeantet, pongo in votazione, per scrutinio a schede
segrete, la nomina di un nuovo membro effettivo in seno al
C.R.P.T., in sostituzione del dimissionario sig. Rainero
Lorenzo.
VOTAZIONE A SCRUTINIO SEGRETO
ESITO DELLA VOTAZIONE
Presenti: 27
Votanti: 27
Schede valide: 27
Schede bianche: 1
Hanno riportato voti:
- JEANTET Paola: 14
- PALMAS Domenico: 10
- CODA: 2
In base all'esito della votazione, dichiaro che risulta nominato
quale membro effettivo del Comitato regionale per la pianificazione
territoriale (C.R.P.T.), esperto in materia giurico-amministrativa,
in sostituzione del Signor Rainero Lorenzo, la Dr.ssa Jeantet
Paola, nata ad Aosta l'8 agosto 1958.
PRESIDENTE:
Termina a questo punto la seduta
antimeridiana. I lavori del Consiglio sono sospesi e riprenderanno
alle ore 16.00.
La seduta è tolta
