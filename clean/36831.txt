Classificazione
SPORT E TEMPO LIBERO
Manifestazioni sportive



Oggetto del Consiglio n. 747 del 9 ottobre 2014 - Resoconto
OGGETTO N. 747/XIV - Interrogazione: "Avvio di una campagna
promozionale del nuovo percorso pedestre denominato "Bassa Via
della Valle d'Aosta"".
Presidente
- Per la risposta, ha chiesto la parola
l'Assessore Marguerettaz; ne ha facoltà.
Marguerettaz (UV)
- Sì, grazie.
"La fruibilità...per l'estate 2015"
: allora, serve fare
un po' il punto della situazione, perché nell'anno 2014 le
Strutture dell'Assessorato del turismo e le Strutture
dell'Assessorato dell'agricoltura sono state impegnate al
consolidamento del percorso in attività di sopralluogo e
ricognizione con tutte le Amministrazioni comunali interessate,
perché era stato avviato un progetto e un'idea, le varie
Amministrazioni comunali hanno risposto, e in questi mesi ci sono
stati una serie di incontri per la definizione e l'individuazione
corretta dei percorsi. Come dico, ovviamente abbiamo la necessità
di reperire i finanziamenti rispetto a questo tipo di percorso e
devo dire che, in modo trasversale, oltre ai nostri due
Assessorati, anche all'Assessorato della cultura, così come le
Strutture che si occupano di programmazione europea, hanno accolto
con entusiasmo questo tipo di proposta che è stata inserita in modo
coerente con la programmazione 2014-2020. Rispetto a questo tema
introduco anche una suggestione, che è stata accolta, di
integrazione tra la Bassa Via e la pista ciclabile, in modo tale da
creare un'integrazione sia per un percorso ciclabile, sia per un
percorso pedonale. Sul finanziamento complessivamente sono stati
previsti 3 milioni di euro, di cui 1.485.000 per lavori di
infrastrutturazione, 600 mila per interventi sulla pista ciclabile,
315 mila per le attività di comunicazione e promozione, e 600 mila
per misure incentivanti e di sostegno alla competitività delle
imprese, perché dobbiamo creare una situazione dove le imprese
ovviamente diventano
partner
e diventano sinergiche a questo
progetto, in modo tale che si possano cogliere tutte le varie
opportunità; parliamo, per esempio, del trasporto bagagli, che
potrebbe essere un servizio che viene dato tra un punto e l'altro,
piuttosto che degli accompagnamenti, piuttosto che delle attività
in questo senso. Si ritiene che verso l'autunno del 2015 - anche
perché nella Bassa Via, capirà, collega Morelli, sono 300
chilometri, quindi bisognerà procedere per moduli - possa esserci
già un test significativo per una parte del percorso che potrà dare
origine a degli eventi e a delle attività. Quindi la percorribilità
di tutto il percorso ovviamente non potrà essere effettuata nel
2015, ma nel 2015 sicuramente potranno esserci delle iniziative
verso l'autunno.
"Se è prevista la produzione di segnaletica, testi
esplicativi, cartografia"
: sicuramente è previsto questo
argomento (l'abbiamo detto), la produzione di segnaletica sia
verticale sia orizzontale lungo tutto l'anello, è prevista la
realizzazione di un sito con mappe e cartine interattive dal quale
sia possibile scaricare la cartografia dell'itinerario, tematizzare
il percorso in base ai propri interessi, accendendo le evidenze
culturali o naturalistiche, le produzioni agro-alimentari o
enologiche, le feste, gli eventi della tradizione e ricercare i
punti di ristoro e di pernottamento...un sito utile e funzionale
alla costruzione in autonomia del proprio itinerario. È prevista -
oggi è abbastanza diffuso - la realizzazione di una guida cartacea
e di un'
app
sia per
iPhone
che per altri
supporti.
"Se è stata avviata una campagna di promozione e pubblicità
del nuovo prodotto"
: il prodotto Bassa Via è già stato inserito
nell'aggiornamento del piano strategico di marketing turistico che
è in commissione, e adesso credo si riprenderanno i lavori della
commissione per raccogliere anche le suggestioni con le quali ci
eravamo lasciati, che sarebbero arrivate dai vari commissari e dai
vari interessati, quindi l'intenzione è proprio questa. I mercati
target
saranno innanzitutto quelli di prossimità, partiamo
subito da quelli più facilmente raggiungibili, Italia, Francia e
Svizzera, e i mercati tedesco, fiammingo e scandinavo, che
esprimono una forte domanda di escursionismo e di cultura, e che
sono soliti viaggiare nei mesi maggio-giugno e settembre-ottobre,
ovvero i periodi ideali per la fruizione della proposta Bassa Via.
Quindi, sebbene il circuito turistico Bassa Via non sia ancora in
produzione, alcune prime attività di comunicazione di questa
offerta turistica sono già in corso. Il nuovo prodotto è stato
presentato in anteprima quale novità dell'offerta turistica
regionale del prossimo anno in occasione del
workshop
appena
svoltosi a Stoccolma, dove hanno partecipato anche albergatori e
strutture; è rivolto agli operatori dell'intermediazione turistica
e alla stampa scandinavi. Inoltre la Bassa Via sarà il
fil
rouge
della puntata di
Linea Verde
che sarà dedicata
alla Valle d'Aosta, in programma su RAI Uno nel prossimo mese di
novembre; quindi, anche lì, saranno attivati tutti i ragionamenti,
ma la Bassa Via sarà il
fil rouge
per introdurre le nostre
specificità agro-alimentari, quindi il collega Testolin e i
colleghi delle Strutture dell'Assessorato stanno lavorando su
questo argomento.
La prima attività di comunicazione prevista nel 2015, non appena
le Strutture competenti entreranno nella disponibilità dei fondi
europei, sarà il lancio di un concorso di idee per il nome e il
logo da assegnare a questo nuovo prodotto. Ci eravamo detti "Bassa
Via"...è un termine tecnico che oggi abbiamo utilizzato per
capirci; dopodiché qualcuno oggi si è innamorato di quel termine,
qualcuno lo ritiene un po' mortificante, Bassa Via...rispetto a
questo, credo che uno dei primi argomenti sarà quello di definire
con certezza il termine. Le idee saranno esaminate e votate da una
giuria tecnica e da una giuria popolare - questa è l'idea -
attraverso un apposito
contest
sui
social media.
Il
contest
sarà utile a creare sin da subito attenzione e
curiosità rispetto al nuovo circuito. L'attività di comunicazione
più importante da mettere in cantiere sarà tuttavia quella della
comunicazione interna, tutti gli operatori turistici valdostani
dovranno conoscere la Bassa Via - o col termine che sarà definito -
e saperlo proporre ai nostro ospiti. Un prodotto turistico corretto
è un prodotto turistico che sicuramente va a sollecitare certi
punti sensibili della domanda, ma dev'essere soprattutto
metabolizzato all'interno, cioè ognuno di noi, operatore e non,
dev'essere un propulsore, dev'essere uno che sostiene, un po' - e
l'ha detto lei - come quando abbiamo parlato del
Tor des
Géants
, il
Tor des Géants
è un po' di tutti, tutti hanno
modo di descriverlo, di raccontarlo ed è un po' una formula di
successo. Quindi la caratteristica di questa nuova offerta è in
parte la sua proponibilità ad un pubblico allargato di utenti, dai
bambini ai
senior
, ai gruppi, agli individuali, da chi ama
l'itinerante a chi cerca semplicemente un'idea per occupare due
giornate, un weekend, una giornata sola. È anche una proposta che
si adatta in questo momento a tutte le tasche.
Riteniamo che attorno a questo si possa veramente costruire un
ottimo prodotto.
Presidente
- Grazie Assessore. Per la replica, la parola
alla Consigliera Morelli; ne ha facoltà.
Morelli (ALPE)
- Merci Président.
Devo confessarle, Assessore, che lei smorza un po' i miei
entusiasmi, perché dalla documentazione che io ho ricevuto...riesce
ad ascoltare contemporaneamente due interlocutori? Mi complimento!
...dalla documentazione che io ho ricevuto, che fa una
presentazione della Bassa Via veramente eccellente e che ho avuto
modo di apprezzare, c'è un passaggio molto preciso:
"Si è così
pervenuti alla redazione di una nuova Bassa Via, più snella e
definita, che dovrà costituire il prodotto turistico di punta
dell'estate 2015"
...evidentemente il dialogo tra i diversi
Assessorati forse non è così frequente, così continuo.
Io continuo a sollecitare i vostri Assessorati, Assessore, il
suo del turismo, ma anche quello del collega Testolin,
dell'agricoltura, coinvolti in questo progetto, affinché questo
progetto veda la luce al più presto possibile. Apprezzo il fatto
che si sia già iniziata un'opera di pubblicità, di promozione nei
mercati che effettivamente possono essere quelli più interessati a
questo tipo di prodotto. Non vorrei che ci fosse il rischio che
creiamo la domanda, facendo una promozione così convincente, e poi
ci ritroviamo, però, a non avere l'offerta ancora completata!
Perché lei mi parla di fine 2015, autunno, per un test
significativo, quindi se ho inteso bene nemmeno per tutto il
percorso...per carità, è un progetto che ha una gestazione molto
lunga, che nasce nel 2012, poi nel 2013 viene formulata la prima
bozza che viene sottoposta ai Comuni. Lei ci dice nel 2014 che
arriviamo alla definizione dei percorsi, ma nel 2015 non arriveremo
ancora, temo, alla fruibilità di questo percorso. È un peccato,
insomma, io mi rendo conto che 3 milioni non sono di facile
reperibilità, però se si crede in un progetto, in un tipo di
turismo che è il turismo più...viene definito anche nella relazione
allegata al progetto, di un turismo
slow
che valorizzi tutte
quelle peculiarità che costituiscono buona parte del territorio
antropizzato della Valle d'Aosta, io credo che, insomma, valga la
pena veramente seguire e cercare di arrivare a una realizzazione la
più rapida possibile, anche perché bisogna cogliere questo momento
estremamente favorevole a questo tipo di turismo. Cerchiamo di non
perdere un treno!
Presidente -
Grazie collega Morelli. Punto 8 all'ordine
del giorno.
