Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 370 del 29 giugno 1982 - Resoconto
OGGETTO N. 370/VII - VENDITA AL SIG. GASPARD AMATO DI UNA
PORZIONE DI TERRENO SITA IN COMUNE DI VALTOURNENCHE. INTROITO DI
SOMMA.
PRESIDENTE:
Do lettura del testo della delibera:
IL CONSIGLIO REGIONALE
DELIBERA
1°) di approvare la vendita al Sig. Gaspard Amato della
porzione di terreno distinta al C.T. del Comune di Valtournenche
F.43 mappa 411/b di circa mq. 129, salvo le risultanze del tipo di
frazionamento, per il prezzo unitario di Lire 12.000 pari a un
importo di Lire 1.548.000;
2°) di introitare la somma complessiva presunta di Lire
1.548.000, salvo le risultanze del tipo di frazionamento, al
capitolo 10200 del bilancio preventivo della regione per l'anno
1982 "Proventi vendita beni immobili";
3°) di conferire al Presidente della Giunta o, in caso di
delega, all'Assessore che interverrà alla stipulazione dell'atto di
compravendita, la facoltà di autorizzare l'inserzione nell'atto
stesso delle precisazioni, rettifiche ed aggiunte che il notaio
rogante riterrà necessarie per il trasferimento delle quote di
proprietà della regione.
PRESIDENTE:
Ha chiesto di parlare il Presidente della
Giunta; ne ha facoltà.
ANDRIONE - (UV):
D'intesa con il Comune di Valtournenche
- ma sarà più evidente all'oggetto successivo - diamo una
sistemazione definitiva ad una proprietà regionale in quel di
Maisonasse.
Si tratta di cedere 129 mq. di terreno al Sig. Gaspard perché
possa costruire due garages. Le condizioni, che sono spiegate nella
perizia, saranno sorvegliate e seguite dal Comune che diventerà
proprietario dello stabile accanto.
PRESIDENTE:
Metto in approvazione la delibera in
oggetto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità.
