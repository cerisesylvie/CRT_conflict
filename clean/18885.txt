Classificazione
ASSISTENZA SOCIALE
Assistenza socio-sanitaria


Resoconto integrale del dibattito dell'aula
Oggetto del Consiglio n. 2009 del 23 maggio 2001 - Resoconto
OGGETTO N. 2009/XI Trasferimento del Centro diurno per malati
di Alzheimer presso la Casa di riposo "Bonifacio Festaz".
(Interrogazione)
Interrogazione A conoscenza che il Centro Diurno per malati
di Alzheimer, fino al 30 aprile u.s. si trovava presso il "Réfuge
Père Laurent" di Corso Padre Lorenzo, è stato trasferito nei locali
della Casa di Riposo "Bonifacio Festaz" in piazza della
Repubblica;
il sottoscritto Consigliere regionale
Interroga
la Giunta regionale e l’Assessore competente per
conoscere:
1) per quali motivi è avvenuto il trasferimento sopra
richiamato;
2) la durata della Convenzione e la spesa a carico
dell’USL;
3) perché non sono state accolte le richieste dei familiari dei
malati di Alzheimer concernenti l’orario di apertura
e chiusura del Centro.
F.to: Beneforti
Président
La parole à l’Assesseur à la
santé, au bien-être et aux politiques sociales, Vicquéry.
Vicquéry (UV)
Il Consigliere mi chiede per quali motivi è
avvenuto il trasferimento.
L’azienda USL ha ritenuto opportuno trasferire il
Centro diurno per ammalati di Alzheimer per vari motivi, che
possono essere così sintetizzati.
La sede più adeguata: quando il centro è stato attivato per
andare incontro alle esigenze dei pazienti e dei familiari, che da
tempo auspicavano una soluzione, non era stato possibile trovare ad
Aosta (dove risiedono molti pazienti con il morbo di Alzheimer)
un’altra sede. Si è pertanto collocato
all’epoca il centro nella struttura "Refuge Père
Laurent", che aveva dato disponibilità, si sono adattati i locali,
ma con l’intento che sarebbe stata comunque una
soluzione non definitiva.
Il secondo motivo riguarda l’organico, adeguato e
preparato. Gli operatori, come previsto dalla convenzione, dovevano
avere adeguata professionalità e preparazione: educatore
professionale ADEST. Nel corso della convenzione con il Refuge,
durata dal maggio 1999 all’aprile 2001, il turn over
e l’avvicendarsi del personale non ha garantito
l’osservanza di queste condizioni, non sempre è
stato assicurato il numero di operatori previsto in organico, anche
se da parte dell’istituto si è cercato di coprire le
esigenze dell’utenza. Tra l’altro,
l’utilizzo di alcuni locali comuni, servizi e
salette da pranzo, seppure con un orario differenziato, ha posto al
personale problemi che non potevano essere risolti proprio per la
tipologia di utenza, che non può essere costretta in spazi o con
regole comportamentali.
Il terzo motivo riguarda il parere del referente geriatra e
degli operatori, che hanno più volte caldeggiato una struttura dove
non ci fosse commistione che limitasse l’uso degli
spazi. La nuova sede risponde perfettamente alle esigenze che erano
state avanzate da più parti: da parte, ripeto, degli operatori e
dei familiari. La convenzione con l’Istituto
Bonifacio Festaz è per un anno e il costo a carico
dell’USL è di 260 milioni, che derivano da 381
milioni meno la quota degli utenti, che è di 40.000 lire al
giorno.
Rispetto al punto terzo, la richiesta dei familiari non è stata
respinta, ma è temporaneamente sospesa in attesa di ulteriori
verifiche sia di carattere economico, sia
dell’esigenza di rivolgere il servizio anche agli
utenti residenti sul territorio della Valle d’Aosta.
Il centro infatti, pur essendo uno dei più validi sul territorio
nazionale, si rivolge purtroppo esclusivamente al bacino
dell'utenza di Aosta. Come ben sappiamo, ci sono purtroppo molti
ammalati di Alzheimer che sono residenti anche in altri comuni.
Per le nostre tipologie morfologiche, è chiaro che è
difficilissimo mettere in piedi altri servizi che prendono in
considerazione i casi delle valli laterali, sia per
l’esiguità dei numeri, sia per le distanze che
devono affrontare. Noi, come politica regionale, cerchiamo comunque
prima di dare i servizi essenziali a tutti, ripeto, a tutti e poi
eventualmente di migliorarli. La richiesta di allungamento
dell’orario è pervenuta da alcuni familiari, non da
tutti; comunque è ancora all’attenzione.
Durante un incontro che ho avuto con
l’associazione, ho sottolineato le difficoltà
operative e ho sollecitato l’associazione ad
attivarsi, assieme all’Assessorato, come attività di
supporto, perché l’associazione con
l’aiuto dei volontari che sono per ora praticamente
inesistenti, possa dare un servizio di supporto sostitutivo
rispetto all’attività istituzionale che venga
data.
Questo è un problema più generale, che riguarda non solo
l’Associazione dei malati di Alzheimer, ma in
generale tutte le associazioni di volontariato. Dibatteremo di
questi temi fra l’altro durante la prossima
Conferenza sul volontariato.
Président
La parole au Conseiller Beneforti.
Beneforti (PVA-cU) Ringrazio l’Assessore e mi
dichiaro soddisfatto per la risposta.
