Classificazione
TURISMO E INDUSTRIA ALBERGHIERA



Oggetto del Consiglio n. 193 del 23 ottobre 2013 - Resoconto
OGGETTO N. 193/XIV - Interrogazione: "Modalità di
effettuazione dei controlli nei confronti delle aziende per
verificare il corretto utilizzo del contrassegno di qualità Saveurs
du Val d'Aoste".
Président -
Merci. Pour la réponse, la parole à
l'Assesseur Marguerettaz.
Marguerettaz (UV)
- Sì, grazie Presidente.
Il Consigliere Ferrero porta all'attenzione un argomento che è
sicuramente un argomento che occupa l'agenda politica, perché il
contrassegno "Saveurs" sta arrivando alla conclusione del periodo
sperimentale che terminerà nel 2013 e quindi andranno assunte una
serie di decisioni per il prosieguo. Rispetto all'interrogazione,
che è un'interrogazione puntuale, si chiede di sapere quanti sono
stati i controlli disposti dall'Amministrazione regionale. Durante
questo periodo sperimentale le attività di controllo formale
effettuate sono state cinque: due conseguenti a reclami pervenuti
dalla clientela dei ristoranti, inerenti una presunta assenza di
qualità nei piatti somministrati ai clienti, e tre disposte a
campione dalla struttura competente, in base alle procedure
approvate con la delibera di Giunta.
Relativamente ai due casi di reclamo, in un caso è stato
formalmente chiesto da parte della struttura competente
all'esercente di rappresentare le proprie controdeduzioni;
nell'altro è stato invitato l'esercente ad un colloquio con il
dirigente competente, sempre per rappresentare la propria versione
dei fatti. In entrambi i casi, tenuto conto di tutte le
informazioni raccolte, è stato deciso di limitarci ad un invito
agli esercenti di prestare maggiore attenzione nelle informazioni
da fornire alla clientela in merito all'organizzazione dei menù e
alla composizione dei piatti.
Per quel che concerne l'attività di controllo a campione, è
stato dato formale incarico alla Finaosta, la quale ha provveduto
ad effettuare un sopralluogo presso le unità locali degli esercenti
selezionati per l'esercizio dell'attività ispettiva prevista dalle
norme vigenti. Su tre casi due non hanno fatto emergere alcuna
irregolarità, mentre per il terzo operatore è emersa la non
conformità dei requisiti previsti per la sola area
dell'approvvigionamento e la conformità per le altre due aree di
requisito, cioè l'offerta e la struttura. Anche con riferimento a
questo caso, ci si è limitati ad un invito ad una maggiore
scrupolosità nella gestione delle forniture.
Relativamente alla problematica delle procedure di controllo,
infine, si è pensato di introdurre in prospettiva il ricorso alla
figura del
client mystery
o avere proprie indagini di
custom satisfaction
. Questi sono dei ragionamenti che si
stanno facendo, ma non vi nego che l'argomento non è solo quello
del controllo. Sono ovviamente avviati degli incontri anche con le
associazioni di categoria, così come l'Associazione...la
Coldiretti, per capire il prosieguo di questo dossier.
Président
- Pour la réplique, la parole au collègue
Ferrero.
Ferrero (M5S)
- Grazie Presidente.
Mi pare che anche qui siamo a fare una specie di contrassegno di
qualità "alla valdostana". Basterebbe guardare quello che succede
in Piemonte riguardo ad un contrassegno, ad un marchio di qualità
simile e possiamo rilevare che la situazione è decisamente diversa.
C'è un'attenzione che è un'attenzione scrupolosa soprattutto in
questo periodo per quanto riguarda la questione igienico-sanitaria,
ricordiamo che lo stesso Assessore Marguerettaz alcuni anni fa era
stato coinvolto proprio nell'ambito di una manifestazione che
doveva promuovere il contrassegno "Saveurs du Val d'Aoste",
diciamo, in un incidente di percorso che gli aveva causato una
grave tossinfezione alimentare a lui e ad altre persone. Se voi
andate a vedere i disciplinari che ci sono in Piemonte o in altre
Regioni per analoghi contrassegni, notate che c'è uno scrupolo
estremo, perché? Perché bisogna stare attenti a non fare degli
investimenti sbagliati, si investono dei soldi per eventualmente
anche qualificare delle strutture, poi una di queste strutture o
due di queste strutture, per inefficienza nei controlli, per
mancate verifiche, vanno sostanzialmente a fare cadere l'immagine
che magari si è guadagnata sul marchio di qualità con anni di
sforzi, anni di investimenti e anni di pubblicità.
Noi quindi anche su questa questione...è ottimo il fatto di
individuare un contrassegno di qualità che sia un punto di
riferimento per il turista e per i valdostani, però finora abbiamo
notato che, in assenza di controlli, all'italiana...e noi abbiamo
anche molte segnalazioni da parte di persone che sono
arrivate...sostanzialmente il disciplinare...che sono le regole che
devono essere rispettate dagli esercenti, siano essi ristoratori
oppure venditori, alla fine non vengono rispettate in molti casi.
Ci vuole quindi un controllo che sia un controllo effettivamente
efficace, sennò possiamo archiviare anche la questione "Saveurs du
Val d'Aoste" in un armadio come le occasioni mancate. Grosse spese,
grossi studi da parte del Politecnico di Torino, che abbiamo
pagato, dei malloppi di centinaia di pagine, che poi alla fine per
la pratica applicazione sono stati poi ridotti a qualche
paginetta.
Sostanzialmente quindi, secondo noi, è la solita questione delle
mega consulenze, dei mega studi di fattibilità, poi quando andiamo
a vedere quali sono i risultati, notiamo che ormai del contrassegno
"Saveurs du Val d'Aoste" si sono quasi perse le tracce. Iniziative
non ce ne sono più, gli stessi ristoratori si lamentano, perché
dicono: "sì, abbiamo questo contrassegno, ma cosa ne facciamo?".
C'è un piccolo sito, parte del sito internet sulle pagine
dell'Assessorato del turismo, e si riduce tutto lì. Abbiamo fatto
anche questa cosa, ma alla fine, quando facciamo un bilancio, il
bilancio sostanzialmente è negativo.
Président
- Point 7 à l'ordre du jour.
