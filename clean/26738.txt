Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 194 del 28 luglio 1972 - Resoconto
OGGETTO N. 194/72 - Modificazioni ed aggiunte al Regolamento
interno per il funzionamento del Consiglio regionale.
Montesano (P.S.D.I.) -
L'Ufficio di Presidenza ha preso
in esame per varie sedute il Regolamento del Consiglio regionale,
per portare delle sue proposte alla Commissione per il Regolamento,
la quale ha tenuto due riunioni rivedendo tutto il Regolamento sia
in riguardo a dettati costituzionali che sono sopravvissuti dopo la
formulazione del Regolamento stesso, sia in base all'esperienza che
è maturata nel corso delle sedute consiliari e nel corso delle
sedute delle Commissioni.
Quindi, io illustrerò, io preferisco illustrare, credo che sia
più comodo anche per i Consiglieri, gli articoli che la Commissione
del Regolamento propone di modificare, salvo altre modifiche perché
possono essere anche fatte proposte in questa sede da qualsiasi
altro Consigliere.
Il primo articolo tiene conto che la legge costituzionale
ultima, che riguarda i Consigli regionali delle Regioni a Statuto
speciale, ha portato il periodo della legislatura da quattro anni a
cinque anni.
Quindi si tratta di modificare il testo dell'articolo primo del
primo comma, là dove dice:
"dura in carica 4 anni"
modificare:
"dura in carica 5 anni"
.
Nel secondo comma, va modificato il
"quadriennio"
in
"quinquennio"
.
Quindi, questa è una modifica pacifica che scaturisce dalla
durata prorogata del Consiglio regionale.
Io desidererei che man mano che si illustra un articolo, ci
siano gli interventi per passare poi alla votazione dell'articolo
stesso.
Credo che nessuno abbia necessità di dire qualcosa su questo
articolo, quindi, chi approva alzi la mano, per favore, contrari,
astenuti? Il Consiglio approva.
Si passa all'esame dell'articolo 4, che ha la stessa natura
consequenziale, da parte della legge costituzionale.
L'ultimo comma dell'articolo va modificato
"durante il
quadriennio"
in
"durante il quinquennio"
.
Chi approva alzi la mano. Contrari, astenuti? Il Consiglio
approva.
Articolo 20: l'articolo 20 riguarda "Interventi alle sedute
delle Commissioni". Io ho proposto, e la Commissione ha accolto,
che al terzo comma, là dove dice:
"i Consiglieri che hanno
assunto l'iniziativa di proposte di legge"
, ho proposto di
aggiungere
"o di altri provvedimenti"
, provvedimenti di
carattere generale che un Consigliere può proporre; anche per
questi provvedimenti possono i Consiglieri intervenire alle
riunioni delle Commissioni incaricate dell'esame delle proposte
stesse per illustrare personalmente tali proposte.
Ci sono interventi? Allora chi approva alzi la mano. Contrari,
astenuti? Il Consiglio approva.
Articolo 21: riguarda "Esame di argomenti e pareri da parte
delle Commissioni speciali". Qui ci sono stati vari inconvenienti
per il passato, cioè, è stato lamentato che le Commissioni, dopo
aver avuto i progetti di legge, le proposte varie di regolamento,
ecc., non restituivano nei termini i documenti stessi coi dovuti
pareri e senza che la Presidenza del Consiglio potesse comunque
intervenire per poter ovviare a questo inconveniente. E, allora, si
è voluto porre rimedio a questo inconveniente portando il concetto
che, nell'eventualità di ritardo di termini fissati, che io
leggerò, alla restituzione alla Presidenza del Consiglio degli
elaborati coi dovuti pareri, gli stessi passano direttamente in
Consiglio anche senza il parere delle Commissioni.
E le modifiche sono queste: al primo comma la frase, io prego
chi ha poi interesse a voler modificare a suo giudizio ancora
l'articolo o a volerlo illustrare, prego di tenere sott'occhio
l'articolo 21. Al primo comma, la frase
"che dovrà essere
comunicato per iscritto"
, cioè il parere,
"al Presidente del
Consiglio entro il termine massimo di due mesi"
è modificato
come segue:
"che dovrà essere comunicato per iscritto al
Presidente del Consiglio entro il termine massimo di tre
mesi"
.
Abbiamo allungato i tre mesi perché vincolando poi la
restituzione entro i tre mesi. Questa è stata una proposta, mi
pare, del Consigliere Dolchi che ha voluto dare un maggior lasso di
tempo; però pretendendo nello stesso tempo che si restituisse e,
nel caso si restituisse, il provvedimento fosse mandato
direttamente in Consiglio.
Poi la frase:
"detto termine ridotto a dieci giorni per i
progetti di legge per le proposte aventi carattere di urgenza"
è modificato nel modo seguente:
"detto termine è ridotto a
quindici giorni per i progetti di legge aventi carattere di urgenza
nonché per le proposte aventi lo stesso carattere"
.
Lo stesso articolo 21 ha un'aggiunta che è questo nuovo secondo
comma, è quello di cui io vi dicevo prima:
"se entro i suddetti
termini non si sarà provveduta la espressione del prescritto parere
il Presidente del Consiglio inserirà d'Ufficio l'argomento
all'ordine del giorno della prima adunanza consiliare che sarà
convocata successivamente alla data di scadenza dei termini
stessi"
. Quindi, viene facilitatamente inviata al Consiglio. Mi
pare che molti Consiglieri hanno lamentato che le loro leggi erano
lì da sei mesi e non davano parere e, quindi, in modo da avere la
sicurezza che al massimo dopo tre mesi le proposte vanno in
Consiglio.
Interventi? La parola al Vice Presidente del Consiglio
Fosson.
Fosson
(U.V.) -
Io sono perfettamente d'accordo,
ma bisognerà poi vedere, a un certo momento, anche la casistica
specifica perché, ad esempio, sono state sollecitate delle leggi di
cui noi non abbiamo, la nostra Commissione, non ha ancora il
parere. Però queste leggi che, anche se noi avessimo dato il
parere, sono ferme a Bruxelles e, praticamente, in quel caso il
Presidente del Consiglio non penso che le potrebbe mettere
all'ordine del giorno. E, quindi, se siamo in un Regolamento,
quindi, questo ha un carattere generale, ma bisognerà poi vedere i
casi specifici perché, altrimenti, troveremo diversi inconvenienti
con tutte queste cose, se crediamo di farlo in questo senso.
A noi, alla nostra Commissione sono stati sollecitati dei
provvedimenti di legge, provvedimenti di legge che noi come
Commissione non abbiamo esaminato perché sono inviate da parecchio
a Bruxelles. Si potrebbe anche dare un parere preventivo se ritorna
con delle modifiche, come è ritornato un progetto di legge che noi
esamineremo oggi, che la Commissione l'ha esaminato dopo che ha
avuto il benestare di Bruxelles; automaticamente ha fatto il lavoro
vedendo già con quelle che erano le osservazioni di Bruxelles. Se
l'avessimo fatto prima, avremmo dovuto di nuovo prenderlo in esame
in un secondo tempo.
È un particolare, è un dettaglio che praticamente non conta
niente e, quindi, per quanto concerne il Regolamento ritengo che
bisogna lasciarlo in questo senso; ma questo deve essere preso con
una certa, cioè, deve servire quando le cose sono tutte a posto in
quel senso, perché altrimenti, e poi anche questi termini, a un
certo momento, se quando la Commissione esamina un progetto di
legge, nel momento in cui esamina il progetto di legge le arriva un
altro progetto di legge ex novo, ex novo, automaticamente i termini
dovranno decorrere dall'altro e anche qui sono dei casi pratici.
Sono dei casi pratici che noi abbiamo esaminato l'altro giorno una
legge, una vecchia legge della Regione con le proposte di modifica
della Giunta. Nel momento in cui abbiamo esaminato, siccome
dovevamo, era stato deciso in Consiglio che si dovevano sentire
anche i rappresentanti di una certa parte e questi sono arrivati
con un progetto di legge completamente nuovo e, praticamente, se è
una cosa semplice si può stare nei termini, altrimenti potrà anche
nascere la questione che non si potrà più tenere conto del primo
termine. Ma questo, ho voluto dire questo perché dei casi specifici
se ne verificheranno.
Ora, in quanto al Regolamento sono particolarmente d'accordo di
stabilire questa norma ma però che sia tenuto, siano tenuti
presenti anche questi fatti.
Montesano (P.S.D.I.) -
Altri interventi? Allora io mi
rendo conto...
Manganoni
(P.C.I.) -
Scusi, sulla questione
specifica di quella legge che conosciamo molto bene, no, che
aspetta il benestare di Bruxelles. Io sono di una tesi: noi
passiamolo in Consiglio, no, indipendentemente da Bruxelles, cioè
passiamola in Commissione e in Consiglio, eventualmente, se in
seguito all'approvazione di Bruxelles sarà necessario portare
qualche modifica alla nostra, la porteremo, ma intanto noi
incominciamo a dimostrare la volontà di attuare questa legge
passandola in Consiglio perché se noi, passandola in Commissione
prima, poi in Consiglio, perché se noi non l'approviamo e rimane in
Commissione qual è l'impressione che noi diamo? È quella di non
volerla approvare.
Ora, io non vedo le ragioni per cui noi dovremmo aspettare la
risposta di Bruxelles. Bruxelles tira tardi? Bene, non tiriamo
tardi noi, no? Noi approviamo, dimostriamo la nostra volontà di
approvare questa legge, abbiamo poi sempre tempo di modificarla se
si renderà necessario.
Montesano (P.S.D.I.) -
Io mi rendo conto di quello che ha
detto il Vice Presidente Fosson, e di quello che ha affrontato
adesso il Consigliere Manganoni. Naturalmente, ci possono essere
dei casi particolari, però si possono usare le due vie e o il
Presidente della Commissione fa presente al Presidente del
Consiglio questi impedimenti che non riguardano il nostro interno,
quindi le Commissioni, il Consiglio regionale, ma riguardano
istituti e organi al di fuori del Consiglio e, allora, naturalmente
il Presidente del Consiglio ne prenderà atto e ne darà
comunicazione al Consiglio stesso nella prima seduta.
Oppure, oppure se si vuole usare un, diciamo così, fare un atto,
un po' di pressione si può anche portare, come è avvenuto una
volta, in Consiglio dei provvedimenti e salvo il parere che verrà
dalla Commissione europea.
Quindi, perciò io credo siamo tutti d'accordo però in questo,
nei termini che sono stati proposti a voi dalla Commissione del
Regolamento.
Ci sono altri interventi?
Pollicini (D.P.) -
Io vorrei ricordare che la proposta
mira sostanzialmente a evitare che, per vari motivi, ci siano
proposte di legge che rimangono ferme in Commissione per un periodo
eccessivamente lungo. Quindi, lo spirito di questa modifica è
proprio quello di accelerare e di garantire a tutti i proponenti,
siano essi membri di Giunta, siano essi membri del Consiglio, che
le loro proposte troveranno nell'iter di tre mesi la possibilità di
giungere in Consiglio. Per cui, il rifacimento, la ricostruzione
dei termini di tre mesi, secondo me, è solo valida nei casi in cui
il proponente modifica la sua proposta ma non se intervengono altre
proposte collaterali. Rimane fermo il periodo dei tre mesi come
termine massimo a garanzia che tutti i Consiglieri, nelle loro
proposte, trovano la possibilità di vederle discusse in
Consiglio.
Montesano (P.S.D.I.) -
Nessun altro interviene? Allora,
chi approva le modifiche all'articolo 21 alzi la mano. Contrari,
astenuti? Il Consiglio approva.
Articolo 30. Ha una modifica di dettaglio però importante a mio
giudizio, laddove si parla, all'articolo 30, della convocazione del
Consiglio e ordine del giorno.
Terzo comma dice:
"qualora si tratti di oggetti di poca
importanza o, in caso di particolare urgenza, la Presidenza del
Consiglio può derogare alle disposizioni di cui ai commi precedenti
anche su richiesta del Presidente della Giunta regionale"
.
Io ho proposto, e la Commissione del Regolamento ha accolto,
l'aggiunta:
"e dei Consiglieri"
, che ci può essere una
proposta dei Consiglieri di carattere urgente che deve avere il
valore, nei riguardi del Presidente del Consiglio, lo stesso valore
che può avere quello del Presidente della Giunta. Questo per
uguaglianza dei Consiglieri, no?
Dujany
(D.P.) -
Il Presidente della Giunta non
rappresenta sé stesso.
Montesano (P.S.D.I.) -
Lo so che non rappresenta sé
stesso, ma nello stesso tempo non possiamo mettere, diciamo, in
posizione sussidiaria i Consiglieri in quello che riguarda
l'ordinamento e il funzionamento del Consiglio regionale.
Il Consiglio regionale non è la Giunta, il Consiglio regionale è
un'assemblea in cui tutti i Consiglieri sono dello stesso livello
e, soprattutto, il Presidente del Consiglio deve sforzarsi anche a
mantenere in difesa soprattutto le minoranze, come io mi sono
sforzato di fare.
Fosson
(U.V.) -
No, ma anche qui, scusate,
guardando il vecchio articolo, anche qui bisogna prenderlo con un
po' di... Se è un oggetto urgente, effettivamente che ha l'urgenza,
il Presidente del Consiglio può aderire a questa richiesta sia del
Presidente della Giunta sia dei Consiglieri ma, intendiamoci, qui
nell'articolo com'è messo noi potremmo anche, il Presidente del
Consiglio potrebbe mettere anche all'ordine del giorno, su
richiesta del Presidente della Giunta e dei Consiglieri, degli
oggetti di poca importanza perché l'articolo, l'ultimo
capoverso...
Montesano (P.S.D.I.) -
O l'uno o l'altro.
Fosson
(U.V.) -
Qualora si tratti di oggetti di
poca importanza o in casi di particolare urgenza, la Presidente del
Consiglio può derogare a disposizione di quei commi precedenti,
anche su richiesta del Presidente della Giunta regionale e adesso
anche dei Consiglieri.
Quindi, a un certo momento anche gli oggetti di poca importanza
potrebbero essere messi all'ordine del giorno.
Richiamo solo questo per dire che bisognerà fare attenzione,
anche qui la questione letterale di non stare sempre tutto alla
lettera del Regolamento.
Montesano (P.S.D.I.) -
Io desidero che il Consiglio si
pronunci se la proposta di carattere di urgenza, ne abbiamo avuto
qualche esempio fatto dai Consiglieri, deve essere tenuta presente
per derogare ai termini. Questo è. Noi Consiglieri ci possiamo
trovare sempre seduti lì, al di fuori delle nostre cariche che
copriamo attualmente, perché allora ci accorgiamo che il
Regolamento ha un senso, quando vediamo il nostro Regolamento
esteso nel tempo e nelle posizioni in cui uno può prendere, a
seconda delle condizioni politiche.
Manganoni
(P.C.I.) -
Scusi, qui dice: "se
l'argomento riveste una certa urgenza". Ma chi deve giudicare
l'urgenza dell'argomento? Perché lì parlava del Presidente della
Giunta ecc., dei Presidenti, per esempio, per il Presidente un
argomento può non rivestire un carattere d'urgenza, per il
Consigliere che presenta questo argomento può rivestire un
carattere di urgenza. Ora, quale parere deve prevalere, quello del
Presidente o quello del Consigliere che presenta questo argomento?
Perché dipende da quale punto di vista la si osserva l'urgenza di
un argomento o meno...
Un argomento può rivestire una rilevante urgenza vista da un
Consigliere, può invece rivelare un'urgenza non rilevante che è
vista da un altro punto di vista, l'urgenza dell'argomento.
Per me l'urgenza vale il giudizio del Consigliere; un
Consigliere che presenta un argomento per lui è urgente. Secondo me
deve essere tenuta presente questa richiesta del Consigliere.
Montesano (P.S.D.I.) -
No, no, deve dare una certa
possibilità.
Manganoni
(P.C.I.) -
Scusi, a me un argomento può
parere urgente, per lei può non sembrare urgente, non è vero?
Montesano (P.S.D.I.) -
È sempre così, Manganoni. Lei è il
più anziano di Consiglio e sa benissimo che si fa sempre così, è
vero?
Manganoni
(P.C.I.) -
Di fatto le do atto di
questo, di fatto, che fino adesso tutti gli argomenti presentati
dai Consiglieri mai sono stati rifiutati.
Montesano (P.S.D.I.) -
Mai rifiutato.
Manganoni
(P.C.I.) -
È vero, però facciamo
attenzione, domani un Presidente può attaccarsi al Regolamento e
dire: "questo argomento presentato dal Consigliere per me non è
urgente".
Montesano (P.S.D.I.) -
Va bene, modificherete il
Regolamento.
Manganoni
(P.C.I.) -
Ma no, perché se noi facciamo
già il Regolamento fatto bene, in modo da evitare le modifiche,
perché noi sappiamo che per modificare un Regolamento ci vuole la
maggioranza del Consiglio. Domani la maggioranza del Consiglio può
essere solidale col Presidente e non approva più la modifica del
Regolamento.
Quindi, a mio parere è bene che noi il Regolamento lo facciamo
già in modo da non prestarsi a discussioni in seguito, anche se le
ripeto e le do atto che, fino adesso, questo non si è mai
verificato, no, però potrebbe un domani verificarsi. Allora
facciamo un Regolamento, come fino adesso non si è mai verificato,
noi facciamo un Regolamento in modo che anche in avvenire non possa
verificarsi.
Savioz
(P.C.I.) -
Capisco che è difficile dirimere
una questione di questo genere qui che ha posto adesso Manganoni, e
concordo in effetti su quanto dice perché, naturalmente, se uno
presenta un qualche cosa è segno che ha una certa urgenza.
Però, non possiamo andare così all'arrembaggio, e i trentacinque
Consiglieri si mettono a presentare tutti un qualche cosa e diventa
un "méli-mélo" che non si capisce più niente.
Allora c'è da uscire fuori dalla questione. Penso che non sia
giusto che sia il Presidente a decidere se è urgente o se non è
urgente e penso ancora meno che sia il Consigliere a deciderlo.
Ma abbiamo l'ufficio di Presidenza...
Montesano (P.S.D.I.) -
La Presidenza del Consiglio,
dice.
Savioz
(P.C.I.) -
Appunto, l'Ufficio di Presidenza
del Consiglio. Ebbene, sia esso a decidere se la cosa è urgente o
no; perché deve esserci pur qualcuno che deve decidere in
teoria.
Quindi, a me sembra che a un certo punto, essendo quell'Ufficio
rappresentativo, quindi rappresenta il Consiglio e i Consiglieri
possono essere sicuri che saranno difesi in sede.
Il Presidente del Consiglio presiede quella commissione, quindi
è sicuro di avere anche lui le mani in pasta, e via di questo passo
qui, è difficile trovare a chi dare la possibilità di dire se è
urgente sì o no. Perché, ripeto, se domani presento un qualche cosa
è perché ritengo che sia urgente, ma il mio giudizio può anche
essere un giudizio di parte, errato, invece l'Ufficio di
Presidenza, composto da diverse persone, rappresentative del
Consiglio, possono decidere il problema.
Questo è il mio parere.
Montesano (P.S.D.I.) -
Quindi fa la proposta?
Savioz
(P.C.I.) -
Sì, io faccio la proposta...
Montesano (P.S.D.I.) -
L'Ufficio di Presidenza, oh! Si
ricordi però che sono provvedimenti da decidere subito, e tante
volte non si riesce a convocare.
Manganoni
(P.C.I.) -
Oggi, io do atto di un fatto,
che da un certo periodo di tempo, vi è una collaborazione in questo
Consiglio. Però lei accennava al fatto, io mi ricordo dei tempi in
cui vi era una delimitazione netta tra minoranza e maggioranza, se
la minoranza diceva che adesso c'è il sole, la maggioranza diceva:
no, adesso piove e la maggioranza aveva ragione, perché si avvaleva
dei voti dei Consiglieri.
Guardi Consigliere Caveri, lei ha una lunga esperienza di
Consiglio e si ricorda che quanto sto io dicendo corrisponde al
vero.
Allora, cosa succede se domani dovesse di nuovo verificarsi
questo caso, di una spaccatura netta fra maggioranza e minoranza in
Consiglio, come sono avvenuti in diversi casi, nel passato, cosa
succede? L'Ufficio di Presidenza da chi è composto? La maggioranza
dell'Ufficio di Presidenza corrisponde esattamente a quello della
Giunta e a quello della maggioranza del Consiglio.
Quindi, il Consigliere di minoranza che presenta un ordine del
giorno, che presenta un'interpellanza, una mozione che dà fastidio
alla maggioranza, cosa succede? L'ufficio di Presidenza, la
maggioranza del Consiglio, giudica che non è urgente, e pertanto si
rimanda.
Sono fatti che possono avverarsi, come si sono già avverati nel
passato, non in questo Consiglio, ecco, perché io dico deve essere
chiaro il Regolamento. Ma, mi pare, non parlava il Regolamento che
in certi casi può essere presentato da un quinto dei Consiglieri un
argomento, non so, non accenna a questo il Regolamento? Cioè, se
questo altro articolo può servire a un quinto dei Consiglieri di
presentare un argomento, una mozione, o che so io, cioè, allora in
questo caso c'è questa scappatoia, perché se un quinto dei
Consiglieri può presentare, in base a quell'articolo di cui accenna
lei, e allora di qua ne usciremmo abbastanza bene.
Io penso che la minoranza rappresenti un quinto, no, è solo per
tutelare la minoranza...
Montesano (P.S.D.I.) -
C'è negli altri articoli la tutela
della minoranza, allora, anche per dare la possibilità ai
Consiglieri di presentare qualcosa... era capitato, non molte
volte, ma due o tre volte è capitato, abbiamo fatto. A norma del
Regolamento, il vecchio Regolamento, quello che stiamo modificando,
io non avrei potuto accettare perché il regolamento diceva:
soltanto se il Presidente della Giunta richiede l'urgenza, e i
Consiglieri erano esclusi; la Commissione del regolamento è stata
unanime nell'inserire questa...
Manganoni
(P.C.I.) -
Comunque, secondo me, noi
dobbiamo esaminare anche il futuro, nel caso che nel futuro si
ripetano fatti e situazioni, ecc., come si sono già verificati nel
passato, in modo di tutelare anche il Consigliere che fa parte
della minoranza e che questo non debba subire il giudizio del
Presidente che, naturalmente, fa parte della maggioranza, e siccome
siamo in minoranza, il Presidente giudica che non è urgente e
allora la questione viene messa da parte. Se si può superare con
quell'articolo di un quinto che accennava lei, se si può superare
con quello...
Fosson
(U.V.) -
Ho fatto presente quei particolari
prima, ma il Regolamento, era sempre per richiamare l'attenzione
dei vari Consiglieri che l'applicazione del Regolamento va fatta
con un certo spirito, non stando sempre alla lettera pura e
semplice; perché altrimenti si può trovare sempre mille
cavilli.
Ora, secondo il mio avviso, la questione dell'iscrizione
all'ordine del giorno e, quindi, di giudicare l'urgenza che venga
dalla Giunta e venga dai Consiglieri, spetta come è detto qui alla
Presidenza e particolarmente al Presidente.
Certamente che se domani c'è effettivamente una cosa che è
urgente che lui non la giudica urgente, eventualmente in
Consiglio... perché, altrimenti, ogni Consigliere è portato
certamente a vedere l'argomento che vuole portare come urgente,
questo è... invece il giudizio deve essere un giudizio indipendente
da quello che è del Consigliere.
Il Consigliere dirà, fa presente al Presidente che per conto suo
è urgente, e il Presidente valuterà la questione in quel senso.
Montesano (P.S.D.I.) -
Poi abbiamo preso sempre dei
contatti con i proponenti, sempre dei contatti diretti, quindi
perciò non è che ci sia soltanto lo scambio dei documenti; abbiamo
preso anche il contatto diretto per portare avanti queste
proposte.
La parola al Consigliere Dolchi.
Dolchi (P.C.I.) -
Il Consiglio, accettando queste
proposte, non è che abdichi alle sue prerogative, in quanto si deve
vedere tutto l'articolo 30, qual è la deroga che, eventualmente,
l'urgenza impone o oppone all'Ufficio di Presidenza, quello di
avere una convocazione suppletiva; in quanto si parla di derogare a
che cosa? Alla trasmissione degli atti e agli otto giorni; quindi,
l'Ufficio di Presidenza deve decidere se mandare un ordine del
giorno aggiuntivo o meno, in seguito a una richiesta o del
Presidente della Giunta o dei Consiglieri.
È chiaro che al Consiglio, dopo aver vagliato le ragioni che o
il Consigliere proponente o la Presidenza della Giunta hanno
accettato per urgenti, ha sempre una sua disposizione per un più
profondo esame, se non ritiene di doverlo fare d'urgenza,
l'articolo 64, per cui decide che questo argomento, pur portato
all'ordine del giorno con un ordine del giorno aggiuntivo, con una
proposta sospensiva viene rinviato e rimesso in termini, come si
può dire. Quindi, mi sembra che la proposta possa essere accettata,
perché al Consiglio rimangono tutti gli strumenti per dare, se non
ritiene che l'argomento sia urgente l'iter normale all'argomento
proposto.
Montesano (P.S.D.I.) -
Altra modifica all'articolo 30 è
una modifica che si può riflettere sui termini che sono stati, che
il Regolamento impone ai Presidenti di Commissione; cioè a dire,
l'esperienza ultima, degli ultimi tempi, ha fatto a voi constatare
che sono iscritti all'ordine del giorno degli oggetti, come oggi ce
n'erano iscritti 16, senza il parere della Commissione, con riserva
da parte della Presidenza del Consiglio, per la discussione nella
sede consiliare.
Ora, viene proposto dalla Commissione del Regolamento che non
possono essere iscritti all'ordine del giorno oggetti che non
abbiano avuto il prescritto parere delle Commissioni consiliari
competenti, salvo quanto disposto dal secondo comma dell'articolo
21, cioè che passati i tre mesi devono ritornare. Questo è per
evitare che ci sia un... salvo i casi di urgenza che appunto
abbiamo già considerati, che ci sia la richiesta dell'inserzione
all'ordine del giorno prima del parere delle Commissioni.
D'accordo, allora si votano le modifiche all'articolo 30.
Chi è favorevole alzi la mano. Vuol prendere la parola?
Prego.
Pollicini (D.P.) -
Lei ha detto: "salvo quanto disposto
dal secondo comma dell'articolo 21". Mi pare che la modifica
relativa al termine dei tre mesi, dopo i quali, d'ufficio, il
progetto va in Consiglio, si riferisca al primo comma.
Montesano (P.S.D.I.) -
Vediamo un pochino. Grazie...
No, giusto: è aggiunto il seguente nuovo secondo comma; è
riferito a questo, cioè se entro i suddetti termini non si sarà
provveduto all'espressione del prescritto parere il Presidente del
Consiglio inserirà d'ufficio l'argomento all'ordine del giorno
della prima adunanza consiliare che sarà convocata successivamente
alla data di scadenza dei termini stessi. Capito?
Mi riferisco a questo, cioè scaduti i tre mesi va in Consiglio,
direttamente.
È chiaro questo?
Chi approva le modifiche dell'articolo 30, alzi la mano.
Contrari? Astenuti?
Il Consiglio approva.
Articolo 33: qui l'articolo 33 riguarda le sessioni primaverili
e le sessioni autunnali, ne avevamo già parlato nell'ultima seduta;
poi la proposta del Consigliere Pollicini, che ha detto: "andiamo a
fine mese, portiamo tutto assieme," e l'abbiamo portata con le
altre proposte oggi. Anche il Consigliere Dolchi si associò a
questa tesi e va bene, e l'abbiamo portato oggi, tenendo fermo il
concetto sul quale eravamo tutti d'accordo, che il Consiglio
regionale chiudesse i suoi lavori il 15 luglio e li riprendesse al
16 di settembre, cioè la seconda quindicina; e se avete i lavori la
prima quindicina di luglio, si passasse poi alla ripresa dei lavori
nella seconda quindicina di settembre. Salvo quello che facciamo
oggi, il Regolamento vale per il futuro.
Quindi il primo comma e il secondo comma dell'articolo sono
stati modificati come segue:
"La sessione primaverile si
articola in otto sedute dalla prima settimana di aprile al 15
luglio e dal 15 settembre al 30 settembre"
. Qui, scusate, io
volevo fare una modifica un pochino, che desse più chiaramente il
nostro concetto:
"La sessione primaverile si articola in otto
sedute, dalla prima settimana di aprile al 30 settembre, con
interruzione dal 16 luglio al 15 settembre per chiusura estiva del
Consiglio"
.
Se voi accettate questa modifica, che è più scorrevole e più
chiara
"...e la sessione autunnale si articola in dodici sedute,
dalla prima settimana di ottobre al 31 marzo."
Il Consiglio è convocato, a questo scopo, nella prima e nella
seconda quindicina dei mesi citati; sempre che vi siano oggetti da
discutere, salvo quanto disposto dal primo comma del precedente
articolo 32.
Il primo comma dell'articolo 32 dice:
"Il Consiglio regionale
è convocato dal suo Presidente in sessione ordinaria nella prima
settimana di aprile e di ottobre di ogni anno".
Questo è
statutario.
Chi approva le modifiche all'articolo 33? Se non vi sono
interventi, alzi la mano. Contrari? Astenuti? Il Consiglio
approva.
Articolo 35: l'articolo 35 riguarda il numero legale dei
presenti e la maggioranza dei voti.
Io ora ho sempre sostenuto che, per l'apertura delle sedute, non
è necessario il numero legale, in quanto che l'apertura di seduta,
se per esempio si trattano interrogazioni o interpellanze, non è
necessario il numero legale. E lo Statuto prescrive il numero di
diciotto soltanto se il Consiglio è chiamato a deliberare, e deve
deliberare con la presenza della maggioranza assoluta dei suoi
componenti e deve approvare le deliberazioni con la maggioranza
assoluta dei presenti.
Quindi, perciò, io propongo, a nome della Commissione per il
Regolamento, che l'articolo venga modificato nel modo seguente:
"
Le deliberazioni del Consiglio non sono valide se non è
presente la maggioranza dei 35 componenti del Consiglio stesso e se
non sono adottate a maggioranza dei presenti, salvo che sia
prescritta una maggioranza speciale".
Vedi, esempio, l'elezione
del Presidente del Consiglio, della Giunta, ecc..
Vice Presidente Fosson.
Fosson
(U.V.) -
Io capisco il motivo per cui si
chiede questa variazione, però sarei dell'avviso di non variare
niente a questo articolo, perché così noi lasceremmo sempre la
questione della maggioranza necessaria in Consiglio, anche per le
dichiarazioni dei Presidenti e anche per la questione
interrogazioni e tutto. Perché, come validità, è molto meglio,
altrimenti la cosa che si verificherà anche nel nostro Consiglio,
che per tutte le interpellanze o le interrogazioni iniziali del
Consiglio ci sarà forse qualcuno delle Giunta e i Consiglieri
interessati e praticamente non ci saranno, non sarà presente la
maggioranza del Consiglio.
Ora, d'accordo che non si innova niente in quello che è
sostanziale, cioè nelle delibere, perché sarebbe andare contro a
certi principi. Ma io dico, forse forse è preferibile non toccare
niente neanche per l'altra parte.
Montesano (P.S.D.I.) -
Vice Presidente Fosson, io, cioè
la Commissione del Regolamento ha proposto questo per sveltire i
lavori del Consiglio, in quanto che all'inizio dell'ordine del
giorno ci sono sempre interrogazioni e interpellanze le quali,
sulle quali non è concesso a nessuno intervenire; ma è soltanto un
dialogo che si fa, interessante semmai qualche altro Consigliere,
fra l'interpellante e l'Assessore o il Presidente della Giunta.
Quindi, ha lo scopo di sveltire i lavori del Consiglio e poi per
rispettare quella che è la prassi parlamentare e al Senato,
dappertutto. Noi vediamo al Senato e alla Camera e anche nelle
altre Assemblee consiliari delle Regioni, che quando si tratta di
interpellanze e di interrogazioni, non c'è bisogno che vi sia la
maggioranza del Consiglio, in quanto che il dialogo si fa fra
l'interpellante e l'interrogato o l'interpellato.
Quindi, io propongo che ci sia questa modifica per evitare che,
trovandoci in quindici, il Presidente non possa aprire la seduta
del Consiglio soltanto per dare corso alle interrogazioni e
interpellanze.
Fosson
(U.V.) -
Dico, d'accordo come prassi
parlamentare, ma sarebbe un po' ridicolo se domani noi, qui, il
nostro Consiglio ci trovassimo per tutto il periodo delle
interrogazioni e delle interpellanze con il Presidente del
Consiglio, il Segretario del Consiglio, il Presidente della Giunta
e un Assessore interessato e gli Assessori interessati e solamente
quelli che sono interessati nell'interpellanza. Ecco, questo. Io
richiamo solo l'attenzione su questo. Se poi vogliamo instaurare la
prassi parlamentare, allora è diverso, ma non vedo questa
innovazione, io dico...
Montesano (P.S.D.I.) -
Il Vice Presidente...
Lustrissy
(D.C.) -
Io condivido le idee espresse
dal Consigliere Fosson e sono preoccupato anche di questo articolo,
perché sappiamo benissimo, è vero, la prassi parlamentare vuole che
sia così, però sappiamo benissimo cosa succede in sede
parlamentare. Sappiamo e leggiamo i giornali cosa si dice
sull'assenteismo parlamentare durante le discussioni in aula.
Però, però non ritengo che si voglia ricalcare le stesse strade
e mettere nelle condizioni il Consiglio regionale di farsi, di
mettersi sulla stessa strada. Se ci sono delle cose buone da
recepire, recepiamole, ma non credo che questa sia una cosa buona
da recepire.
Savioz
(P.C.I.) -
C'è solo un inconveniente:
tenuto conto di quanto è stato detto, automaticamente riconosciamo
di non essere dei Consiglieri regionali, ma di essere soltanto
delle persone dedite al proprio e vergognoso interesse.
Montesano (P.S.D.I.) -
Allora, io vi dirò quale
Presidente, anche se i Consiglieri non si sono accorti, tante
interrogazioni e interpellanze sono svolte in mancanza del numero;
allora bisogna che intervenga perché, a un certo momento, bisogna
rimettere le cose in quadro.
Avendo constatato io questo, questo inconveniente, e allora ho
detto: che importa che per le interrogazioni e le interpellanze ci
sia la maggioranza del Consiglio? E non ho fermato nulla. Adesso,
se invece insistete, bisogna pure tenere conto di questo, cioè, al
momento in cui siamo in tredici, in quattordici, in quindici,
allora si interrompono i lavori del Consiglio perché qualsiasi
Consigliere poi chiede la verifica del numero legale se ne ha
interesse.
Quindi, io, naturalmente è un regolamento il quale, a giudizio
del Consiglio, serve a disciplinare il Consiglio e il Consiglio se
lo costruisce, se lo modifica come vuole. Quindi, non è che ci sia
qualche cosa che possa impedire il mantenimento del vecchio testo
in confronto a quello proposto dalla Commissione del
Regolamento.
Fosson
(U.V.) -
Noi siamo in un ambiente
piccolo.
Ora, la presenza effettivamente, guardi che anche già qualche
volta, quando c'è un certo assenteismo di Consiglieri nell'aula,
purtroppo bisogna fare un sacrificio; ma il giudizio di chi segue i
lavori del Consiglio non sono dei giudizi favorevoli, in quel senso
lì; quindi, se noi togliamo la presenza della maggioranza che è
necessaria, cioè dei diciotto, noi apriremo tutte le sedute con un
numero molto inferiore, questo è pacifico.
Montesano (P.S.D.I.) -
Ma leI crede che venivano perché
si ricordavano di quell'articolo del Regolamento? Ma neanche per
sogno, vengono così, perché in quel momento sono disposti a venire;
possono venire, però, in sostanza la maggioranza in Consiglio è
stata abbastanza presente; noi non abbiamo visto mai dei settori
vuoti, dobbiamo renderci conto che, effettivamente, i Consiglieri
hanno dato il massimo di attività, sono stati abbastanza... io
parlo invece delle uscite, entrate qui nello stesso ambito del
complesso consiliare. E quello qualche volta, ci troviamo sfasati,
senza che i Consiglieri vadano via dal Consiglio; quindi il
Consiglio decida...
Fosson
(U.V.) -
Si è sempre visto, più o meno i
diciotto ci sono sempre.
Montesano (P.S.D.I.) -
Il Consiglio vuol tenere, senza
che io metta ai voti questa modifica? Se il Consiglio è d'accordo
nel mantenere la vecchia dizione, è inutile questa modifica.
Allora, i componenti della Commissione del Regolamento sono
d'accordo di ritirare questa modifica?
Bordon (D.C.) -
Adesso è inutile ripetere quello che
avete detto così bene voi; a me sembra giusto, qui si deve aprire
la seduta, abitualmente si apre con 18 almeno; quindi, una certa
pressione, indipendentemente da quello che ha detto Savioz, che qui
da noi questo non accada perché una certa responsabilità... siamo
così piccoli che vedremmo queste assenze che si ripetono. Ma io ho
proprio paura che domani anche solo per una certa nonchalance, si
dica: "tanto ci sono le interpellanze, arriviamo un quarto d'ora
dopo". Io sono di questo parere. Io sarei del...
Montesano (P.S.D.I.) -
Però ti ricordi che se viene a
mancare il numero...
Bordon (D.C.) -
Adesso, io volevo dire una cosa
Presidente Montesano. Mi sembra che si esageri in un senso o
nell'altro; quando io sono qui, e faccio parte di questi diciotto,
perché mi assento anch'io come tutti quanti e forse più di tanti
altri...però siamo qui, tutt'al più siamo lì fuori, il campanello,
come fai tu abitualmente, siamo qui dentro; ma se io non mi
presento per la seduta di apertura, posso arrivare un'ora dopo,
tutto diverso...
Montesano (P.S.D.I.) -
Allora tagliamo corto. Chi è per
il mantenimento del vecchio testo di regolamento alzi la mano. Chi
è per la modifica alzi la mano.
Allora, la maggioranza approva il mantenimento del testo
dell'articolo 35.
Quindi questo viene depennato.
Articolo 40: l'articolo 40 comporta: "Comunicazioni della
Presidenza". Il Regolamento è contemplato soltanto dalle
comunicazioni del Presidente del Consiglio. Così, per
un'innovazione che è stata accolta tacitamente dal Consiglio, io ho
inserito le comunicazioni del Presidente della Giunta.
Adesso le statuiamo qui nel Regolamento, quindi non c'è altro
che da prendere atto di quella che era la prassi di questi ultimi
anni.
"Dopo le comunicazioni del Presidente del Consiglio, il
Presidente della Giunta può fare le sue comunicazioni sulle quali
sono consentiti brevi interventi dei Consiglieri.
Sulle comunicazioni del Presidente del Consiglio e del
Presidente della Giunta, non è consentita la presentazione di
ordini del giorno."
Chi approva la modifica alzi la mano.
(
Voce:
...40) ...Io l'ho richiamato l'articolo 40. Perché
le comunicazioni non sono all'ordine del giorno; le comunicazioni
non costituiscono oggetto dell'ordine del giorno, costituiscono
comunicazioni sulle quali ci possono essere degli interventi.
Caveri
(U.V.) -
Però non è proprio giusto.
Montesano (P.S.D.I.) -
Consigliere Caveri, la prego.
Proprio su questo punto, sulle comunicazioni del Presidente del
Consiglio e del Presidente della Giunta pioverebbero tanti di
quegli ordini del giorno. Invece, gli ordini del giorno... deve
essere un qualche cosa che investe una legge, che investe una
questione di carattere generale.
Chi approva le modifiche all'articolo 40 alzi la mano. Contrari?
Astenuti? Il Consiglio approva.
Articolo 53: qui si tratta della procedura per la facoltà di
parlare durante gli interventi, al che sono disciplinati con
un'ora, e mezz'ora per due interventi, alla quale regola fa
eccezione quando si discute di bilancio. Io ho aggiunto, d'accordo
con la Commissione del Regolamento, anche il programma dei lavori
pubblici sui quali non si può fare due interventi.
Chi approva la modifica all'articolo 53 alzi la mano. Contrari?
Astenuti? Il Consiglio approva.
Articolo 71: computo degli astenuti: le parole
"ai quali non
partecipino alla votazione"
sono sostituite dalle seguenti:
"ai quali dichiarano di astenersi dalla votazione"
.
Chi approva alzi la mano. Contrari? Astenuti? Il Consiglio
approva.
Articolo 113: parla delle votazioni: è aggiunto
"esse sono
presiedute dal Presidente o da uno dei Vice Presidenti del
Consiglio"
. Aggiunta la parola:
"del Consiglio"
.
Chi approva alzi la mano. Contrari? Astenuti? Il Consiglio
approva.
Articolo 120: che sostituisce l'attuale 120 dà un'innovazione,
cioè viene inserito nel Consiglio, nel regolamento del Consiglio,
l'articolo che prevede l'istituzione della cassa di previdenza per
i Consiglieri regionali, alla quale sono scritti d'ufficio i membri
del Consiglio.
Questo articolo è fatto in modo da poter permettere poi l'esame
del regolamento della cassa di previdenza che i Consiglieri faranno
insieme all'Ufficio di Presidenza e alla Commissione che ne è stata
incaricata.
Chi approva alzi la mano? Contrari? Astenuti? Il Consiglio
approva.
L'articolo 120 del vecchio regolamento diventa 121.
Si passa alla votazione a scrutinio segreto.
...anche l'altra modifica, cioè il 120 diventa 121, è una
formalità.
Chi approva alzi la mano. Contrari? Astenuti? Il Consiglio
approva.
Consigliere Fosson.
Fosson
(U.V.) -
Credo che sia necessaria la
votazione a scrutinio segreto, per il regolamento; qualsiasi
modifica deve essere votata a scrutinio segreto.
Montesano (P.S.D.I.) -
Risultato della votazione:
presenti: 30; votanti: 30; maggioranza: 16; favorevoli: 30. Il
Consiglio approva.
Si passa all'oggetto n. 12.
