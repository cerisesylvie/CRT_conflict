Classificazione
CONSIGLIO REGIONALE
Attività consiliare d'aula



Oggetto del Consiglio n. 531 del 3 aprile 2019 - Resoconto
OBJET N° 531/XV - Communications du Président du Conseil
régional.
Rini (Présidente)
- On retourne aux communications du
Président. Je vous communique que les actes législatifs suivants
ont été déposés à la Présidence du Conseil:
- Projet de loi n° 20, présenté par le Gouvernement régional le
21 mars 2019: "Primo provvedimento di variazione al bilancio di
previsione finanziario della Regione per il triennio 2019/2021.
Modificazioni di leggi regionali." (2
ème
Commission)
- Projet de loi n° 21, présenté par le Gouvernement régional le
21 mars 2019: "Disposizioni collegate al primo provvedimento di
variazione al bilancio di previsione finanziario della Regione per
il triennio 2019/2021. Modificazioni di leggi regionali e altre
disposizioni." (2
ème
Commission)
- Proposition de loi n° 22, présentée par le Conseiller régional
Restano le 26 mars 2019: "Modificazioni alla legge regionale 29
maggio 1996, n. 11 (Disciplina delle strutture ricettive
extralberghiere)." (4
ème
Commission)
Je vous informe aussi que, à partir du 19 mars 2019, les
réunions suivantes ont eu lieu:
- le Bureau de Présidence, la Conférence des Chefs de Groupes,
la 1
e
Commission, la 4
e
Commission, la
5
e
Commission, la 3
e
et 4
e
Commission se sont réunis une fois;
- la 3
e
Commission: deux fois;
- la 2
e
Commission et la Commission spéciale CVA:
trois fois.
Il 28 e 29 marzo 2019, si è tenuto il workshop internazionale
organizzato dal Difensore civico della Valle d'Aosta, Enrico
Formento Dojot, in collaborazione con il Consiglio regionale della
Valle Aosta e l'International Ombudsman Institute, organo dei
difensori civici. Ventidue difensori civici, provenienti da vari
paesi europei, si sono confrontati sul tema "Il lavoro in rete:
esperienze e prospettive di una realtà in divenire". I lavori si
sono conclusi con l'approvazione della
Déclaration d'Aoste
,
volta a sensibilizzare le autorità italiane sull'istituzione della
figura del Difensore civico nazionale.
Io voglio davvero ringraziare, lo faccio a nome dell'intero
Consiglio regionale, il Difensore civico che ha organizzato
egregiamente questo momento di incontro e di confronto, che è stata
anche una bella vetrina per la nostra regione per le sue
peculiarità.
Ha chiesto la parola il collega Manfrin.
Manfrin (LEGA VDA)
- Mi rivolgo a lei quale garante e
Presidente di questa assemblea per chiederle, ai sensi del decreto
legislativo n. 235 del 31 dicembre 2015, ovvero la cosiddetta legge
Severino, in applicazione dell'articolo 8, concernente la
sospensione e la decadenza di diritto per incandidabilità alle
cariche regionali, che recita: "Nel periodo di sospensione i
soggetti sospesi, fatte salve le diverse e specifiche discipline
regionali, non sono computati al fine della verifica del numero
legale, né per la determinazione di qualsivoglia quorum o
maggioranza qualificata", per chiedere quindi, in virtù di questa
norma, che la misura citata venga applicata conformemente alle
disposizioni di legge al consigliere Rollandin, non computandolo né
quale membro di questo Consiglio né per il voto eventualmente
espresso all'interno di questa assise. Noi oggi conosciamo la data
della sentenza ed è da quella che si farà partire la sospensione,
così com'è stato per il consigliere Sorbara. Per questo motivo
risulta ininfluente sapere che, tra un mese o tra un mese e mezzo,
verranno trasmessi gli atti dal Tribunale, poiché questi - se
approvati dal consigliere Rollandin - saranno già minati nella loro
legittimità. Questa interpretazione, peraltro, era già stata
sostenuta dall'allora Presidente della Regione, Augusto Rollandin,
proprio in occasione di altre sospensioni.
Presidente -
Collega Manfrin, nella Conferenza dei
Capigruppo avevamo deciso di affrontare questo argomento al punto
3.01 dell'ordine del giorno, ma la consideriamo alla stregua di una
questione pregiudiziale, quindi volentieri do l'interpretazione
della Presidenza del Consiglio, che è la medesima che abbiamo già
fornito la volta scorsa. Lei ricorderà che eravamo già tornati
sulla questione in maniera puntuale e dico "tornati" perché già nel
passato, quando in quest'aula abbiamo dovuto applicare questa
norma, si era presa una posizione molto chiara. Non le ricordo di
nuovo tutta la nota, lo abbiamo fatto qualche settimana fa e la
posizione è la medesima. In estrema sintesi, proprio come stabilito
anche dalle sentenze della Corte di Cassazione n. 11.131 del 2015 e
la n. 8618 del 2017, l'efficacia della sospensione dei soggetti
coinvolti in base alla legge Severino decorre dalla notifica del
DPCM al Consiglio regionale. Da tale data il Consiglio deve
adottare gli adempimenti conseguenti immediatamente con la
sostituzione del consigliere supplente e, fino alla notifica del
DPCM, il consigliere coinvolto è assolutamente titolato a
partecipare alle attività. Al di là delle sentenze, anche a rigor
di logica, quale motivo avrebbe altrimenti l'iter dell'approvazione
del DPCM? Basterebbe e sarebbe sufficiente l'emissione di una
sentenza e la trasmissione di questa sentenza alla Presidenza, cosa
che credo peraltro sia già avvenuta. Mentre invece dopo questo
parte un iter che porta all'approvazione, come dicevo, del DPCM che
viene trasmesso alla Presidenza che, appunto, da quel momento in
avanti porta avanti tutti gli adempimenti.
Questo è come si applicano le sentenze. Così come ovviamente si
devono applicare le leggi, quindi la legge Severino in seguito a
una sentenza, vanno applicate e rispettate anche le sentenze della
Corte di Cassazione che su questo hanno chiarito definitivamente la
questione. Così come anche da interpretazione della Conferenza dei
Presidenti; anche qua non torniamo, colleghi. Ci siamo già tornati
in maniera ampia e compiuta in occasione della sostituzione del
collega Sorbara.
Detto questo, ovviamente c'è la libertà anche di pensarla in
maniera diversa. Questa è la posizione di questa Presidenza.
Ovviamente se si hanno idee divergenti, così come abbiamo detto
anche in passato, è giusto farle valere nelle sedi e nei modi
opportuni. Però chiederei di andare avanti con il dibattito e poi
su questo torniamo anche nel punto 3.01. Per la replica rapida su
questo, la parola al collega Manfrin.
Manfrin (LEGA VDA)
- No, questo non è un punto su cui
poter rinviare il dibattito, nel senso che ci sarà, credo, un
approfondito dibattito politico sulla questione in sé. Questa è una
questione che prescinde da quel dibattito politico ed è la
questione di legittimità degli atti che usciranno da questo
Consiglio, anche in virtù dell'espressione di un voto da parte di
un consigliere di questo Consiglio e di questa maggioranza
peraltro.
Lei ci ha ricordato che è stata data un'interpretazione di un
certo tipo nei confronti del consigliere Sorbara. Ora, mi corre
l'obbligo di ricordarle però che, per quanto concerne il
consigliere Sorbara, è stata data un'interpretazione sugli atti già
approvati, che peraltro erano già stati approvati nel momento in
cui eravamo in aula ed erano stati approvati nel momento in cui noi
non sapevamo che il dispositivo partiva dalla data del 7 dicembre.
Noi oggi sappiamo, invece, che il consigliere Rollandin è stato
condannato nella data del 28 di marzo. Sappiamo altresì, appunto,
che quando arriverà il dispositivo conterà la data di sospensione e
la data sarà quella del 28 di marzo e, come è già stato ampiamente
spiegato, si fa partire da quella data la sospensione.
Mi limito anche a ricordare che vi è stata una richiesta di
interpretazione alla Presidenza del Consiglio dei Ministri proprio
su questo tema e la Presidenza del Consiglio dei Ministri non ha
dato risposte, quindi è evidente che un'interpretazione univoca non
esiste. Infine, mi limito ancora a ricordare che proprio colui che
aveva dato l'interpretazione identica a quella che stiamo fornendo
noi in questo momento, oggi se ne avvale, invece, per poter
esprimere l'opinione contraria. E questo è decisamente un
controsenso.
Presidente -
Chiudiamo questa parentesi. Collega, in
realtà lei ha ricordato il caso del consigliere Sorbara, che è
ancora differente. Invece rientrano nella medesima fattispecie i
casi dei colleghi Perron, Donzel, Fontana, La Torre e Viérin Marco,
dove si è applicata questa disciplina e, ripeto, questa è la
posizione. Non è un'interpretazione, ma è un'applicazione di due
sentenze della Corte di Cassazione. Ripeto, ovviamente ognuno poi è
libero, se ritiene che questa posizione non sia corretta, di
appellare nelle sedi opportune. Il collega Sammaritani ha chiesto
la parola.
Sammaritani (LEGA VDA)
- Su questo tema ero già
intervenuto la scorsa volta, in occasione della vicenda che ha
coinvolto e coinvolge il collega Sorbara. Effettivamente le
sentenze hanno quell'orientamento, ma bisogna sempre ricordare che
ci trovavamo in una situazione ampiamente diversa, nel senso che
praticamente l'organo amministrativo o comunque l'organo consiliare
che assume delle decisioni, nel momento in cui lo fa, evidentemente
non può conoscere il futuro, non può leggere nella sfera di
cristallo, non può sapere che poi con effetto retroattivo ci sarà
la sospensione di quel consigliere.
Come giustamente ha rilevato il collega Manfrin, qui la
situazione è diametralmente opposta: adesso già lo sappiamo e
quindi tutte le deliberazioni, tutti gli atti che dovessero essere
votati da adesso in poi naturalmente sarebbero evidentemente
inficiati dal punto di vista amministrativo, perché
l'Amministrazione, così come questo Consiglio, sa già quello che
succederà. Non ci saranno possibilità, visto che è la sentenza che
fa stato in questo caso, seppur ancora non definitiva, quindi ci
sarà un procedimento amministrativo che porterà necessariamente
all'emanazione di un provvedimento con efficacia retroattiva.
Mi corre l'obbligo anche di sottolineare (vado a memoria, ma ne
sono certo) che la
ratio
di quelle sentenze erano fondate
sul fatto che altrimenti, se ci fosse stata l'interpretazione
contraria, che cioè la sospensione avesse avuto efficacia soltanto
non
ex tunc
, ma ex
nunc
, cioè non
da allora
,
quindi dal provvedimento che ne dà origine, ma soltanto dal momento
del provvedimento di recepimento di quella sospensione, ci sarebbe
stata una funzione più afflittiva, cioè la sospensione sarebbe
durata di più; questa è la ratio di quelle sentenze della Corte di
Cassazione. Siccome non siamo in un sistema di
common law
come quello anglosassone, ma siamo in un sistema diverso, credo che
sotto questo profilo l'interpretazione da dare a questa vicenda,
che come ho già detto l'altra volta nell'altro Consiglio era un
unicum
, questa volta debba tenere conto che invece siamo in
una situazione diversa, perché abbiamo piena coscienza del fatto
che le votazioni d'ora in poi saranno inficiate. Credo che
un'impugnazione in sede amministrativa potrebbe portare molto
probabilmente all'annullamento degli atti che d'ora in poi
assumeremo. È una cosa molto delicata, quindi vi invito tutti a
riflettere su questo.
Presidente -
Collega Sammaritani, ovviamente la
Presidenza, anche in passato nei casi in cui la situazione era
esattamente sovrapponibile, ha riflettuto profondamente e non solo
come Consiglio regionale della Valle d'Aosta, ma anche come
Conferenza dei Presidenti. Avete visto anche la nota che aveva
presentato l'allora presidente Iacop, peraltro condivisa da tutti i
consigli regionali. Questa interpretazione ovviamente viene data in
tutti i consigli regionali dove si sono verificate situazioni di
questo tipo.
Ci sono altre richieste su altre questioni, sulle comunicazioni
dal Presidente? Ha chiesto la parola la collega Morelli.
Morelli (AV)
- Solo per comunicare che, in seguito a
quanto annunciato già nella scorsa seduta del Consiglio regionale,
abbiamo depositato e formalizzato la costituzione del nuovo gruppo
Alliance Valdôtaine, formato dai consiglieri dell'UVP e di ALPE. È
un passaggio che, come già abbiamo spiegato nella scorsa seduta, va
nella direzione di un nuovo progetto che riunisca le forze
autonomiste. Vogliamo ribadire anche oggi che questo non è un
gruppo chiuso ma che, anzi, auspichiamo che sia un gruppo aperto
anche all'adesione e alla partecipazione degli altri gruppi
autonomisti. Capiamo che ci sono dei tempi, che la politica ha i
suoi tempi e che i passaggi vanno fatti in modo ordinato e
progressivo. Sin da ora noi ci mettiamo a disposizione del progetto
autonomista e con questo spirito continueremo a lavorare
all'interno del Consiglio regionale.
Presidente -
Comunico che formalmente è giunta alla
Presidenza la missiva in cui si costituisce il gruppo consiliare
denominato Alliance Valdôtaine, di cui saranno capogruppo la
collega Morelli e vicecapogruppo il collega Nogara.
La parola al collega Bianchi.
Bianchi (UV)
- Era stato annunciato già nello scorso
Consiglio e oggi c'è la formalizzazione di questo gruppo aperto:
sicuramente nell'Union Valdôtaine questo è stato preso in
considerazione da molto tempo. Ne abbiamo parlato e discusso nel
congresso, con l'elezione del nostro nuovo segretario. Ne abbiamo
discusso in parecchie riunioni. Ne abbiamo discusso nell'ultimo
Conseil fédéral
.
Come è stato approvato all'interno del Conseil fédéral,
sicuramente, come ha già detto la collega Morelli, ci va un
percorso ordinato per addivenire in un primo momento, mi auspico
nel più breve tempo possibile, a una federazione delle forze
autonomiste, che poi possa tracciare un percorso chiaro. La collega
ha detto giustamente che ogni forza politica ha dei tempi, perché
chiaramente deve spiegare e deve farlo passare, quindi chiaramente
è bene che vengano rispettati i tempi di tutti, così che si possa
spiegare in maniera chiara sul territorio. Un percorso chiaro, per
addivenire in autunno a un congresso fondativo. Questo è quello che
è stato votato dal Conseil fédéral. Vogliamo far tornare, come ha
detto qualcuno, la politica all'interno dei movimenti e quindi dal
momento che poi il movimento dell'Union Valdôtaine con la
federazione delle forze autonomiste ci traccerà il percorso, noi
saremo a disposizione del nostro movimento.
Presidente -
La parola al collega Marquis.
Marquis (SA)
- Abbiamo apprezzato che oggi sia stato dato
seguito all'annuncio, che era stato fatto nel precedente Consiglio
dalle forze politiche e dai loro rappresentanti in seno al
Consiglio regionale di UVP e di ALPE, di costituire un gruppo
unico. Credo che sia un passaggio importante all'interno dell'aula,
un passaggio che porta a cercare di sintetizzare le posizioni, di
unire, quindi di lavorare per consolidare un progetto autonomista
che nasce nello scorso mese di dicembre, al quale, come Stella
Alpina, abbiamo aderito in modo convinto. Riteniamo che sia
importante portare avanti all'interno dei rispettivi movimenti,
alla loro attenzione, l'evoluzione di questo percorso che, come ha
detto bene la collega Morelli, dev'essere ordinato e progressivo,
nel rispetto dei tempi di tutti, perché ritengo che in questo
momento molto particolare di difficoltà per la Valle d'Aosta i
processi evolutivi più che mai necessitano di partecipazione. Credo
che, sotto questo profilo, sia importante sottolineare questo
aspetto. Noi, come Stella Alpina, ci confronteremo con le nostre
sezioni territoriali, oltre che con gli organismi centrali.
Riteniamo di poter dare il nostro contributo, vogliamo confrontarci
con le forze politiche autonomiste che hanno siglato questo accordo
oggi e cercheremo anche noi di portare avanti in modo positivo, in
modo convinto, il percorso politico. Ci auspichiamo che anche le
forze politiche che hanno nel DNA l'autonomia possano riflettere,
possano valorizzare la convinzione che oggi c'è bisogno di
ripartire dal valore dell'autonomia, per poter ridisegnare in modo
rinnovato il futuro della Valle d'Aosta, per dare una garanzia alla
nostra gente, ai nostri cittadini, di poter guardare con
tranquillità al proprio avvenire.
Presidente -
Ha chiesto la parola il collega Daudry.
Daudry (AV)
- Seulement deux mots pour remercier les
collègues de l'Union Valdôtaine et de la Stella Alpina pour les
mots qu'ils ont voulu rendre à ce projet, qui a déclenché à travers
les groupes au sein du Conseil de l'Union Valdôtaine Progressiste
et de l'ALPE. C'est bien évident que cela permet d'éclaircir, non
seulement à cette salle, mais surtout aux valdôtains qui nous
écoutent, que ce n'était pas une provocation. C'était un travail
que nous avons choisi de faire, de faire ensemble, pour commencer
d'une façon concrète le travail qui se déclenche à partir de
l'accord politique qui avait été signé le 16 novembre dernier parmi
les forces politiques. Non è quindi una provocazione quella che
abbiamo portato avanti lo scorso Consiglio, ma è un lavoro che
vogliamo fare tutti assieme. È un lavoro che vogliamo portare
avanti concretamente con un gruppo aperto, con un nome che è
aperto, Alliance Valdôtaine, per suggellare quel processo politico
di rifondazione autonomista che tutti i valdostani autonomisti che
sono fuori da questa aula si auspicano e soprattutto che auspicano
da tanto tempo.
Presidente -
Ha chiesto la parola il collega Restano.
Restano (GM)
- Apprendiamo con piacere per la chiarezza
della collega Morelli che ha annunciato la creazione di un nuovo
gruppo in seno a questo Consiglio. Parole di chiarezza, perché dopo
undici mesi finalmente la situazione si è chiarita un pochino e si
chiariscono le posizioni anche ideologiche all'interno del
Consiglio.
Una rifondazione dell'area autonomista: noi apprendiamo anche
questo con piacere. Ci permettiamo solamente di significare quello
che è stato un nostro percorso. Per il nostro percorso parlano i
fatti. Noi siamo sempre stati chiari, sia per quanto riguarda la
nostra collocazione, sia per quanto riguarda le nostre
collaborazioni in seno alle varie componenti di governo di cui
abbiamo fatto parte. Fin dall'inizio della costituzione di questo
governo ci siamo posizionati con una collocazione di
partecipazione, al fine di arrivare a degli obiettivi ben definiti
e questo lo stiamo facendo. Non abbiamo fatto parte del
raggruppamento dei quindici o dei 6+4+3+2, ma siamo collocati nel
Gruppo Misto insieme all'area di pensiero della collega Rini.
Successivamente c'è stata un'evoluzione politica, l'abbiamo
appreso oggi, con la creazione di nuovo gruppo che va a
semplificare il quadro, ma a volte la copiosa documentazione stampa
ci porta un pochino più avanti e ci dice che questa è una
rifondazione autonomista di centrosinistra. Possono esistere altre
formazioni autonomiste di centro o centrodestra. Noi questo non lo
abbiamo mai nascosto: Pour Notre Vallée è un gruppo di centro, ma
ha la dignità di rappresentare chi, autonomista fuori da
quest'area, si ritiene di centro o di centrodestra.
Noi continueremo a lavorare per gli obiettivi di questo governo
e continueremo a sostenere il presidente Fosson. Ma mi sembra
doveroso rappresentare quella che è la nostra collocazione.
Esistono da oggi gli autonomisti di centrosinistra o di sinistra,
ma è bene sapere che esistono gli autonomisti di
centro/centrodestra. In una recente riunione di Pour Notre Vallée e
di Area Civica ci siamo confrontati su questo e siamo stati molto
chiari: noi siamo di centro. Esistono gli autonomisti di
centro.
Sono contento che si ritorni a parlare di politica e si faccia
chiarezza. Siccome non mi sono mai sottratto e ho sempre declinato
le opinioni della nostra area di pensiero, colgo questa occasione
per significarle nuovamente, affinché i colleghi che già le sanno -
ma anche la popolazione che ci sta ascoltando - sappia che noi non
tradiamo i nostri principi, non tradiamo le nostre idee e andremo
avanti per la nostra strada.
Presidente -
La parola al collega Aggravi.
Aggravi (LEGA VDA)
- Mi allineo anch'io all'aula, essendo
contento di una razionalizzazione del quadro e soprattutto, a
beneficio di chi al di fuori dell'aula non ha una visione completa,
della chiarezza che è stata fatta finalmente, perché questa mattina
durante l'ora di pausa abbiamo avuto, soprattutto per chi è un po'
fissato con i numeri come me, un momento di
défaillance
, in
quanto avevamo una riunione di maggioranza in cui mancavano dei
pezzi, perché avevamo da questa parte tre elementi che non
partecipavano a quella riunione. Le parole dette in questo momento
dal collega Restano non mi chiarificano, la comprensione di questa
situazione, perché mi dico: se una maggioranza è a diciotto e
mancano tre elementi, forse da una parte c'è un elemento di
razionalizzazione, ma dall'altro mi manca un elemento.
Sicuramente nelle comunicazioni del Presidente avrò la mia
risposta, ma credo che oggi l'elemento di dubbio che rimane è
proprio questo: stamattina erano in diciotto o erano in quindici?
Da questo punto di vista, se mancavano tre elementi nella riunione
di maggioranza, probabilmente non erano in diciotto.
Dalle ore 11:13 assume la presidenza il vicepresidente
Distort.
Distort (Presidente) -
Ha chiesto la parola la collega
Rini.
Rini (GM) -
In realtà non pensavo di intervenire su
questo, ma mi sembra opportuno fare un po' di chiarezza.
Innanzitutto ovviamente mi unisco anch'io: credo che in un momento
di indubbia confusione nel panorama politico generale, dove si va a
semplificare e a chiarire ci sia sempre un messaggio positivo e
quindi assolutamente, per quello che mi riguarda, questo aiuta,
come hanno ben ricordato i colleghi che mi hanno preceduta, a fare
chiarezza.
Mi preme chiarire, anche per chi ci ascolta e per chi con noi
collabora, la mia posizione che dentro quest'aula è una posizione
personale, mentre invece fuori da quest'aula è una posizione corale
di chi ha iniziato un percorso con me, di chi lo ha condiviso già
all'interno del movimento in cui sono stata eletta e poi ha seguito
dei passaggi diversi, che ho avuto già modo di spiegare e sui quali
non intendo ovviamente tornare, anche per non rubare altro tempo
prezioso a quest'aula.
Il gruppo di persone che con me porta avanti un progetto è
fermamente convinto della necessità di semplificare il quadro
politico. Per questo motivo, anche per una questione di chiarezza,
viste le continue notizie che emergono, noi presenteremo il nostro
progetto in maniera ufficiale venerdì 12 aprile, quindi la prossima
settimana. Da lì ci sarà una componente politica all'interno di
questo progetto, dei delegati che avranno proprio la delega e il
ruolo di parlare con le altre forze politiche, per trovare dei
punti d'incontro dove, ovviamente, ci sono gli ideali comuni.
Noi abbiamo in quest'aula - io e le persone che mi sono a fianco
- sostenuto questo progetto di maggioranza che, come è stato
ricordato, è un progetto non politico, ma amministrativo di governo
e noi ovviamente su questa posizione ci siamo. Ripeto, questo
passaggio servirà anche a chiarire le posizioni e ad avere anche
persone titolate che vanno a parlare con le segreterie dei
movimenti non a titolo personale, ma in maniera organizzata.
Non abuserei della parola autonomia. Io credo che tutti noi qui
siamo profondamente regionalisti, amiamo la nostra regione, la
Valle d'Aosta ce l'abbiamo nel cuore, la sua storia, la sua
cultura, ma mi permetterei di dire soprattutto il suo futuro. Con
questa ottica credo che si dovrà lavorare ed è questo lo spirito
che compone chi con me sta portando avanti questo percorso, quindi
mi sembrava giusto annunciarlo in questa che è la sede opportuna,
anche per fare chiarezza di dove siamo collocati.
Presidente -
Ha chiesto la parola il collega Vesan.
Vesan (M5S)
- Adesso mi trovo un po' stranito in
quest'aula, perché non capisco bene quali sono le regole per gli
interventi. Quindici giorni fa la presidente Rini ha lasciato
intervenire brevemente la collega Morelli impedendo qualunque
ulteriore dibattito, dicendo che la discussione non era prevista e
che non c'era ancora la formazione del gruppo. Adesso è arrivato un
foglio consegnato informalmente e immediatamente si apre tutto un
dibattito per decidere se l'Union Valdôtaine è di destra o di
sinistra.
Questo è un dibattito che esiste da secoli. È la famosa
posizione
ni gauche ni droite
, che poi veniva ribaltata ogni
volta che serviva un'alleanza a livello nazionale. Tale posizione
l'abbiamo già sopportata in quest'aula, credo, per un numero di
anni sufficiente. E il fatto che si formino i due gruppi degli
unionisti di destra e degli unionisti di sinistra è un'informazione
che non so veramente quanto possa interessare a chi segue il
Consiglio, né quanto possa interessare allo stesso Consiglio. Il
sospetto è che, essendo ormai prossime le elezioni europee, bisogna
fare delle dichiarazioni pubbliche per riuscire a ottenere
l'apparentamento con la forza nazionale di riferimento e che questa
volta, essendo un po' incerta la situazione, non siete riusciti
semplicemente a convergere su una sola forza politica, essendo in
questo momento, a livello nazionale, tutte e due un po' in
ribasso.
Una volta fatti gli auguri ai nuovi sette appartenenti a questo
gruppo, che detiene addirittura la maggioranza della Giunta e che
quindi immagino con questa composizione darà un nuovo sprint e un
nuovo orientamento a tutto il lavoro della maggioranza, confido che
possiamo proseguire con i lavori del Consiglio.
Presidente -
Ha chiesto la parola la collega Morelli.
Morelli (AV)
- Rapidamente, perché non era nostra
intenzione monopolizzare l'attenzione del Consiglio. La nostra è
semplicemente stata la formalizzazione di un atto annunciato.
Concordo quindi con il collega Vesan e lo ringrazio anche per gli
auguri di buon lavoro.
Non è un mistero per nessuno che a ottobre, esattamente l'8
ottobre 2018, diciotto consiglieri abbiano siglato un patto per una
nuova maggioranza, così come non è un mistero per nessuno che,
invece, il 16 novembre 2018 i movimenti ALPE, UVP, Union
Valdôtaine, Stella Alpina ed EPAV abbiano siglato un altro tipo di
documento, che va nel senso di un progetto politico autonomista.
Quindi non c'è nessuna contraddizione nel fatto che ci si sia
riuniti in quindici e poi in diciotto. Il collega Restano ha voluto
- anche un po' provocatoriamente, forse, ma è una provocazione
simpatica - mettere i puntini sulle i e definire quella che è la
loro posizione nell'arco costituzionale. Noi non abbiamo nessun
problema a definirci. Noi siamo autonomisti, federalisti,
progressisti sicuramente, ma insomma non abbiamo bisogno che gli
altri poi ci diano delle definizioni.
Presidente -
Ha chiesto la parola il collega Bertin.
Bertin (RC-AC)
- A dire il vero non avrei voluto
intervenire ma, visto che si è aperta tutta una discussione
politica su questa questione, lo faccio anch'io. Non mi piace,
anche perché da ex di qualcosa, poi alla fine sono sempre
discussioni spiacevoli.
Non mi stupisce la costituzione di questo nuovo gruppo, se non
per la tempistica, anche perché già in passato vi erano stati
alcuni tentativi in questo senso, ai quali peraltro mi ero un po'
opposto, perché... vabbè, per quanto mi riguarda, mi ero opposto!
Anche perché vorrei ricordare che ALPE, quando si è costituita
aveva degli obiettivi e delle prospettive diverse da quelle di
réunir
e
réussir
In questo senso oggi non si fa altro
che prendere atto di un cambiamento legittimo e anch'io auguro buon
lavoro al nuovo gruppo.
Presidente -
Ha chiesto la parola il collega
Gerandin.
Gerandin (MOUV')
- Sarò brevissimo. Per prima cosa voglio
sicuramente augurare buon lavoro a questo nuovo gruppo.
Alcune considerazioni. Abbiamo assistito oggi in aula a un mini
congresso di maggioranza che durava cinque minuti a testa. Penso
che interessi davvero poco ai valdostani. Se con questi interventi
si voleva fare chiarezza, penso che il valdostano sia ancora più
confuso di prima, perché è lecito cambiare idea in politica, ci
mancherebbe ancora, ma io non penso che nessun valdostano in questo
momento abbia bisogno di sentire le giustificazioni. Per cui, è
lecito questo percorso e auguri di buon lavoro, ci mancherebbe
ancora. Se quello che voleva uscire era il messaggio di una
maggioranza magari un po' litigiosa, ma che comunque nei numeri
c'era, penso che il messaggio chiarissimo che esce è che questa
maggioranza, che una volta era di 6+4+3+2+2+1, adesso probabilmente
è di 7+6+2, che non è neanche più maggioranza, per cui ci limitiamo
a quindici.
Anche perché quello che ha detto prima il collega Aggravi penso
che sia di una gravità assoluta! Penso sia legittimo che i
valdostani sappiano che, in quella che è stata la riunione di
maggioranza, chi era l'ospite sgradito erano i due presidenti - il
Presidente del Consiglio e il Presidente della Regione - e un
segretario dell'Ufficio di Presidenza. È corretto che lo sappiano i
valdostani. Immagino che se il futuro della Valle d'Aosta sarà
legato a un'azione amministrativa incisiva nell'interesse dei
valdostani, probabilmente bisognerà prendere atto che questi numeri
non esistono più, nel senso che tre figure apicali del nostro
ordinamento, il nostro Consiglio e il nostro esecutivo, erano
ospiti sgraditi nella riunione di maggioranza. Ne prendiamo atto
anche con dispiacere, perché, torno a dire, in questo momento...
L'ho sempre detto: se avete i numeri governate, se non avete i
numeri andate a casa! Andiamo a casa, scusate!
Dalle ore 11:23 assume la presidenza la presidente
Rini.
Rini (Presidente) -
La parola alla collega Spelgatti.
Spelgatti (LEGA VDA)
- Visto che si va avanti all'insegna
del politicamente corretto e tutti quanti stanno facendo gli auguri
per la nascita di questo nuovo gruppo, non posso astenermi nemmeno
io e il gruppo Lega dal fare anche noi gli auguri per questo nuovo
parto, per questo
nuovo
gruppo, per questo
nuovo
che
avanza, per questa
novità
che si è inserita all'interno del
Consiglio e del panorama politico valdostano, perché con queste
grandi novità sicuramente il futuro dei valdostani cambierà
completamente. Ci sono delle prospettive completamente differenti
rispetto a quelle degli ultimi quarant'anni di politica. Questo
cambio continuo di nomi e di casate in questo
tourbillon
, in
questa effervescenza che c'è! Noi facciamo sicuramente tanti,
tanti, tanti cari auguri.
Abbiamo serie difficoltà a comprendere questo modo di far
politica e di ragionare, perché noi siamo quadrati, abbiamo delle
idee, le portiamo avanti, lavoriamo per questo. Noi non riusciamo a
capire, ma sicuramente siamo noi che non siamo così aperti di
vedute come lo siete voi. Quindi tanti, tanti cari auguri per
questo nuovo che avanza.
Presidente -
Ha chiesto la parola l'assessore
Bertschy.
Bertschy (AV)
- Volevo semplicemente ringraziare i gruppi
Stella Alpina e Union Valdôtaine per non aver aderito così
velocemente, altrimenti il dibattito stamattina non si sarebbe più
fermato. Per tutto il resto, credo che interpretare le riunioni
degli altri, collega Gerandin, sia scorretto e soprattutto farlo
pubblicamente. Le riunioni politiche fanno parte dei gruppi di
maggioranza e credo che ne abbia fatte anche lei. Non ci oseremmo
mai dire che quando non vi riunite insieme come minoranza escludete
delle persone. Abbiamo delle appartenenze politiche e c'è una
federazione che sta andando avanti. Con i presidenti Fosson e Rini
c'è un rapporto di collaborazione politica e amministrativa. Niente
di più di tutto questo. Poi se lei vuole creare il caso, come piace
a lei, continui così! A noi non è che interessi molto tutto
questo.
La maggioranza fa un suo percorso. Che questa sia una
maggioranza che dibatte e che ha dei numeri limitati lo sappiamo
dall'inizio, ma la vostra non è che era tanto differente. Tra
l'altro non vediamo come potreste mettervi insieme per farne
un'altra! È evidente e sappiamo che lo scenario da settembre in
avanti sarà quello delle elezioni e ognuno si preparerà come meglio
può e come meglio crede. Però interpretare una riunione di
maggioranza e cercare anche di screditare la figura istituzionale
dei due presidenti, quando questo non è avvenuto, credo che sia
scorretto, collega Gerandin.
Poi se vogliamo tutte le volte...! E lo dico nel giorno in cui
abbiamo commemorato una persona che si è distinta per modo di fare,
modo di agire, modo di parlare e modo di comportarsi. Quindi, se
vogliamo recuperare anche un po' di dialogo con le persone, sono
preferibili interventi come quelli del collega Vesan, ironici ma
educati, piuttosto che cercare di fare di tutto un fatto
politico.
Presidente -
La parola al collega Aggravi.
Aggravi (LEGA VDA)
- Solo una battuta a seguito dei vari
interventi che sicuramente stanno chiarendo sempre di più i quadri
valdostani. Prima mi sono dimenticato e lo voglio fare adesso:
esprimere solidarietà ai due presidenti e in particolare al
Presidente della Regione, perché al di sotto del suo apice si sta
muovendo di tutto. Sicuramente, al di là dell'avversità politica,
in questo momento non ha una vita facile, ma ha una missione molto
complessa, e soprattutto ancora più complessa, ripeto, se a certe
riunioni purtroppo lui non era presente. Buon lavoro.
Presidente -
La parola al collega Gerandin.
Gerandin (MOUV')
- Solo una breve replica. Vede, collega
Bertschy, se ho detto qualcosa di inesatto mi corregga! Ho detto
qualcosa di inesatto? No. C'è stata una riunione in cui tre cariche
istituzionali non erano presenti. Io ho semplicemente detto questo.
Non ho aggiunto nulla di più, se non il fatto che mi ricordo una
dichiarazione dello stesso presidente Fosson che diceva: quando
probabilmente non avrò più i numeri farò le mie scelte.
Io esprimo semplicemente la mia preoccupazione, in quanto
valdostano, se con questa operazione, collega Bertschy, volete dare
un senso di solidità. Perché c'è un altro fatto politico: in questo
momento il nuovo gruppo è il gruppo di riferimento in questo
Consiglio. Avete sette eletti, al pari della Lega, per cui quello
che è stato il gruppo di riferimento della politica valdostana
negli anni, l'Union Valdôtaine, ormai è retrocessa al terzo gruppo
in questo Consiglio. È un fatto politico questo! Io non sono
entrato in una discussione politica, però da cittadino valdostano
la mia era esclusivamente una preoccupazione, perché se con questa
operazione volevate dare un segnale di solidità a questa
maggioranza, io ritengo che dopo questa riunione a fasi alterne, in
cui qualcuno è gradito e qualcuno lo è meno, io penso sia un segno
di debolezza. Ma lo dico come una preoccupazione per i valdostani e
non in segno di nessun tipo di polemica di alcun genere. Se ho
offeso qualcuno, ritiro quello che ho detto. Ho fatto solo
un'analisi politica in un momento di gravissima, penso, instabilità
politica, mancanza di decisioni e quant'altro.
Présidente -
A demandé la parole le collègue Nogara.
Nogara (AV)
- Sinceramente sono un po' allibito. Noi ci
siamo limitati a ratificare quello che avevamo detto nello scorso
Consiglio. Non so se dà fastidio. Adesso vedo che il consigliere
Gerandin, come al solito, lancia la bomba e poi se ne va. Siamo
abituati da anni a sentire che il consigliere Gerandin dice: I
valdostani devono sapere. I valdostani devono sapere quante volte
il consigliere Gerandin ha detto delle cose che non stavano né in
cielo né in terra e che non si sono avverate.
Voglio dire che abbiamo fatto questo gruppo perché - non so se
qualcuno si ricorda -è da quando siamo nati come Union Valdôtaine
Progressiste che cerchiamo di unire le forze progressiste,
autonomiste e chi parla più o meno la stessa lingua. Adesso non
andiamo nelle sottigliezze di sinistra, destra, centro, sopra,
sotto, eccetera! Noi vogliamo portare avanti un discorso
costruttivo. Sembra che questa cosa dia fastidio da morire. Ma che
cosa è cambiato? Abbiamo fatto un gruppo unico. A qualcuno può
piacere, a qualcuno può non piacere. Noi stiamo lavorando per
questo. Vedremo!
Poi il consigliere Gerandin è qua che fa i conti e dice: siete
in quindici, forse in sedici. Forse non si ricorda quando erano in
dieci loro e lui era seduto lì e non faceva una piega, non apriva
bocca! Forse queste cose bisognerebbe ricordarsele un po'. Non
voglio fare polemica, per carità, ma volevo solo spiegare quali
sono i nostri obiettivi. Il nostro obiettivo come Union Valdôtaine
Progressiste è sempre stato quello di riunire e raggruppare chi ha
le stesse sensibilità. Noi in questo momento, con alti e bassi,
come tutte le maggioranze, come tutte le minoranze, stiamo
lavorando e stiamo lavorando anche bene. Poi se a qualcuno dà
fastidio che siamo il vecchio, se a qualcuno dà fastidio che siamo
il nuovo - qui bisogna anche capire cos'è il vecchio e cos'è il
nuovo - io dico che forse ho già una certa età, però di testa
ragiono in un certo modo, posso essere nuovo, posso essere vecchio.
Qua ognuno la pensi un po' come vuole. Noi cerchiamo di andare
avanti per la nostra strada e di fare bene.
