Classificazione
ASSISTENZA SOCIALE
Politiche giovanili
ORDINE PUBBLICO - FORZE ARMATE
Pubblica sicurezza



Oggetto del Consiglio n. 3623 del 22 maggio 2024 - Resoconto
OGGETTO N. 3623/XVI - Interrogazione a risposta immediata:
"Azioni educative messe in atto per contrastare il ripetersi di
episodi di violenza tra i giovani".
Bertin (Presidente) -
Punto n. 5.03. Per l'illustrazione,
la parola al consigliere Manfrin.
Manfrin (LEGA VDA) -
Come quest'Aula saprà, purtroppo la
nostra regione è stata protagonista anche a livello nazionale
rispetto ad una rissa, sviluppatasi a Châtillon, dai contorni che
evidenziano chiaramente i tratti dell'aggressione tipica, con le
modalità del bullismo, addirittura ripresa con i telefonini e fatta
girare in maniera virale.
Quello che chiediamo qui è quali siano le azioni educative che
verranno messe in campo, perché il problema vero, che purtroppo
osserviamo, è che i responsabili, nonostante le conseguenze
giuridiche delle loro azioni, anche nei giorni successivi si sono
lasciati andare comunicando ai
social
una certa impunità,
anzi, rivendicano quasi di aver fatto delle azioni corrette. Leggo
frasi che sono state pubblicate da una parte di persone che si sono
rese responsabili del gesto che dicono cose tipo: "Inizio con il
dire che non eravamo in cinque o sei a picchiare quella ragazza ma
meno di cinque", quindi se è meno di cinque va bene...
"Io ho solo difeso il nome di un ragazzo e ho giurato che se non
nominava il suo nome, non alzavo le mani", quindi è colpa sua
perché non lo doveva nominare.
"Pensate così tanto a noi che l'abbiamo picchiata, ma a lei non
pensate che ha sparlato in giro di me alle altre ragazze e non
solo, alle amicizie che voleva rovinare? ".
Sono frasi di persone che non hanno capito che la gravità del
gesto - non leggo il resto, ovviamente - che hanno perpetrato e
soprattutto le modalità con le quali questo è stato purtroppo messo
in esecuzione.
Quindi, intervenire con azioni educative che possano da una
parte responsabilizzare e spiegare gli sbagli e dall'altra parte,
ovviamente, evitare che questi si ripetano, crediamo che sia
assolutamente necessario.
Presidente -
Per la risposta, la parola all'assessore
Jean-Pierre Guichardaz.
Guichardaz J. (FP-PD) -
In riferimento all'episodio da
voi riportato nelle premesse, preciso che si tratta di un fatto
molto grave - vedo che tale gravità non è stata poi così colta -,
che è già stato preso in carico dal Sindaco del territorio, il
quale ha provveduto ad organizzare un tavolo urgente per la
sicurezza in data 29 maggio, alla presenza dei rappresentanti del
mondo della scuola, delle Forze dell'ordine e delle politiche
sociali, al fine di confrontarsi su possibili azioni da mettere in
atto per contrastare il disagio giovanile e tutte quelle forme di
violenze e di rabbia che ne scaturiscono.
Quando si parla di disagio giovanile, si pensa al bullismo e al
cyberbullismo, ma non ci si può limitare ad identificare la vittima
e l'autore del gesto, occorre intervenire su tutti i soggetti che,
a vario titolo, hanno un ruolo educativo, quindi testimone,
genitore, insegnante, amici, psicologi, assistenti sociali sono
tutte figure con un ruolo potenzialmente decisivo per intercettare,
sostenere e interrompere un'azione fisicamente e psicologicamente
dolorosa.
Per tale motivo, è necessario realizzare azioni sinergiche di
prevenzione, di intervento precoce utilizzando la scuola come luogo
privilegiato di tali azioni.
Il tavolo tecnico permanente "Legalità e intergenerazionalità"
risponde a quest'esigenza; in diverse occasioni abbiamo evidenziato
come i trattamenti più efficaci per le condotte antisociali
riguardano lo sviluppo di competenze emotive relazionali attraverso
attività educative che iniziano precocemente, sin addirittura dalla
scuola dell'infanzia, e promuovono il benessere degli alunni,
autostima, autoefficacia, resilienza eccetera, mediante
potenziamento di abilità, come la capacità di autoregolazione delle
emozioni, di definizione di obiettivi personali, di
problem
solving
e di abilità relazionale, le cosiddette "soft skill",
che fanno parte integrante, tra l'altro, del curricolo scolastico
da qualche tempo.
Gli interventi più efficaci per la prevenzione e la cura del
bullismo sono sostanzialmente gli stessi che per gli altri tipi di
disagio giovanile.
Un primo importante traguardo raggiunto è rappresentato dalle
disposizioni normative contro il fenomeno del cyberbullismo con la
legge 29 maggio 2017 n. 71 recante "Disposizioni a tutela dei
minori per la prevenzione e il contrasto del fenomeno del
cyberbullismo", e oltre alla suddetta legge, che ha previsto la
figura obbligatoria del referente per il bullismo in ogni
istituzione scolastica e la costituzione di un
team
antibullismo, sono da citare anche le linee di orientamento del
2021 per la prevenzione e il contrasto del bullismo e del
cyberbullismo.
Siamo ora in attesa della preannunciata nuova legge sul bullismo
e cyberbullismo che preveda, tra gli altri, percorsi rieducativi,
un codice di condotta e un servizio di sostegno psicologico a
scuola.
Ricordo a tal proposito che alle nostre scuole, proprio a
partire dal periodo Covid, sono state assegnate risorse
ad
hoc
per contribuire alla realizzazione di progetti di supporto
psicologico rivolto agli alunni, al personale scolastico e alle
famiglie.
È nostra intenzione potenziare questo progetto di sportello
psicologico, incrementando le risorse da destinare alle scuole e
prevedendo anche una sperimentazione pluriennale che coinvolga più
Assessorati sul tema della prevenzione del bullismo, del mondo
della scuola e nel mondo sportivo.
Presidente -
Per la replica, la parola al consigliere
Manfrin.
Manfrin (LEGA VDA) -
Grazie Assessore per la sua
risposta.
Attendiamo con ansia quello che sarà l'esito del tavolo di
confronto del 29 maggio. Non l'ha fatto nel primo passaggio - lo ha
forse fatto
en passant
e vorrei avere delle rassicurazioni
-, ci auguriamo che vengano coinvolti anche i genitori; in alcuni
casi, soprattutto in questo caso, da parte di qualche genitore la
condotta non è stata proprio "lineare", chiamiamola così: riteniamo
che sia assolutamente necessario intervenire. Ma io, da quelle che
sono le espressioni e anche le minacce che vengono formulate, per
esempio, ad un ragazzo che era presente e gli vengono formulate in
maniera privata sui
social
proprio da alcuni autori di
quest'aggressione, credo che sfugga parecchio il concetto della
gravità dei fatti.
Mi auguro che possa essere un intervento risolutivo, ma questo
non è che la spia di un allarme che ci deve preoccupare tutti.
Il bullismo purtroppo c'è, le aggressioni si ripetono e se non
si metterà un freno, evidentemente ci sarà
un'
escalation
.
