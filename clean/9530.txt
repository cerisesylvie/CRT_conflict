Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 610 del 21 giugno 1989 - Resoconto
OGGETTO N. 610/IX - Ratifica di deliberazioni adottate dalla
Giunta regionale in via d'urgenza.
Oggetto n. 3582 in data 7 aprile 1989: Società Lino S.p.A.
- Concessione di immobili per attività produttiva - Approvazione
dello schema di convenzione.
Presidente: Comunico che per questo provvedimento
c’è il parere favorevole della III
Commissione.
Ha chiesto di parlare il Consigliere Mafrica, ne ha facoltà.
Mafrica (PCI)
: Intervengo per un chiarimento, perchè può
darsi che ci sia un errore nella stesura del testo. Si dice che la
società deve garantire l’occupazione complessiva di
almeno dieci unità assunte con la seguente modalità: nove entro il
31.12.89, dieci entro il 31.12.90. Mi sembra strano che si conceda
un anno per un’unità...
Quindi sono dieci e non diciannove.
Presidente
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 26
Il Consiglio approva all’unanimità
***
Si dà atto che alle ore 11,58 assume la Presidenza il
Presidente BICH.
***
Oggetto n. 3639 in data 7 aprile 1989: Società Enrietti
S.p.A. - Concessione di immobili per attività produttiva -
Approvazione dello schema di convenzione.
Presidente: Ha chiesto di parlare il Consigliere Riccarand,
ne ha facoltà.
Riccarand (NS)
: Vorrei chiedere
all’Assessore se può fornire qualche elemento di
illustrazione rispetto a questa convenzione con la società
Enrietti, in particolare per quanto riguarda
l’occupazione, perchè qui si dice che la Regione si
impegna
"a concedere in comodato per la durata di cinque anni
gli immobili descritti in premessa, che verranno realizzati sulla
base di un progetto concordato fra le parti, ecc."
, e che la
società si impegna
"a garantire (....)
l’occupazione di almeno 103
unità,
incrementandole di 25 unità entro tre anni dalla data di inizio
dell’attività produttiva nei fabbricati che formano
oggetto della presente convenzione".
Vorrei sapere quanti sono adesso i dipendenti della Enrietti a
Hône e da quale incremento occupazionale sono accompagnati questi
due nuovi fabbricati che noi realizziamo.
Ci sono poi due cose di questa convenzione che sono da
correggere, su cui chiedo che venga studiato un emendamento. In
pratica costruiamo due fabbricati a spese della Regione, sul
terreno della Enrietti, e quest'ultima costituisce diritto di
superficie a favore della Regione; però attenzione che qui al punto
2.1. noi ci impegnamo a costruire questi due immobili senza fissare
nessun tetto di onere a carico della Regione, cosa che abbiamo
sempre fatto in tutte le altre convenzioni. Noi dobbiamo stabilire,
al termine del punto 2.1., un onere massimo a carico della Regione
e dire, ad esempio, che esso non potrà superare
l’importo di lire due miliardi e mezzo, perchè
questa è la previsione di spesa che si fa nella premessa.
Se poi questa previsione di spesa diventa di 5 o 10 miliardi,
questo, su un terreno che è di proprietà della Enrietti, per un
fabbricato che diamo in comodato gratuito per cinque anni alla
Enrietti, non è accettabile. Noi dobbiamo garantirci e dobbiamo
indicare qual è l’onere massimo a carico della
Regione.
Propongo pertanto di aggiungere al termine del punto 2.1. che
l’onere a carico della Regione non potrà superare
l’importo di 2 miliardi e cinquecento milioni, in
modo che sappiamo che quella è la cifra che ci aspetta.
L’altra cosa che qui manca, e che in genere
c’è nelle convenzioni, riguarda gli impegni di
investimento della società. In genere in tutte le convenzioni sono
specificati gli impegni della società nel settore
dell’occupazione, degli investimenti; qui manca un
punto in cui si dice quale somma la società si impegna ad
investire. Dobbiamo invece chiedere che un minimo di investimenti
sia in convenzione, per cui si tratta di aggiungere ai punti della
società un punto in cui la società si impegna ad effettuare
investimenti per un certo minimo.
Chiederei di effettuare queste due modifiche alla
convenzione.
Presidente
: Ha chiesto di parlare
l’Assessore all’Industria, Commercio,
Artigianato e Trasporti Lanivi, ne ha facoltà.
Lanivi (ADP): Queste richieste sono superflue in questo senso:
al punto 2.1. si fa riferimento espressamente a quanto è detto in
premessa. Il punto 2.1. dice: "
concedere alla società in
comodato per la durata di cinque anni decorrenti dalla data di
consegna, anche provvisoria, gli immobili descritti in premessa,
che verranno realizzati sulla base di un progetto concordato fra le
parti"
. Nelle premesse è detto che
"La Regione intende
realizzare (...) due fabbricati per una superficie totale di circa
3.350 mq., con una previsione di spesa di lire
2.500.000.000".
Questi sono i punti di riferimento e l’impegno
della Regione.
Per quanto riguarda gli occupati, il discorso è di questo tipo:
i 25 posti segnalati qui sono aggiuntivi rispetto
all’attuale occupazione, o almeno a quella operante
al momento della stesura di questa convenzione che era intorno alla
cifra qui citata, di 103 unità. Le 25 unità sono quindi aggiuntive
rispetto al volume occupazionale, che è superiore in questo momento
alle 103 unità, e che potrò fornire in giornata al Consigliere.
Per quanto riguarda gli investimenti, questa convenzione con
l'Enrietti ha come oggetto non la richiesta di un mutuo per
realizzare gli investimenti, ma la realizzazione del fabbricato e
la concessione in questi termini, senza che vi siano richieste di
finanziamento per gli investimenti, che saranno realizzati a cura
dell’imprenditore stesso.
Adesso, se vogliamo conoscere dall’imprenditore
quale sarà il volume degli investimenti, questo glielo possiamo
chiedere; ma non può entrare in una convenzione un impegno che
l’imprenditore stesso si assume per completare ed
adeguare il suo assetto aziendale alle esigenze produttive e
commerciali che ha in questo periodo.
Ritengo che con questi chiarimenti la convenzione possa restare
così com’è, non per amore di mantenere tale e quale
la convenzione, ma perchè queste cose sono chiaramente indicate
nella convenzione stessa.
Presidente
: Ha chiesto di parlare il Consigliere
Riccarand, ne ha facoltà.
Riccarand (NS)
: A mio avviso, così com’è
formulato il punto 2.1. non garantisce affatto che la spesa della
Regione non superi i 2,5 miliardi: si fa una previsione di 2,5
miliardi, ma se poi viene a costare 5 miliardi questi saranno tutti
a carico della Regione.
Secondo me è fondamentale specificare, come abbiamo messo in
tutte le altre convenzioni, l’onere a carico della
Regione.
Chiedo al Presidente del Consiglio di formalizzare
l’emendamento.
Per quanto riguarda l’occupazione, anche qui non
è chiaro; bisogna specificare che si tratta di garantire
l’occupazione, incrementandola di ulteriori 25
unità.
Qui dice:
"garantire nello stabilimento di Hône
l’occupazione di almeno 103 unità"
e non è
scritto da nessuna parte che sono gli attuali occupati.
Interviene fuori microfono l’Assessore
Lanivi.
Va bene; incrementandola di ulteriori 25 unità, in modo che si
sappia che sono 128 le unità lavorative che ci proponiamo di avere
quando entrerà in vigore la convenzione.
Presidente
: Do lettura degli emendamenti presentati dal
Consigliere Riccarand; al punto 2.1. della convenzione aggiungere:
"
L’onere a carico della Regione non potrà
superare l’importo di lire due miliardi e
cinquecento milioni"
. Al punto 1.2, aggiungere al secondo rigo,
dopo le parole "
garantire, negli stabilimenti di Hône,
l’occupazione di", "ulteriori 25 unità", al posto di
"almeno 103 unità".
Ha chiesto di parlare il Consigliere Riccarand, ne ha
facoltà.
Riccarand (NS)
: Per quanto riguarda
l’onere a carico della Regione, leggo la
deliberazione di Giunta n. 2225 del 3.3.89 che riguarda la società
Lys Fusion:
"Interventi per l’insediamento e il
finanziamento di attività produttive in Comune di Hône,
approvazione dello schema di convenzione.
La Regione si impegna a:
2.1. concedere alla società gli immobili che saranno realizzati
nella regione di Hône sull’area ex Besso, in
comodato per la durata di cinque anni ... l’onere a
carico della Regione per la costruzione di fabbricati e dei
relativi impianti fissi non potrà superare l’importo
di lire 3 miliardi 500 milioni".
Perchè mettiamo l’onere in questa convenzione, e
lo mettiamo in tutte quelle che hanno queste caratteristiche, e non
lo mettiamo in questa? Tanto più che in questo caso costruiamo il
fabbricato su un terreno di proprietà della Enrietti.
In questa convenzione, di cui ho dato lettura, esiste
l’impegno della società ad effettuare investimenti
in beni strumentali per un importo di lire 4 miliardi 500 milioni.
Gli impegni di investimento per la Enrietti invece non compaiono,
quindi insisto perchè questo onere massimo a carico della Regione
venga esplicitato nella deliberazione.
Per quanto riguarda l’altro punto, propongo di
aggiungere dopo le parole
"incrementandola di"
e prima delle
parole
"25 unità"
, le parole
"ulteriori"
, in modo che
sia chiaro che l’occupazione che vogliamo è di 103
unità più 25, cosa che per come è scritto adesso non è chiara.
Presidente
: Ha chiesto di parlare
l’Assessore all’Industria, Commercio,
Artigianato e Trasporti Lanivi, ne ha facoltà.
Lanivi (ADP)
: Propongo che su questi emendamenti le forze
di maggioranza si astengano con queste motivazioni.
Per quanto riguarda l’occupazione, dopo le
precisazioni che ho fatto ritengo che fare delle aggiunte sia del
tutto superfluo. Dire l’occupazione di almeno 103
incrementando di 25 unità entro i tre anni dalla data di inizio
dell’attività dà l’indicazione non
del numero totale ma del minimo.
Sull’altra parte è evidente che il concetto dei
2,5 miliardi è detto nelle premesse. Le variazioni rispetto ad
altre convenzioni dipendono dal fatto che qui
l’operazione è esclusivamente di costruzione di un
fabbricato e non comporta erogazione di finanziamenti ulteriori a
favore dell’impresa per realizzare
quest’opera. Il collegamento fra il punto 2.1. e le
premesse, e quindi la volontà della Giunta regionale di concedere
quel fabbricato, di cui è indicata la dimensione e la previsione di
spesa, ritengo sia sufficiente a tranquillizzare il Consiglio.
Presidente
: Pongo in votazione
l’emendamento del Consigliere Riccarand al punto
1.2. della convenzione, che recita:
Aggiungere al secondo rigo:
"ulteriori 25 unità".
ESITO DELLA VOTAZIONE
Presenti: 28
Votanti: 5
Favorevoli: 5
Astenuti: 23 (Agnesod, Aloisi, Andrione, Beneforti, Bich, Faval,
Fosson, Lanièce, Lanivi, Limonet, Louvin, Maquignaz, Marcoz,
Mostacchi, Pascale, Perrin, Rollandin, Stévenin, Trione, Vallet,
Vesan, Viérin e Voyat)
Il Consiglio non approva
Presidente
: Pongo in votazione
l’emendamento del Consigliere Riccarand al punto
2.1. della convenzione, che recita:
Aggiungere: "L’onere a carico della Regione
non potrà superare l’importo di lire due miliardi e
cinquecento milioni".
ESITO DELLA VOTAZIONE
Presenti: 28
Votanti: 5
Favorevoli: 5
Astenuti: 23 (Agnesod, Aloisi, Andrione, Beneforti, Bich, Faval,
Fosson, Lanièce, Lanivi, Limonet, Louvin, Maquignaz, Marcoz,
Mostacchi, Pascale, Perrin, Rollandin, Stévenin, Trione, Vallet,
Vesan, Vierin e Voyat)
Il Consiglio non approva
Presidente: Pongo in votazione la ratifica della deliberazione
in oggetto:
ESITO DELLA VOTAZIONE
Presenti: 28
Votanti: 27
Favorevoli: 27
Astenuti: 1 (Riccarand)
Il Consiglio approva
Oggetto n. 3735 in data 13 aprile 1989: Lavori di
sistemazioni idrauliche fondamentali del bacino della Valle
d’Aosta "Lotto 8 - Dora Baltea" - Approvazione
perizia di variante tecnica e suppletiva - Approvazione ed impegno
di spesa - Approvazione di nuovi prezzi.
Presidente: Pongo in votazione la ratifica della deliberazione
in oggetto:
ESITO DELLA VOTAZIONE
Presenti: 28
Votanti: 27
Favorevoli: 27
Astenuti: 1 (Riccarand)
Il Consiglio approva
Oggetto n. 4469 in data 5 maggio 1989: Società Conner
Peripherals Europe S.p.A. - Modificazione della convenzione
stipulata in esecuzione della deliberazione della Giunta regionale
n. 5936, del 17 giugno 1988.
Presidente
: Ha chiesto di parlare il Consigliere Mafrica,
ne ha facoltà.
Mafrica (PCI)
: Vorrei che ci fosse qualche chiarimento
sulle motivazioni che hanno portato a fare queste precisazioni nei
rapporti fra la Regione e la Conner.
Avevamo presentato una mozione ed abbiamo ricevuto ancora
recentemente documenti da parte delle organizzazioni sindacali
della Lexicon, che lasciano delle perplessità rispetto alla reale
intenzione della Conner di procedere ad un effettivo insediamento
di una certa dimensione.
Vorremmo avere da parte dell’Assessore
chiarimenti sul senso di questa modifica e qualche notizia rispetto
a quale sarà l’assetto finale
dell’occupazione, perchè il discorso vale poi in
parte per la Ellelys. Noi facciamo delle convenzioni in cui diciamo
che la manodopera valdostana è tot e non precisiamo il numero
complessivo quando si tratta di addetti che provengono da una
fabbrica esistente altrove. Ora, il futuro produttivo di
un’azienda dipende dalla sua struttura occupazionale
complessiva, perchè il bilancio dell’azienda, il
posto del lavoro non dipendono solo dagli stipendi pagati alla
manodopera valdostana, ma dipendono da questo complesso. Trovo che
non sia vantaggioso per la Regione avere convenzioni che lasciano
indeterminato il numero degli addetti, che lasciano alla
controparte la possibilità di avere, per ragioni sue (che potranno
anche essere valide dal punto di vista della Olivetti o della
Conner), un margine di manovra rispetto alle dimensioni finali
dell’occupazione nell’azienda che
viene in Valle d’Aosta.
Presidente
: Ha chiesto di parlare il Consigliere
Riccarand, ne ha facoltà.
Riccarand (NS)
: Questa modifica alla convenzione fra
Regione e Conner mi lascia molto perplesso. Nella convenzione la
Regione si impegnava a mettere a disposizione uno stabilimento, a
concedere tutta una serie di mutui ecc., in compenso la Conner si
impegnava ad assumere 160 unità locali, di cui 150 operai, e si
impegnava ad attuare una serie di investimenti, fra cui macchine ed
attrezzature per 12 miliardi e sviluppo di nuovi prodotti per 8
miliardi. I mutui della Regione venivano dati sulla base e in
rapporto a questi investimenti.
Con questa modifica, invece di dare i finanziamenti in
proporzione agli investimenti, prevediamo che il finanziamento
possa essere concesso non solo in base a questi investimenti, ma
anche in base ad apporti di rami di azienda. Fra
l’altro si dice: ad apporti di rami di azienda
"indipendentemente dal pagamento degli eventuali debiti
accollati alla società acquirente sulla base della situazione
patrimoniale presa in considerazione"
. In pratica, se la Conner
acquisisce la Lexicon, ed è l’argomento di cui si
parla in premessa, noi calcoliamo come investimenti della Conner
questa acquisizione della Lexicon, però al netto dei debiti della
Lexicon. E’ un meccanismo per cui noi valutiamo
soltanto quello che c’è di patrimonio della Lexicon,
senza considerare il debito di questa società. Ma poi questo debito
su chi ricade?
Noi li consideriamo come investimenti a tutti gli effetti e li
finanziamo con dei nostri mutui, non sulla base di investimenti
reali, ma sul passaggio di patrimonio da un’azienda
all’altra.
Vorrei capire meglio questo punto.
Presidente
: Ha chiesto di parlare
l’Assessore all’Industria, Commercio,
Artigianato e Trasporti Lanivi, ne ha facoltà.
Lanivi (ADP)
: Rispondo prima alle richieste di
informazioni avanzate dal Consigliere Mafrica. Ho incontrato
proprio adesso i rappresentanti della americana Conner che erano in
visita a Pont-Saint-Martin e che hanno fatto un salto in Regione.
Premetto che entro la fine di questo mese gli assunti alla Conner,
quindi prima del trasferimento dell’azienda in Valle
d’Aosta, arriveranno a 60; 40 sono già assunti, 20
entreranno in questi giorni. Entro la fine di
quest’anno gli assunti alla Conner, residenti in
Valle d’Aosta, raggiungeranno il numero di 100.
Proporrei, dal momento che le mie parole potrebbero sembrare
dettate da chissà quali interessi, anche in questo caso concordando
una data con i responsabili dell’azienda, di avere
un quadro completo, perchè cose già dette in questa sala pare non
abbiamo un grande successo. Ancora adesso
l’azionista americano ha ribadito
l’assoluto interesse dell’azienda per
questo stabilimento di Pont-Saint-Martin. Fra parentesi, le
procedure anche per l’appalto sono a buon punto e -
mi corregga se sbaglio l’Assessore ai Lavori
Pubblici - il 18 luglio apriremo le buste per procedere alla
realizzazione dello stabilimento Conner nell’area ex
Ilssa Viola di Pont-Saint-Martin.
Per quanto riguarda invece le considerazioni del Consigliere
Riccarand, questa modificazione va esattamente nel senso delle
preoccupazioni da lui avanzate, cioè intanto la convenzione non
prendeva in esame un particolare istituto, una particolare forma
che si chiama cessione di ramo di azienda. La modifica vuol dire
semplicemente questo: noi finanzieremo i macchinari peritati dalla
Finaosta. E’ stata inserita questa modifica per
tutelare gli interessi della Regione, per evitare che cessione di
ramo di azienda voglia dire accollarsi parzialmente o totalmente
oneri passivi o passività del ramo di azienda oggetto di acquisto.
In questo caso la precisazione è che saranno oggetto di
finanziamento i macchinari peritati dalla Finaosta. Questa è la
garanzia ed è una precisazione che ci è stata richiesta dalla
Finaosta, che abbiamo risolto in questi termini.
Presidente
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 26
Votanti: 21
Favorevoli: 21
Astenuti: 5 (Chenuil, Dolchi, Mafrica, Riccarand e Tonino)
Il Consiglio approva
Oggetto n. 4728 in data 12 maggio 1989: Lavori di
costruzione di un ulteriore tronco di muri di sostegno lungo la
strada comunale di Chevrère in Comune di Champdepraz - Approvazione
di perizia suppletiva - Approvazione ed impegno di spesa - Proroga
alla data di ultimazione lavori.
***
Si dà atto che durante la ratifica del presente oggetto si
assenta l’Assessore Angelo LANIECE.
***
Presidente
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all’unanimità
Oggetto n. 4742 in data 12 maggio 1989: Lavori di
pavimentazione in conglomerati bituminosi di strade comprese nel
lotto no 3/1987 - Approvazione di perizia suppletiva - Approvazione
ed impegno di spesa.
Presidente
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 27
Votanti: 26
Favorevoli: 26
Astenuti: 1 (Riccarand)
Il Consiglio approva
Oggetto n. 4836 in data 18 maggio 1989:
Concessione di
contributi ad associazioni Pro-Loco della Regione per
l’incremento turistico locale.
Presidente
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all’unanimità
Oggetto n. 4886 in data 18 maggio 1989:
Disposizioni
per l’utilizzo del centro regionale di trattamento
dei rifiuti solidi urbani ed assimilabili sito in Comune di
Brissogne e per la gestione transitoria
dell’attività di smaltimento dei rifiuti solidi
urbani tramite la società ECOFIN s.r.l. di Nus.
Presidente
: Ha chiesto di parlare il Consigliere Mafrica,
ne ha facoltà.
Mafrica (PCI)
: Vorrei chiedere per quale ragione ancora
non si è riusciti ad arrivare alla conclusione della
formalizzazione degli atti, per cui si procede ad una
autorizzazione provvisoria, e fino a quando tale autorizzazione
durerà.
Presidente
: Ha chiesto di parlare
l’Assessore alla Sanità e Assistenza Sociale
Lanièce, ne ha facoltà.
Lanièce (DC)
: La durata va dal 1° luglio al 31 dicembre
1989, questo anche per fare un collaudo pratico della struttura, in
attesa di completare la documentazione per la nuova società con
partecipazione della Regione. Questo anche in previsione del fatto
che le due autorizzazioni della discarica di Pontey e quella stessa
di Brissogne scadono rispettivamente il 30 giugno e il 31
luglio.
Presidente
: Ha chiesto di parlare il Consigliere
Riccarand, ne ha facoltà.
Riccarand (NS)
: La domanda che giustamente poneva il
Consigliere Mafrica era, visto che la legge che istituiva la Valeco
è del 10 agosto 1987 e che da allora sono passati due anni, come
mai in due anni non si è riusciti a formalizzare....
(Interviene, fuori microfono, il Presidente della
Giunta)
Questo l’ho capito, ma quello che risulta strano
è che ci vogliano due anni per costituire una società. Prendiamo
atto di questi ritardi, per cui abbiamo da più di un anno un
compattatore concluso, che è lì che non si può utilizzare, abbiamo
una società prevista da una legge di due anni fa, che ancora non è
stata costituita, e adesso andiamo ad una gestione transitoria,
sperando che entro la fine dell’anno finalmente
questa società sia a posto.
Presidente
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all’unanimità
Oggetto n. 4919 in data 18 maggio 1989: Concessione di un
contributo straordinario per la partecipazione alla fiera SIAE 1988
di Bologna alla ditta Nuova Rock S.p.A. di Saint-Vincent -
Approvazione e liquidazione di spesa.
Presidente
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all’unanimità
Oggetto n. 4987 in data 26 maggio 1989:
Concessione e
liquidazione di contributi regionali a favore di consorzi di
miglioramento fondiario per il pagamento di quote a fronte di mutui
ai sensi della legge 910 del 27.10.1966, per il 1° semestre
1989.
Presidente
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all’unanimità
O
ggetto n. 5049 in data 26 maggio 1989:
Concessione di
un contributo all’Associazione Nazionale Alpini
nelle spese sostenute per l’organizzazione del 23°
Campionato Nazionale A.N.A. di slalom gigante - Approvazione e
liquidazione di spesa.
Presidente
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all’unanimità
Oggetto n. 5053 in data 26 maggio 1989:
Approvazione
ed impegno di spesa per l’ultimazione degli scavi
archeologici sul terreno di proprietà Beteind ad occidente del
giaci-mento megalitico di Saint-Martin de Corléans, in Aosta -
Esecuzione dei lavori in economia diretta.
Presidente
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all’unanimità
Oggetto n. 5062 in data 26 maggio 1989:
Approvazione
ed impegno di spesa per l’esecuzione di alcuni
interventi a carattere straordinario ed ordinario nonchè acquisto
di materiali per il laboratorio di restauro e i magazzini
ar-cheologici siti presso il capannone di Quart, località
Teppex.
Presidente
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all’unanimità
Oggetto n. 5063 in data 26 maggio 1989:
Approvazione
ed impegno di spesa per la conclusione delle indagini archeologiche
nell’ambito del complesso forense in Aosta -
Esecuzione dei lavori in economia diretta.
Presidente
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all’unanimità
Oggetto n. 5165 in data 26 maggio 1989: Attuazione del programma
delle attività di formazione professionale per personale da adibire
alla costruzione dell’autostrada Aosta-Monte Bianco
da realizzarsi nell’anno 1989, ai sensi della legge
regionale 5 maggio 1983, n. 28 - Corso Addestramento Professionale
per Ragionieri.
Presidente
: Ha chiesto di parlare il Consigliere
Riccarand, ne ha facoltà.
Riccarand (NS
): Spendiamo circa un miliardo per questi
corsi di formazione professionale per personale che dovrebbe essere
poi assunto dalle imprese che lavorano
sull’autostrada del Monte Bianco.
Volevo sapere, intanto, se questi corsi già sono iniziati, se
gli iscritti corrispondono ai numeri che si trovano nella
deliberazione e che garanzie abbiamo che queste persone che
frequentano questi corsi siano poi effettivamente assunte. Mi
chiedo anche a cosa serva un corso di formazione per dieci
ragionieri per queste imprese.
Presidente
: Ha chiesto di parlare
l’Assessore ai Lavori Pubblici Fosson, ne ha
facoltà.
Fosson (DC)
: Questi corsi erano stati già previsti da
programmi elaborati precedentemente, quindi queste deliberazioni
sono conclusive di tutto un iter. I corsi sono iniziati i primi di
giugno, i numeri indicati sono quelli corrispondenti. Tutti coloro
che hanno fatto domanda sono stati soddisfatti nella richiesta di
essere ammessi al corso di formazione professionale.
Non ci sono stati problemi per i geometri o per le altre figure
professionali, mentre ci sono stati alcuni problemi per i
ragionieri là dove la richiesta delle imprese era inferiore di una
certa quantità rispetto alle richieste degli interessati. Per
questo è stato fatto in modo che tutti gli interessati potessero
accedere al corso di formazione professionale.
Abbiamo chiesto esplicitamente alle imprese di ampliare un
pochino il loro organico ed abbiamo avuto una risposta favorevole.
Effettivamente i ragionieri servono per la contabilità nei
cantieri: ci sono le paghe, c’è tutta una serie di
operazioni che le imprese devono compiere.
Posso dire che per quello che riguarda tutte le figure
professionali, tutti avranno un posto nelle imprese, perché così è
previsto, così abbiamo valutato insieme alle imprese. Ci sarà
qualche problema per i ragionieri, perchè effettivamente tutti
fanno il corso di formazione professionale, ma non tutti potranno
essere assunti nelle imprese.
C’è questa valutazione positiva però da fare: le
imprese (mi riferisco alle imprese in generale) hanno "fame" di
ragionieri che abbiano un minimo di esperienza. Sono convinto - ed
è una convinzione che abbiamo maturato nella Commissione composta
dai rappresentanti delle imprese, dai rappresentanti
dell’ufficio del lavoro, dall’ufficio
della programmazione e della formazione professionale - che tutti
quelli che usciranno dal corso di formazione professionale e che
non saranno stati assunti dalle imprese che operano
nell’autostrada, saranno facilitati nel trovare un
posto di lavoro in altre imprese di qualsiasi tipo esse siano.
C’è effettivamente necessità di ragionieri con un
minimo di preparazione.
Presidente
: Ha chiesto di parlare il Consigliere Mafrica,
ne ha facoltà.
Mafrica (PCI)
: Vorrei sapere se la Giunta è in grado di
fornirmi i dati sulla occupazione aggiuntiva nel settore delle
costruzioni, determinata dall’avvio dei lavori
dell’autostrada, e sulla parte di questa occupazione
che riguarda mano d’opera valdostana. Vorrei sapere
ancora se esiste qualche verifica della Giunta rispetto alla
soluzione dei problemi logistici che riguardano i lavoratori
provenienti da fuori della Valle d’Aosta.
Presidente
: Ha chiesto di parlare
l’Assessore ai Lavori Pubblici Fosson, ne ha
facoltà.
Fosson (DC)
: Al momento non sono in grado di disporre di
dati esatti, ma li farò sicuramente pervenire; posso però dare una
sensazione. In effetti le richieste delle imprese superano
abbondantemente la disponibilità della mano d’opera,
a partire dai geometri fino a tutte le altre figure professionali,
salvo che per il caso dei ragionieri. Mi riferisco ad un caso
specifico: 40 minatori richiesti, uno che ha fatto domanda.
Non appena ci saranno dei dati precisi, sarà nostra cura farli
pervenire.
Presidente
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 28
Votanti: 28
Favorevoli: 27
Contrari: 1
Il Consiglio approva
Oggetto n. 5166 in data 26 maggio 1989:
Attuazione del
programma delle attività di formazione professionale per personale
da adibire alla costruzione dell’autostrada
Aosta-Monte Bianco da realizzarsi nell’anno 1989, ai
sensi della legge regionale 5 maggio 1983, n.28 - Corso
Addestramento Professionale per Geometra.
Presidente
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all’unanimità
Oggetto n. 5167 in data 26 maggio 1989:
Attuazione del
programma delle attività di formazione professionale per personale
da adibire alla costruzione dell’autostrada
Aosta-Monte Bianco da realizzarsi nell’anno 1989, ai
sensi della legge regionale 5 maggio 1983 n. 28 - Corso
Addestramento Professionale per Elettricisti.
Presidente
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 28
Votanti: 28
Favorevoli: 27
Contrari: 1
Il Consiglio approva
Oggetto n. 5168 in data 26 maggio 1989:
Attuazione del
programma delle attività di formazione professionale per personale
da adibire alla costruzione dell’autostrada
Aosta-Monte Bianco da realizzarsi nell’anno 1989, ai
sensi della legge regionale 5 maggio 1983 n. 28 - Corso
Addestramento Professionale per Autisti.
Presidente: Pongo in votazione la ratifica della deliberazione
in oggetto:
ESITO DELLA VOTAZIONE
Presenti: 28
Votanti: 28
Favorevoli: 27
Contrari: 1
Il Consiglio approva
Oggetto n. 5169 in data 26 maggio 1989:
Attuazione del
programma delle attività di formazione professionale per personale
da adibire alla costruzione dell’autostrada
Aosta-Monte Bianco da realizzarsi nell’anno 1989, ai
sensi della legge regionale 5 maggio 1983, n. 28 - Corso
Addestramento Professionale per Meccanico.
Presidente
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 28
Votanti: 28
Favorevoli: 27
Contrari: 1
Il Consiglio approva
Oggetto n. 5170 in data 26 maggio 1989:
Attuazione del
programma delle attività di formazione professionale per personale
da adibire alla costruzione dell’autostrada
Aosta-Monte Bianco da realizzarsi nell’anno 1989, ai
sensi della legge regionale 5 maggio 1983, n. 28 - Corso
Addestramento Professionale per Carpentiere-Muratore.
Presidente
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 28
Votanti: 28
Favorevoli: 27
Contrari: 1
Il Consiglio approva
Oggetto n. 5294 in data 2 giugno 1989:
Approvazione ed
impegno della spesa di lire 100.000.000= per
l’esecuzione di lavori di restauro del campanile
della Chiesa parrocchiale di Verrayes - Esecuzione dei lavori in
economia diretta.
Presidente
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all’unanimità
Oggetto n. 5305 in data 2 giugno 1989:
Concessione di un
contributo di lire 40.000.000= alla Società delle Guide di
Courmayeur per l’organizzazione di un programma di
mostre per l’estate - Approvazione ed impegno di
spesa.
Presidente
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all’unanimità
Oggetto n. 5313 in data 2 giugno 1989:
Concessione di
un contributo di lire 7.800.000= allo Sci Club Rhêmes-Notre-Dame
nelle spese sostenute per l’organizzazione della
finale nazionale intercentri di Biathlon - Approvazione e
liquidazione di spesa.
Presidente
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all’unanimità
Oggetto n. 5315 in data 2 giugno 1989:
Concessione di
un contributo straordinario di lire 14.750.000= al Comitato
Valdostano FISI-ASIVA a copertura delle spese sostenute per
l’organizzazione del "6° Grand Prix Conseil Régional
de la Vallée d’Aoste" - Approvazione e liquidazione
di spesa.
Presidente
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all’unanimità
Oggetto n. 5316 in data 2 giugno 1989:
Concessione di
un contributo straordinario di lire 4.800.000=
all’Hockey Club Leoni Aosta nelle spese sostenute
per l’organizzazione di un incontro di Hockey, con
una squadra canadese - Approvazione e liquidazione di
spesa.
Presidente
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all’unanimità
Oggetto n. 5342 in data 2 giugno 1989:
Concessione di
un contributo di lire 148.000.000= al Comitato Valdostano
organizzatore delle manifestazioni celebrative del bimillenario
della strada romana del Gran San Bernardo - Approvazione ed impegno
di spesa - Liquidazione di acconto.
Presidente
: Ha chiesto di parlare il Consigliere
Riccarand, ne ha facoltà.
Riccarand (NS)
: Volevo sapere da chi è composto questo
comitato valdostano organizzatore delle manifestazioni e chi lo
presiede.
Presidente
: Ha chiesto di parlare
l’Assessore alla Pubblica Istruzione Viérin, ne ha
facoltà.
Viérin (UV)
: Pour célébrer ce bimillénaire un comité a
été constitué, dont les promoteurs sont: la Présidence du
Gouvernement valdôtain, la Présidence du Conseil, les assessorats
du Tourisme et de l’Instruction Publique, les
communes qui font partie de la communauté du Grand Combin, la
commune d’Aoste.
Le comité organisateur est présidé par le syndic de Saint-Rhémy
et est composé par M.Pasquettaz, syndic d’Etroubles,
Faustina Munier, Adele Milloz, Sergio Canavese, Corrado Binel,
Enrichetta Jorrioz, et par MM.Arnaldo Tranti et Ezio Magliano qui
sont chargés de la promotion de l’image de
l’organisme.
Presidente
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 28
Votanti: 28
Favorevoli: 27
Contrari: 1
Il Consiglio approva
Presidente
: I lavori sono terminati, riprenderanno nel
pomeriggio alle ore 16.
La seduta è tolta.
***
