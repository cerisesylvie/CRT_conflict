Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 441 del 14 luglio 1982 - Resoconto
OGGETTO N. 441/VII - PROPOSTA DI REGOLAMENTO CONCERNENTE:
"APPLICAZIONE DELLA LEGGE REGIONALE 17 LUGLIO 1981, N. 40, RECANTE
PROVVIDENZE A FAVORE DI COOPERATIVE AGRICOLE E DI ASSOCIAZIONI DI
PRODUTTORI AGRICOLI".
PRESIDENTE
: Ha chiesto di parlare il Presidente della
Giunta regionale, ne ha facoltà.
ANDRIONE - (U.V.):
In una precedente riunione avevamo
rimandato questo regolamento in quanto vi erano delle imperfezioni
e dei punti non sufficientemente chiari; la giunta ha proposto un
tipo di regolamento che risulterà nella discussione articolo per
articolo, con delle proposte di modifica da parte della Consulta
per la cooperazione.
Devo dire subito che la Giunta non accetta queste modifiche,
perché sembra strano venire a tenere delle giuste lezioni in
materia di conto consuntivo, per poi proporre dei buchi di spesa
che sono assolutamente incontrollabili, e, trattandosi di spese per
il personale, sono delle fughe d'acqua per cui nessuno potrà mai
accertare quali siano le effettive condizioni di questo
personale.
Ad aggravare la situazione, visto che nessuno ha modificato
l'articolo 4 di questa legge, la Giunta regionale sarebbe investita
di un vasto potere clientelare, perché dovrebbe dichiarare essa
stessa entro quali limiti di bilancio pagare certe forme.
Mi permetto di dire che qui siamo completamente fuori strada:
non si può fare la proposta di rivedere le leggi di spesa
dell'Amministrazione regionale e poco dopo proporre una legge di
spesa che è incontrollabile. Se vogliamo essere seri, scegliamo la
legge proposta dalla Giunta regionale; se voglia mo invece dare
alla Giunta dei vasti poteri nel dirimere delle questioni che si
traducono in poche lire di contributo, benissimo, per noi non è un
sacrificio.
PRESIDENTE
: E' aperta la discussione generale.
Ha chiesto di parlare il Consigliere Lustrissy, ne ha
facoltà.
LUSTRISSY - (D.P.):
Come già preannunciato in una prima
stesura di regolamento, il nostro Gruppo è favorevole al
mantenimento del regolamento precedentemente presentato: così come,
per mantenere la nostra impostazione, riteniamo che siano da
accettare le proposte di emendamento formulate dalla Consulta delle
Cooperative, sottoscritte ed approvate in sede di Consulta.
Per quanto riguarda l'art. 4, trattandosi di un articolo un po'
strano, siamo d'accordo di abrogare il primo comma, come viene
proposto dalla Giunta: non vogliamo infatti che la Giunta si
ritrovi di fronte a certe situazioni, ma ci auguriamo solo che i
fondi, che sono già stanziati nel bilancio regionale, vengano
distribuiti in base alle risorse disponibili, in modo equo, fra i
richiedenti. La legge fissa un limite massimo del 60%: entro questo
limite verranno accolte le domande.
Per quanto riguarda il personale, alcune obiezioni potrebbero
essere vere circa il personale dipendente delle Cooperative; nei
confronti delle latterie turnarie ritengo però che se si togliesse
il personale dalle spese ammissibili al conteggio delle spese di
gestione, riporteremmo queste a un' inezia; sarebbe cioè inutile
varare un provvedimento di questo tipo, che sostanzialmente è
proprio in favore delle latterie turnarie, per le quali la spesa
del personale costituisce la voce maggiore delle spese di
gestione.
Ritengo che in sede di attuazione possa anche venire considerata
la spesa per questo tipo di personale, facendo delle valutazioni in
base a salari cosiddetti figurati, stabiliti con decreto
ministeriale anno per anno, in relazione ai quali vengono
rapportate le erogazioni dei contributi previdenziali e
assistenziali. Questo significa che si procede non ad libitum, cioè
non si denuncia il costo della manodopera, ad esempio, in £ 30.000
per un salariato, e in £ 50.000 per un altro; ma occorre tenere
presente il decreto ministeriale, dove sono fissati, anno per anno,
i salari figurati per ogni qualifica di lavoro dipendente nel
settore agricolo, per cui non ci sarebbero neanche delle sorprese
sotto questo profilo.
Infine, nel regolamento si fissa la data di presentazione delle
domande entro il 30 aprile, per cui è necessario aggiungere un
articolo che per l'anno 1982 la data viene spostata a un certo
giorno dall'entrata in vigore del regolamento, altrimenti questo
provvedimento non sarebbe attuabile per l'anno 1982 e i fondi non
potrebbero essere erogati.
Questo è un po' il senso degli emendamenti, che vengono
presentati anche a nome dei colleghi Lanièce, Fosson, Martin,
Maquignaz e De Grandis, per quanto riguarda le proposte fatte dalla
Commissione consultiva.
PRESIDENTE
: Ha chiesto di parlare il Consigliere Voyat,
ne ha facoltà.
VOYAT - (U.V.):
Voglio precisare che la legge n. 40 del
1981 era stata fatta quasi espressamente per le spese di trasporto,
anche se poi si era aggiunto "nella trasformazione, nella raccolta
e nella conservazione"; ma mi ricordo che, a quel momento, si
parlava soprattutto di quelle che erano le spese di trasporto delle
latterie, che garantivano un servizio sociale raccogliendo il
latte, che altrimenti non sarebbe potuto essere lavorato.
Riteniamo poco serio il fatto di aggiungere le spese per il
personale in questa legge, in quanto le Cooperative non avrebbero
quasi nessuna spesa, e ci sarebbe a questo punto una proliferazione
di Cooperative.
Vi faccio un solo esempio: immaginiamo che il proprietario di un
alpeggio possa in futuro formare una cooperativa, pagandosi il 60%
di tutte le spese che sostiene. A questo punto evidentemente le
spese che dovrebbe sostenere l'Amministrazione regionale sarebbero
eccessive e non ci sarebbe più l'impegno da parte nostra di
responsabilizzare le cooperative. Se l'Amministrazione regionale
dovesse pagare quasi interamente le spese di gestione, mi chiedo
quale potrà essere la volontà della cooperativa di gestirsi bene se
non si sentirà impegnata seriamente.
PRESIDENTE:
Ha chiesto di parlare il Consigliere
Carlassare, ne ha facoltà.
CARLASSARE - (Dem. Prol. - Nuova Sin.):
Ritengo che le
osservazioni fatte dal Presidente della Giunta ai rilievi espressi
dalla Consulta, si riferiscano quasi esclusivamente alle modifiche
proposte all'art. 3.
Ora, va precisato che la legge prevede un tetto massimo di spesa
da parte della Regione che non è superabile, e prevede anche che
non necessariamente si debba dare il 60% di contribuzione su tutte
le voci. C'è stata una esplicita richiesta da parte delle
Cooperative, di allargare le voci che possono rientrare nelle
contribuzione da parte della Regione, che ritengo possa essere
accettata, salvo stabilire poi nell'ambito del tetto di spesa
previsto, quella che deve essere una gradualità di percentuale che
non necessariamente sarà del 60%.
L'art. 4 potrebbe essere mantenuto così com'è, perché a questo
punto è una scelta politica da parte della Giunta di voler dare
all'interno del tetto di spesa il 60% per certe voci, il 40% per
certe altre, il 10% per altre ancora.
Ritengo pertanto che gli emendamenti proposti dalla Consulta
debbano essere accettati.
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.):
Credo che il senso della legge 40 sia
quello di fare una promozione verso le forme cooperative e
consortili nel settore agricoltura, e questa necessità è stata più
volte richiamata in quest'aula e sostenuta da tutte le forze
politiche. Non si tratta perciò di una legge che deve prevedere
forme di assistenza, bensì forme di promozione. Visto sotto questo
aspetto come intervento rivolto anche ad aiutare le cooperative che
hanno bisogno di personale e di manodopera, non è poi così
scandaloso.
Il limite fissato dalla legge è quello del 60% e non è detto che
la Giunta debba arrivarvi per forza; non è dato per scontato
nemmeno che, siccome la Giunta e la Regione contribuiscono con il
30% o il 20%, le Cooperative si mettano allegramente ad assumere
personale oppure che si formino allegramente delle Cooperative.
Semmai con queste forme, alcuni operatori del settore agricolo
possono fare dei conti di carattere economico verso la soluzione
che tutti auspichiamo della cooperazione, del consorzio.
Crediamo perciò che la discrezionalità nella determinazione
della percentuale debba rimanere, ma non crediamo sia giusto che
questa appartenga solo alla Giunta, trattandosi di provvedimenti
che si rivolgono verso il settore della cooperazione in senso lato.
Esiste nella Regione una Consulta regionale per la Cooperazione,
che abbiamo istituito con la legge n. 55 del 1978, per cui quando
la Giunta dovrà individuare le priorità e dosare i contributi alle
varie cooperative, sentirà il parere della Consulta regionale, che
ha fra i suoi compiti (leggo l'art. 2 della legge istitutiva) anche
quello di "esprimere parere in materia di cooperazione su tutte le
questioni per le quali lo stesso sia prescritto da leggi o
regolamenti e sottoposti al suo esame dall'Assessore competente o
dalla Giunta".
Poiché ci rendiamo conto che quella operazione prevista all'art.
4 non è tanto semplice, è nostra opinione che questa si svolga con
il massimo controllo, da attuarsi chiedendo un parere alla Consulta
regionale per la cooperazione, limitando così anche la
discrezionalità assoluta della Giunta. In questo senso presentiamo
un emendamento aggiuntivo all'art. 4, perché crediamo che in questo
modo sia possibile salvaguardare la funzione di promozione ed anche
contenere i rischi.
Sul fatto che la formulazione presentata dalla Consulta possa
presentare dei rischi possiamo anche concordare, si tratta di avere
la forza nel momento opportuno di contenere le richieste
indiscriminate. Crediamo che sia molto giusta l'osservazione fatta
dal Consigliere Lustrissy, che il provvedimento diventa inutile per
le latterie turnarie se non si interviene per il personale: noi
avremmo visto meglio ma non ci sono state proposte in tal senso -
un'articolazione degli interventi sul personale, che fosse
funzionale al numero di dipendenti o al tipo di attività agricola.
Comunque se si riesce ad applicare la legge, sono discorsi, questi,
che al momento dell'applicazione potranno essere meglio
verificati.
Ci sembra opportuno accettare la formulazione di quell'articolo
aggiuntivo 3/bis proposto dalla Consulta, il quale permette
effettivamente di utilizzare i fondi anche in quest'anno: non si
tratta in questo caso di avere le mani bucate, ma di varare un
provvedimento che va nella direzione di promuovere certe forme di
cooperazione.
PRESIDENTE
: Ha chiesto di parlare il Consigliere Nebbia,
ne ha facoltà.
NEBBIA - (P.S.I.):
Avendo letto il testo degli
emendamenti ed avendo sentito quanto è stato detto dal Presidente e
dai Consiglieri Lustrissy, Tonino e Carlassare, esprimiamo notevoli
perplessità su questi emendamenti, perché pare che tra questi e
l'obiettivo che si pongono, per risolvere il problema delle
latterie turnarie, non ci sia una grande relazione.
Probabilmente la legge sarà sbagliata, forse non poteva essere
fatto diversamente da come è stato fatto l'art. 2, ma pare che con
la formulazione dell'emendamento si aprano degli spazi
effettivamente poco controllabili, che non risolverebbero il
problema perché in questo settore pare che ci siano non solo le
latterie turnarie, ma anche delle grosse cooperative, e l'art. 4
non chiarisce i criteri con cui debbono essere suddivisi i diversi
contributi, per cui le grandi cooperative potrebbero assorbire la
totalità dei contributi a causa del personale, e le latterie
turnarie non vedere ancora risolti i loro problemi. Non è
sufficiente dire che la cifra è ridotta, ma se è ridotta si può
fare l'altro ragionamento. Ad un certo punto a cosa serve ampliare
il campo di applicazione, se poi in realtà i contributi coprono
solo il 10-20% e non il 60%?
Noi riteniamo che o si modifica la legge o il suggerimento fatto
dal Consigliere Tonino di valutare meglio l'incidenza del
personale, cioè proprio adattare questo emendamento alle latterie
turnarie e limitare a pochissime unità questo tipo di contributi,
dovrebbe essere formulato in modo tecnicamente più valido.
Siamo perplessi anche perché ci pare che fra gli obiettivi e gli
strumenti scelti per raggiungerli, non ci sia una grande relazione,
anzi gli strumenti potrebbero aprire altre possibilità ad altri
contributi per altri tipi di cooperative, cioè non solo fra
agricoltori o associazioni di produttori agricoli.
PRESIDENTE
: Ha chiesto di parlare il Consigliere Tamone,
ne ha facoltà.
TAMONE - (U.V.):
Evidentemente quando l'ipocrisia
raggiunge certi limiti, si esagera. Quando si vuol essere ipocriti
fino al punto di scrivere "con l'esclusione degli oneri
previdenziali e assistenziali", quando tutti quelli che lo hanno
scritto sanno benissimo che questi non si pagano, allora io dico
che qui in questo Consiglio ci stiamo prendendo in giro. Non si
pagano perché gli oneri per i terreni posti alle quote inferiori li
paga la Regione; quindi noi chiediamo al Consiglio di rimeditare su
queste cose, perché con tale metodo la Nuova Sias ..... rende!
Prima si criticava la legge del Consigliere Faval, per certi
aspetti a volte si fanno delle grosse critiche a certe leggi di
spesa... e qui mi stupisce che ci sia la firma del Consigliere De
Grandis.
Lo dico con la massima sincerità, questa è una strada che
secondo noi non si dovrebbe mai imboccare.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Questo è un argomento che sta un po'
scaldando la discussione, però credo di dover ricordare che è stata
la Giunta per prima a proporre un regolamento in cui si parlava di
contributi per le spese per il personale. Quindi la Giunta adesso
non può fare l'appello dell'ultimo momento, qualificando come poco
serio l'atteggiamento di chi propone un emendamento che ripristina
il testo della legge proposto alcuni mesi fa.
Qui ci sono considerazioni di varia natura, tra cui anche quelle
per ciò che riguarda il nostro Gruppo, di rapporti con le
Associazioni produttive interessate a questo provvedimento.
Quindi noi, come prima considerazione, diciamo - come avete
fatto voi tante volte - che l'Agricoltura necessita di
provvedimenti particolari, per il Turismo si possono fare altre
considerazioni, per l'Industria altre ancora. Per l'Agricoltura
occorre un occhio di riguardo, tant'è che il credito in Agricoltura
è sempre più vantaggioso che nelle altre forme di intervento.
Il tipo di intervento qui proposto non è un contributo a fondo
perduto a un singolo per un fatto accidentale, cosa che invece
ricorre in molte leggi esistenti nella nostra Regione, per cui per
il fatto di possedere tanti metri quadrati di prato si ha diritto
al contributo, indipendentemente dall'utilizzo di questo. Un
contributo dato ai contadini che si associano per fare qualcosa è
già diverso.
Noi, come forza politica, continuiamo a ritenere validi i
rilievi che abbiamo fatto in sede di consuntivo. Abbiamo tutte le
prudenze del caso rispetto a questo problema; riteniamo che oggi si
possa, in via sperimentale e tenendo conto dei pareri delle
Associazioni interessate, della Lega delle Cooperative, andare in
questa direzione e eventualmente fare una verifica in futuro per
vedere se quei rischi, che alcuni paventano, di Cooperative fasulle
o di una crescita di spese incontrollabile si verificheranno o
no.
Oggi negare il problema è rischiare di danneggiare la promozione
di alcune strutture cooperative in questo campo, ciò che a noi
sembra ingiusto.
Diciamo questo con la massima tranquillità, senza ritenere nè di
essere seri nè di essere diventati gli alfieri di nessuno.
PRESIDENTE
: Ha chiesto di parlare il Presidente della
Giunta, ne ha facoltà.
ANDRIONE - (U.V.):
Concordo su una cosa con il
Consigliere Mafrica, sul fatto che bisogna essere sereni. E'
verissimo che la Giunta regionale aveva in un primo tempo
presentato un regolamento che poi ha detto di non approvare perché
si erano verificati certi controlli e certe possibilità di spesa. E
questo penso possa capitare nelle migliori famiglie.
Non vi è nessun bisogno di verifica, perché questa sarà fatta al
momento di predisporre il bilancio regionale. Quando si ha la
responsabilità del bilancio, non si può spendere tutto da tutte le
parti.
E allora, cosa potrà avvenire nella migliore delle ipotesi? Che
non si ottengono i risultati perché bisognerà evidentemente
frazionare, a partire da un livello dello O,50%, la somma
disponibile perché la somma di legge è quella che è - oppure
semplicemente dire che a Tizio diamo l'1% o lo O,50%, mentre a Caio
un'altra percentuale. Amiche con l'emendamento del Consigliere
Tonino, perché il parere, come tutti i pareri, non è vincolante,
non si muta la realtà di una spesa.
Quindi la verifica sarà fatta dal bilancio regionale; è la cosa
che a noi dispiace di più - lo dico come Presidente della Giunta,
non solo come Union Valdôtaine - perché si stanno creando migliaia
di aspettative di piccoli contadini, che magari sono
cooperativisti, perché sono in due non in nove, e quando dico due
sono già molto generoso. Si creano molte attese, e noi ci troviamo
nelle condizioni di dover dire che i soldi non ci sono, perché sono
solo 800 milioni di lire e non c'è nessuno che possa cambiarli.
Oppure bisogna tagliare spese da altre parti ed allora vorrei
sapere, vista la situazione della Repubblica Italiana, visto il
flusso attuale del denaro, da quale parte si dovrebbe tagliare.
Comunque, è superfluo continuare a discutere, perché è chiaro
che c'è una divergenza di fondo, di opinioni. Crediamo de non si
aiuti l'agricoltura in questo modo, siamo convinti anzi che la si
danneggi, perché non è con l'elemosina che si rifà una struttura
produttiva di un certo genere.
Per quanto riguarda la parte politica dell'Union Valdôtaine, non
sarò io, non sarà il Consigliere Tamone, comunque penso che le cose
che abbiamo detto saranno ripetute tali e quali.
PRESIDENTE:
Ha chiesto di parlare il Consigliere Voyat,
ne ha facoltà.
VOYAT - (U.V.):
Solo per chiedere al Presidente della
Giunta ed alla Giunta, che in futuro si possa veramente intervenire
verso le latterie turnarie, che a mio avviso sono le uniche che
funzionano e che hanno bisogno di essere aiutate.
Come diceva giustamente il Consigliere Nebbia, essendo le spese
che verranno presentate, molto più forti di questi 800 milioni,
sarà il 10%, non il 60%, delle spese di trasporto. Ricordiamocelo
bene, perché quando ho parlato con diversi Presidenti di Caseifici,
facendo loro presente il fatto che, con questo regolamento così
presentato, senza il personale, avrebbero preso molto di più per le
spese di trasporto, e che erano quelle che veramente pesavano sul
bilancio delle Cooperative, mi dicevano che erano d'accordo in
quanto la questione del personale era una questione che dovevano
vedersi loro, secondo le esigenze di servizio.
Non vorrei essere frainteso, Consigliere Tonino: non dico che si
farà un'Amministrazione allegra, dopo un regolamento di questo
tipo, però con l'idea che la Regione pagherà, anziché le sei o
sette persone che sono necessarie, per esigenze clientelari il
personale potrebbe crescere da sette a otto, e così via.
Sappiamo bene che sostenendo quanto ha proposto la Giunta, ci
prestiamo essendo ormai iniziata la campagna elettorale, ad un
piccolo linciaggio pubblico da parte delle altre forze politiche;
però saremo quelli che potranno dire di non fare del
clientelismo.
PRESIDENTE
: Ha chiesto di parlare l'Assessore Ramera, ne
ha facoltà.
RAMERA - (D.C.):
Al di là di quelle che sono le posizioni
politiche, che ho capito da questi interventi, mi stupisco che i
discorsi fatti ieri in sede di consuntivo siano totalmente
contradditori con quelli fatti oggi.
A me sta bene, e sono fra quelli che quando si parlava di
riparto, o di possibilità di utilizzazione del riparto, dicevano
sempre di dover "inventare" qualcosa per l'agricoltura, così come
per gli artigiani, che sono una classe che funziona. Però dire in
questo caso, improvvisamente, contributi fino ad un massimo del
60%, quando si hanno solo 800 milioni, mi dà la sensazione, come
Assessore alle Finanze e al di fuori dell'etichetta politica che
ognuno di noi può avere, che andando sempre più vicini alle
elezioni, questi 800 milioni possano improvvisamente - Ministro
Andreatta permettendo - con una variazione di bilancio arrivare
magari ad un miliardo e mezzo. Parlo, ripeto, come Assessore alle
Finanze: non mi sembra serio dire fino al 60%, se poi non lo
possiamo soddisfare. Comunque, quello che è stato detto delle
latterie turnarie, lo accetto.
Ho detto ieri che sono preoccupato per i soldi che vedo arrivare
a rilento; quindi bisogna essere seri, parlare di categorie ben
precise e definire già da subito il tetto.
Propongo di meditare molto bene prima di fare questi
emendamenti, perché mi sembra che i tetti fissati siano
spropositati e possano anche portare delle diatribe all'interno del
Consiglio, perché oltre la cifra stanziata non potremo andare.
PRESIDENTE:
Ha chiesto di parlare il Consigliere De
Grandis, ne ha facoltà.
DE GRANDIS - (P.R.I.):
Il Presidente della Giunta ed il
Consigliere Tamone mi hanno tirato amabilmente le orecchie (forse
neanche tanto amabilmente) rilevando che ho fatto dei discorsi che
riguardavano il bilancio, il consuntivo, oggi pomeriggio in questo
stesso Consiglio discutendo della legge presentata dal Consigliere
Faval, che sarebbero in contrasto invece con quanto ho sottoscritto
attraverso questi emendamenti presentati al regolamento n. 19.
Può darsi che sia in contraddizione con me stesso, però le
stesse considerazioni che vengono fatte adesso dal Presidente della
Giunta e dal Consigliere Tamone, quando le ho fatte un'ora fa in
Commissione, me le sono dovute ingoiare tutte. Allora sono in
dubbio, se sono nel giusto adesso o se lo ero prima.
E' un grosso problema, tra l'altro credo che il difetto maggiore
di questo provvedimento sia non tanto nel regolamento, quanto nella
legge. Se riesco a capire bene il meccanismo, il grosso nodo da
risolvere è quello di riuscire a dare in qualche modo un incentivo
alle latterie turnarie, ma facendo questo siamo incorsi nel rischio
di dover pagare il 60% delle spese del personale che riguardano
l'intero complesso delle Cooperative. Il che comporterebbe
automaticamente, visto il limite degli 800 milioni di stanziamento
della legge, ad un tale impoverimento del singolo contributo
erogato, da renderlo poco interessante ed incisivo nell'economia di
queste Cooperative.
Francamente arrivati a questo punto, non so più dove battere il
naso, sono perplesso anche se ho firmato gli emendamenti dieci
minuti fa; adesso mi chiedo se è giusta la posizione assunta dalla
Consulta delle Cooperative, se hanno fatto questa richiesta avendo
prima esattamente calcolato cosa significa sotto l'aspetto
contributivo la suddivisione in questo modo degli 800 milioni,
oppure se lo hanno fatto solo per riuscire ad erogare un certo
contributo anche alle latterie turnarie, oltre che alle altre
Cooperative, senza tener conto del riflesso economico.
Così come mi spaventa l'osservazione fatta dall'Assessore alle
Finanze per cui, viste le elezioni vicine, potremmo trovarci una
variazione di bilancio che farà diventare gli 800 milioni attuali
un miliardo e mezzo o due miliardi, motivata dal fatto che bisogna
sopperire a richieste pressanti ed ad illusioni che si sono
determinate negli operatori di questo settore attraverso la legge
40, in quanto essi credevano di poter attingere ad un contributo
efficace per la loro attività e che l'avevano visto poi ridotto ad
una percentuale così minima da non avere più significato.
A questo punto, visto che ci sono nell'ambito della maggioranza
posizioni differenziate e distanti, che non so quanto valgano per
arrivare all'approvazione di un regolamento valido sotto l'aspetto
economico e sociale, mi chiedo se non è il caso di riprendere il
tutto e di rivederci legge e regolamento, prima di arrivare ad
un'approvazione stiracchiata che vede contrapposizioni che non
dovrebbero esserci, ma che dovrebbero essere risolte dibattendo la
questione negli ambiti più opportuni, che sono le Commissioni e le
pre-consiliari.
Ci saranno anche gli interessi elettorali, o maggiore o minore
sensibilità verso certe categorie, ma il senso di responsabilità
ciascuna forza politica ce l'ha. Se questo senso di responsabilità
c'è, a mio avviso sarebbe opportuno rinviare il tutto, rimettersi
intorno ad un tavolo e ridiscutere legge e regolamento, arrivando
ad un progetto che sia, anche attraverso la consultazione con le
Cooperative e la loro Consulta, soddisfacente, dimostrando numeri
alla mano che determinate forme di distribuzione di questo
contributo finiscono per essere totalmente svuotate di significato,
se votate in un certo modo.
Si potrebbe inoltre in quella sede valutare l'opportunità di
andare incontro alle latterie turnarie, che sono una delle
celluline che funzionano meglio nella nostra montagna, e trovare il
modo di dare loro, con un provvedimento o una formula particolare,
il necessario supporto di carattere economico.
PRESIDENTE
: Ha chiesto di parlare il Consigliere
Carlassare, ne ha facoltà.
CARLASSARE - (Dem. Prol. - Nuova Sin.):
Penso che siano
gravissime le affermazioni che ho sentito fare dall'Assessore alle
Finanze, il quale dice che il tetto di spesa può essere modificato
per fini esclusivamente elettoralistici - perché poi il senso è
questo - sulla base di un rapporto clientelare nei confronti degli
allevatori che sono consultati nelle cooperative. Se tale
provvedimento si presta a questo utilizzo clientelare in chiave
elettoralistica, io penso che ci siano decine di casi analoghi, che
si prestano alla stessa operazione.
Un minimo di serietà da parte di una Amministrazione regionale
dovrebbe far sì che questa operazione non avvenisse mai, e non mi
pare che questa legge modifichi sostanzialmente la possibilità di
agire in questo senso da parte della Giunta, perché se non passa in
questo modo, può passare attraverso tutte le altre leggi.
Ritengo che la richiesta fatta dalle Cooperative della Consulta
sia solo basata sull'esigenza di avere un contributo su un
ventaglio più ampio di voci, perché in effetti la cifra non cambia.
Allora, allargando il ventaglio delle voci che possono rientrare
in
questo tipo di contributo, si può dare la possibilità
alla Giunta, di fare delle scelte politiche che sono estremamente
limitate, se le voci che possono ricevere questo contributo sono
pochissime.
Penso che sia possibile in questo modo premiare determinati
settori della cooperazione rispetto ad altri: bisogna avere il
coraggio - che penso questa Giunta abbia - di dire che questo
settore va premiato con il 60% e l'altro invece con il 10%, e se ci
sono delle situazioni abnormi, come l'esempio fatto dalla
Cooperativa Fontina, si abbia il coraggio di dire che per questo
tipo di cooperativa il contributo sarà di un'altra dimensione, se
non annullato del tutto.
Questo, secondo me, è il senso della richiesta fatta dai
rappresentanti delle Cooperative nella Consulta, e mi stupisco del
fatto che si sollevi tutto questo rumore per il semplice fatto che
800 milioni li vogliono ripartiti anziché su tre voci, su cinque.
Francamente non riesco a capire i meccanismi che ci sono dietro, ma
mi stupisco che questa richiesta formulata sollevi tanta confusione
per cose che non hanno questa grossa valenza da un punto di vista
politico, che dovrebbero costare all'Amministrazione regionale la
stessa cifra, che danno anche la possibilità di essere più
efficaci, perché consentono un intervento più qualificato, proprio
perché è possibile ripartirlo in un modo differenziato su voci
diverse.
PRESIDENTE
: Chiedo al Consigliere De Grandis se intende
formalizzare la sua proposta di rinvio del regolamento n. 19 nel
qual caso devo metterla ai voti prima della chiusura della
discussione generale.
Il Consigliere De Grandis formalizza la proposta, precisando che
ritiene necessario il riesame della legge e del regolamento, quindi
il rinvio alle Commissioni ed alla Giunta.
Ha chiesto di parlare il Consigliere Lustrissy, contro il
rinvio, ne ha facoltà.
LUSTRISSY - (D.P.):
Sono contro il rinvio a nome dei
presentatori degli emendamenti, perché così facendo non si
risolverebbe il problema. Si tratta di dare attuazione ad una
legge, non di rivederla.
PRESIDENTE
: Ha chiesto di parlare il Consigliere Voyat,
in favore del rinvio, ne ha facoltà.
VOYAT - (U.V.):
Siamo d'accordo, soprattutto pensando che
si possa in futuro vedere di modificare anche la legge, perché se
qui si tenesse fuori il personale, si potrebbe in futuro aumentare
il 60% fino al 70%, se interessa veramente quelle spese che danno
dei servizi sociali.
Nello stesso tempo, si può esaminare a fondo anche il problema
delle latterie turnarie, delle quali, ribadiamo, siamo stati sempre
i difensori. Pertanto siamo favorevoli al rinvio, sperando che si
possa trovare un accordo in questo senso.
PRESIDENTE
: Metto in approvazione la proposta del
Consigliere De Grandis di rinvio dell'oggetto n
.
18, ai
sensi dell'art. 51.
ESITO DELLA VOTAZIONE
Presenti: 26
Votanti: 26
Favorevoli: 1
Contrari: 15
Il Consiglio non approva
PRESIDENTE
: Passiamo all'esame dell'articolato.
Do lettura dell'art. 1.
Art. 1
Per poter beneficiare dei contributi annui previsti dall'art.
2 della legge regionale 17.7.1981, n. 40, gli organismi di cui
all'art. 2 della legge regionale 24.10.1973, n. 34, debbono
presentare domanda all'Assessorato Agricoltura e Foreste entro il
30.4. di ogni anno.
La domanda dovrà essere firmata dal legale rappresentante
dell'Ente con indicazione dell'importo complessivo di spesa. Alla
domanda, da presentarsi in carta legale nei casi previsti dalle
vigenti disposizioni di legge, dovrà essere allegata la seguente
documentazione:
Per le Cooperative
a)
atto costitutivo e statuto sociale
aggiornato;
b)
dichiarazione di iscrizione al registro delle
Cooperative per la Regione Valle d'Aosta;
c)
copia del bilancio con dettagliato conto profitti e
perdite che sarà presentato all'Ufficio Distrettuale Imposte
Dirette, entro i termini di legge con la relazione del Collegio
Sindacale;
Per le Associazioni
a)
atto costitutivo e/o statuto speciale e/o
regolamento aggiornato;
b)
copia originale del bilancio o elenco dettagliato
delle spese sostenute per lo svolgimento dell'attività firmato dal
legale rappresentante o, in mancanza, da uno socio amministratore
e, ove previsto dallo statuto o dal regolamento, dal collegio
sindacale o revisori dei conti;
c)
le copie autentiche delle fatture regolarmente
quietanzate ed emesse a carico del richiedente, relative al periodo
per cui è richiesto il rimborso e riguardanti le spese ammesse al
contributo;
d)
elenco dei soci conferenti con indicazione dei
quantitativi di prodotto lavorato, firmato dal legale
rappresentante, o in mancanza, da un socio amministratore, e, ove
previsto dallo statuto o regolamento, dal Presidente del Collegio
sindacale o revisori dei conti.
PRESIDENTE
: All'art. 1 c'è un primo emendamento che
consiste al comma c) di una modifica come segue:
"copia del bilancio con dettagliato conto profitti e perdite
presentato al tribunale, entro i termini di legge, con la relazione
del Collegio Sindacale".
Lo metto in approvazione.
ESITO DELLA VOTAZIONE
Presenti: 26
Votanti: 14
Astenuti: 2 (Andrione, Borbey, Clusaz, De Grandis, Faval,
Nebbia, Ramera, Rolando, Rollandin, Tamone, Viglino e Voyat)
Favorevoli: 14
Il Consiglio approva
PRESIDENTE
: Alla fine dell'art. 1 c'è un secondo
emendamento per il quale si aggiunge al punto e):
"e) dichiarazione dello S.C.A.U. da cui risultino le giornate di
occupazione annuale per ogni singolo dipendente con relativa
qualifica".
Lo metto in approvazione.
ESITO DELLA VOTAZIONE
Presenti: 26
Votanti: 14
Astenuti: 2 (Andrione, Borbey, Clusaz, De Grandis, Faval,
Nebbia, Ramera, Rolando, Rollandin, Tamone, Viglino e Voyat)
Favorevoli: 4
Il Consiglio approva
PRESIDENTE
: Metto in approvazione l'articolo 1 nel testo
così emendato.
Art. 1
Per poter beneficiare dei contributi annui previsti
dall'articolo 2 della legge regionale 17.7.1981, n. 40 gli
organismi di cui all'art. 2 della legge regionale 24.10.1973,
n.
34, debbono presentare domanda all'Assessorato Agricoltura e
Foreste entro il 30 aprile di ogni anno.
La domanda dovrà essere firmata dal legale rappresentante
dell'Ente con l'indicazione dell'importo complessivo di spesa. Alla
domanda, da presentarsi in carta legale nei casi previsti dalle
vigenti disposizioni di legge, dovrà essere allegata la seguente
documentazione:
Per le Cooperative
a)
atto costitutivo e statuto sociale
aggiornato;
b) dichiarazione di iscrizione al registro delle Cooperative per
la Regione Valle d'Aosta;
c) copia del bilancio con dettagliato conto profitti e perdite
presentato al tribunale, entro i termini di legge, con la relazione
del Collegio Sindacale.
Per le Associazioni
a)
atto costitutivo e/o statuto sociale e/o
regolamento aggiornato;
b) copia originale del Bilancio o elenco dettagliato delle spese
sostenute per lo svolgimento dell'attività firmato dal legale
rappresentante o, in mancanza, da un socio amministratore o, ove
previsto dallo statuto o dal regolamento, dal collegio sindacale o
revisori dei conti;
c) copie autentiche delle fatture regolarmente quietanzate ed
emesse a carico del richiedente, relative al periodo per cui è
richiesto il rimborso e riguardanti le spese ammesse a
contributo;
d) elenco dei soci conferenti con indicazione dei quantitativi
di prodotto lavorato, firmato dal legale rappresentante, o in
mancanza, da un socio amministratore e, ove previsto dallo statuto
o regolamento, dal presidente del Collegio sindacale o revisori dei
conti;
e) dichiarazione dello S. C. A. U. da cui risultino le giornate
di occupazione annuale per ogni singolo dipendente con relativa
qualifica.
ESITO DELLA VOTAZIONE
Presenti: 26
Votanti: 14
Astenuti: 2 (Andrione, Borbey, Clusaz, De Grandis, Faval,
Nebbia, Ramera, Rolando, Rollandin, Tamone, Viglino e Voyat)
Favorevoli: 4
Il Consiglio approva
PRESIDENTE:
Do lettura dell'art. 2.
Art. 2
Per essere ammessi a beneficiare dei contributi previsti
dalla legge regionale 17.7.1981, n. 40, gli organismi di cui
all'art. 2 della legge regionale 24.10.1973, n. 34, devono
esplicare attività interessanti la produzione agricola, zootecnica
o del legname dei propri soci.
Le latterie turnarie sono assimilabili, a tutti gli effetti,
alle Associazioni di produttori agricoli previste dall'art. 2 della
legge regionale 24.10.1973, n. 34.
PRESIDENTE
: Metto in approvazione l'articolo 2.
ESITO DELLA VOTAZIONE
Presenti: 25
Votanti: 14
Astenuti: 11 (Andrione, Borbey, Clusaz, Faval, Nebbia, Ramera,
Rolando, Rollandin, Tamone, Viglino e Voyat)
Favorevoli: 14
Il Consiglio approva
PRESIDENTE
: Do lettura dell'art. 3.
Art. 3
Le spese ritenute ammissibili a contributo sono le
seguenti:
trasporti, consumo di energia e combustibili, manutenzione
degli stabili e impianti, interessi passivi, ammortamento dei
capitali fissi e delle attrezzature.
I benefici di cui trattasi non sono cumulabili con altri
contributi, sussidi o concorsi corrisposti per gli stessi scopi e
per lo stesso periodo in applicazione di norme comunitarie,
statali, regionali e di altri Enti pubblici.
PRESIDENTE
: All'art. 3 c'è un emendamento
sostitutivo:
"Le spese ritenute ammissibili a contributo sono le
seguenti:
Per il personale (con esclusione degli oneri previdenziali e
assistenziali), trasporti, consumo di energie e combustibili,
manutenzione degli stabili ed impianti, interessi passivi,
ammortamento dei capitali fissi e delle attrezzature e spese di
gestione per l'immagazzinamento e vendita della produzione".
Lo metto in approvazione.
ESITO DELLA VOTAZIONE
Presenti: 26
Votanti: 15
Astenuti: 11 (Andrione, Borbey, Clusaz, De Grandis, Faval,
Nebbia, Ramera, Rolando, Rollandin, Viglino e Voyat)
Contrari: 1
Favorevoli: 14
Il Consiglio approva
PRESIDENTE
: Metto in approvazione l'articolo 3 nel testo
così emendato.
Art. 3
Le spese ritenute ammissibili a contributo sono le
seguenti:
per il personale (con esclusione degli oneri previdenziali e
assistenziali), trasporti, consumo di energie e combustibili,
manutenzione degli stabili ed impianti, interessi passivi,
ammortamento dei capitali fissi e delle attrezzature e spese di
gestione per l'immagazzinamento e vendita di produzione.
I benefici di cui trattasi non sono cumulabili con altri
contributi, sussidi o concorsi corrisposti per gli stessi scopi e
per lo stesso periodo in applicazione di norme comunitarie,
statali, regionali e di altri enti pubblici.
ESITO DELLA VOTAZIONE
Presenti: 25
Votanti: 14
Astenuti: 11 (Andrione, Borbey, Clusaz, De Grandis, Faval,
Nebbia, Rolando, Rollandin, Tamone, Viglino e Voyat)
Favorevoli: 14
Il Consiglio approva
PRESIDENTE:
Do lettura di una norma transitoria, che se
verrà approvata, prenderà il posto dell'art. n. 4; dunque l'art.
3/bis recita come segue:
Art. 3/bis
In sede di prima applicazione del regolamento, la data di cui
al 1° comma dell'art. 1 è fissata al trentesimo giorno successivo
alla sua pubblicazione.
Lo metto in approvazione.
ESITO DELLA VOTAZIONE
Presenti: 25
Votanti: 14
Astenuti: 11 (Andrione, Borbey, Clusaz, De Grandis, Faval,
Nebbia, Rolando, Rollandin, Tamone, Viglino e Voyat)
Favorevoli: 14
Il Consiglio approva
PRESIDENTE:
Do lettura dell'art. 4 che diventa adesso
art. 5.
Art. 5
Nel caso che non tutte le domande possano essere soddisfatte
per insufficienza dei fondi disponibili, la priorità nella
concessione dei contributi, sarà determinata dalla Giunta regionale
entro il 30 giugno di ogni anno, tenuto conto di tutte
le
domande presentate aventi i requisiti richiesti e della
disponibilità finanziaria.
Il presente regolamento sarà pubblicato nel Bollettino
Ufficiale della Regione.
E' fatto obbligo a chiunque spetti di osservarlo e di farlo
osservare.
PRESIDENTE:
Ha chiesto di parlare il Consigliere Nebbia,
ne ha facoltà.
NEBBIA - (P.S.I.):
Volevo far rilevare la
contraddittorietà fra l'art. 3/bis e l'art. 4, perché mi chiedo
come sia possibile, nei limiti di spesa, applicare il regolamento
"entro 30 giorni", quando non si sono ancora definiti i criteri
prioritari per la suddivisione dei contributi.
PRESIDENTE
: Ha chiesto di parlare il Consigliere
Lustrissy, ne ha facoltà.
LUSTRISSY - (D.P.):
Ritiro la proposta di abrogazione del
° comma e accettiamo l'emendamento proposto dal Consigliere Tonino,
aggiuntivo.
PRESIDENTE
: Viene ritirato l'emendamento che prevede la
soppressione del ° comma dell'art. 4.
Ha chiesto di parlare il Consigliere Tonino, ne ha facoltà.
TONINO - (P.C.I.):
Per far rilevare che non c'è
contraddizione. L'articolo 3/ bis dice che i termini per la
presentazione delle domande sono in questa fase transitoria 30
giorni dopo l'approvazione di questo regolamento, dopodiché c'è la
procedura per la suddivisione di questi fondi, che segue la
procedura dell'art. 4, e cioè la Giunta non lo fa in modo
unilaterale, ma sentendo la Consulta.
PRESIDENTE
: Ha chiesto di parlare il Consigliere Nebbia,
ne ha facoltà.
NEBBIA - (P.S.I.):
Mi riferisco all'illustrazione
dell'art. 3/bis, che è stato giustificato con il fatto che in
questo modo si utilizzavano nell'anno 1982 i contributi. Allora il
motivo per cui è stato proposto l'art. 3/bis è diverso da quello
che l'articolo esprime.
PRESIDENTE
: Siamo in sede di approvazione
dell'emendamento aggiuntivo presentato dal Consigliere Tonino al °
comma dell'art. 4 che dice:
"Previo parere della Consulta regionale per la cooperazione
istituita dalla legge regionale 17.11.1978, n. 55"_
Lo metto in approvazione.
ESITO DELLA VOTAZIONE
Presenti: 26
Votanti: 14
Astenuti: 12 (Andrione, Borbey, Clusaz, De Grandis, Faval,
Nebbia, Ramera, Rolando, Rollandin, Tamone, Viglino e Voyat)
Favorevoli: 14
Il Consiglio approva
PRESIDENTE
: Metto in approvazione l'articolo 4 nel testo
così emendato.
Art. 4
Nel caso che non tutte le domande possano essere soddisfatte
per insufficienza di fondi disponibili, la priorità nella
concessione dei contributi sarà determinata dalla Giunta regionale
entro il 30 giugno di ogni anno
tenuto
conto di tutte le
domande presentate aventi i requisiti richiesti e della
disponibilità finanziaria, previo parere della Consulta regionale
per la Cooperazione istituita dalla legge regionale 17.11.1978,
n.
55.
Il presente regolamento sarà pubblicato nel Bollettino
Ufficiale della Regione.
E' fatto obbligo a chiunque spetti di osservarlo e di farlo
osservare.
ESITO DELLA VOTAZIONE
Presenti: 26
Votanti: 14
Astenuti: 12 (Andrione, Borbey, Clusaz, De Grandis, Faval,
Nebbia, Ramera, Rolando, Rollandin, Tamone, Viglino e Voyat)
Favorevoli: 14
Il Consiglio approva
PRESIDENTE
: Metto in approvazione il Regolamento nel suo
complesso per votazione segreta.
VOTAZIONE A SCRUTINIO SEGRETO
ESITO DELLA VOTAZIONE
Presenti: 26
Votanti: 14
Astenuti: 12 (Andrione, Borbey, Clusaz, De Grandis, Faval,
Nebbia, Ramera, Rolando, Rollandin, Tamone, Viglino e Voyat)
Favorevoli: 14
Il Consiglio approva
