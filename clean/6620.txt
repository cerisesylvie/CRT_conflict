Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1103 del 6 febbraio 1985 - Resoconto
OGGETTO N. 1103/VIII - ONERI CONCORSUALI POSTI A CARICO DEI
PARTECIPANTI AD UN CONCORSO A POSTI DI IMPIEGATO PRESSO L'IACP
DELLA VALLE D'AOSTA. (Interpellanza).
PRESIDENTE:
Do lettura dell'interpellanza presentata dai
Consiglieri Bajocco e Tonino:
INTERPELLANZA
Nel mese di ottobre l'Istituto Autonomo Case Popolari della
Valle d'Aosta ha bandito un concorso per due posti di impiegato
presso l'Istituto stesso.
Le persone che hanno presentato domanda per partecipare al
concorso sono circa 60, per la maggior parte giovani disoccupati,
alla ricerca affannosa di una prima occupazione.
Generalmente la partecipazione ai concorsi richiede la
presentazione di documenti in bollo, fatto che costringe le
famiglie dei giovani disoccupati ad esborsi non indifferenti.
Nel bando in questione, però, oltre all'obbligo della
documentazione in carta legale, è presente una condizione
vessatoria che appare come incredibile: all'art. 3, primo
capoverso, troviamo infatti scritto che per partecipare al concorso
gli aspiranti dovranno spedire all'IACP, Viale XXVI Febbraio n. 23,
a mezzo raccomandata postale, domanda in carta da bollo da £ 3.000,
con allegato un assegno di £ 20.000 emesso a favore dell'Istituto
per spese concorsuali, non rimborsabili.
Ritenendo vessatoria ed illegittima la richiesta di far pagare
agli aspiranti parte delle spese concorsuali, i sottoscritti
Consiglieri regionali del Gruppo comunista
INTERPELLANO
il Presidente della Giunta per sapere:
1) se la Giunta regionale, che ha designato il Presidente
dell'IACP, è stata informata di tale inusitata procedura e quale è
il suo giudizio in merito;
2) se la Giunta regionale ritiene legittima la procedura
adottata, oppure se esistono gli estremi per l'annullamento del
bando;
3)
se la Giunta intende, in ogni caso, fare tutti i
passi necessari affinché venga revocata dall'IACP una disposizione
così assurda e siano restituite agli interessati le somme
indebitamente percepite.
PRESIDENTE:
Ha chiesto di illustrare l'interpellanza il
Consigliere Bajocco, ne ha facoltà.
BAJOCCO - (P.C.I.):
Il bando di concorso che è stato
affisso nel mese di ottobre sui muri della città di Aosta e della
Valle dal Presidente dell'Istituto Autonomo Case Popolari per
l'assunzione di due posti di impiegato presso l'Istituto ha
lasciato molta amarezza in coloro che l'hanno letto e più ancora in
coloro che hanno presentato domanda per parteciparvi. Mi sono
chiesto se esiste ancora nell'uomo un poco di umanità; i giovani
che concorrono per la prima occupazione già devono spendere
all'incirca ventimila lire per preparare tutta la documentazione
richiesta, in più questa volta, in virtù di un art. 3 di questo
bando, devono versare £ 20.000 a fondo perduto per spese di
concorso.
A questo punto mi chiedo se devono essere questi giovani in
cerca di lavoro a contribuire in qualche modo a pagare i Commissari
che seguiranno il concorso, comunque non penso che questa sia la
strada più giusta, e porto ad esempio l'Amministrazione regionale
che non fa più pagare una lira da anni a chi presenta domanda per
partecipare ai vari concorsi. Non so se questo novello Presidente
dello IACP pensa di sanare la bilancia dell'Istituto con i soldi
dei giovani disoccupati, ma se questa è la strada sono convinto che
il Presidente della Giunta ha sbagliato l'uomo da mettere in quel
posto.
Vorrei porre al Presidente della Giunta una domanda che non è
inclusa nell'interpellanza, e cioè se ritiene di andare avanti con
quel discorso concernente i 7/10 e gli 8/10; so che l'Istituto ha
ultimato il lavoro degli 8/10, ha già fatto i dovuti contratti, si
chiede al Presidente se ha intenzione di dare disposizione per il
problema dei 7/10.
Si dà atto che dalle ore 11,26 assume la Presidenza il Vice
Presidente Franco De Grandis.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Je partage en grande partie ce que
vient de dire M. Bajocco; je n'étais pas à connaissance de ce fait
et je me suis renseigné pour connaître les raisons qui avaient
porté à cette prise de position de la part de l'Institut Autonome
des Maisons Populaires. On m'a expliqué qu'à ce propos l'Institut
est souverain, c'est-à-dire il peut choisir de mettre cette
imposition supplémentaire ou non, et qu'en ce faisant on avait
suivi la méthode adoptée par d'autres Administrations et à ce
propos on m'a donné certains exemples: à Bologna la dépense était
de 10.000 lires pour chaque concours, à Firenze 20.000 lires,
Messina 10.000 lires, Pistoia 20.000 lires, Matera 20.000 lires,
Viterbo 20.000 lires, Reggio Calabria 15.000 lires, Terni 20.000
lires. Cela pour dire que, malheureusement, des exemples de ce
genre il y
a aussi dans d'autres villes, ce qui ne veut pas
dire qu'il s'agit d'un bon choix.
De la part de la Junte, on partage l'avis de M. Bajocco qu'il ne
faudra plus insister sur cette méthode. A présent je ne peux rien
faire à ce sujet, mais le Président des Maisons Populaires m'a dit
qu'il regrettait d'avoir agi de cette façon et il m'a assuré qu'il
s'abstiendra de le refaire dans le futur.
En ce qui concerne le dernier problème, j'ai reçu, il y a une
semaine, un rapport du Président des Maisons Populaires, là où on
me signalait qu'on avait terminé cette première enquête sur les
7/10; actuellement on a un tableau suffisamment clair des
différentes possibilités, on a déjà envoyé une lettre en donnant
des indications pour voir s'il était possible de déplacer certaines
familles, qui n'ont pas l'intention de prévoir ce passage. Je
renseignerai M. Bajocco au moment où j'aurai les données
suffisantes sur ce problème.
PRESIDENTE
: Ha chiesto di parlare il Consigliere Bajocco,
ne ha facoltà.
BAJOCCO - (P.C.I.):
Prendo atto di quanto ha detto il
Presidente di essere d'accordo con il sottoscritto sul contenuto di
questa interpellanza, però mi spiace che il Presidente, in quanto
responsabile di aver nominato il Presidente dell'Istituto Autonomo,
non faccia una maggior pressione per il terzo punto
dell'interpellanza, dove si chiede se la Giunta intende fare tutti
i passi necessari affinché venga revocata dall'IACP una
disposizione così assurda e perchè siano restituite agli
interessati le somme indebitamente percepite.
Prendo atto di quanto mi ha risposto sull'ultima domanda dei
sette decimi e ringrazio.
