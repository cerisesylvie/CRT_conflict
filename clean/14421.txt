Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 958 del 19 ottobre 1994 - Resoconto
OGGETTO N. 958/X - Disegno di legge: "Alienazione di beni
immobili di proprietà regionale a favore dei comuni.
Articolo 1 - (Finalità)
1. Al fine di razionalizzare ed ottimizzare l'utilizzo sul
territorio del patrimonio immobiliare pubblico, la Giunta regionale
è autorizzata a trasferire in proprietà ai Comuni della Valle
d'Aosta beni immobili di proprietà regionale, secondo le modalità
previste dalla presente legge.
Articolo 2 - (Oggetto)
1. Sono alienabili ai sensi della presente legge i beni immobili
per i quali non sia prevista una specifica diretta utilizzazione da
parte della Regione per scopi di istituto.
2. Le cessioni ai Comuni della Valle d'Aosta possono
avvenire:
a) a titolo gratuito, nei casi previsti dall'articolo 3 e
secondo le procedure di cui all'articolo 4;
b) a prezzo di mercato, stabilito con apposita perizia redatta
dal Servizio demanio e patrimonio dell'Assessorato del bilancio e
delle finanze o, in caso di impossibilità, predisposta da un
tecnico incaricato dalla Giunta regionale.
3. I beni del patrimonio agro?forestale possono essere ceduti a
titolo gratuito quando, per ubicazione, per estensione e per
caratteristiche, il loro trasferimento consenta una migliore e più
efficace gestione dei beni stessi nell'ambito di un più razionale
assetto del territorio.
Articolo 3 - (Destinazione, oneri e vincoli)
1. Le cessioni a titolo gratuito possono riguardare solo beni
immobili funzionali al perseguimento di finalità di pubblico
interesse da parte del Comune richiedente.
2. Tutte le spese derivanti dalle cessioni di cui alla presente
legge sono a carico delle amministrazioni comunali interessate, ad
eccezione degli oneri che la legge pone espressamente a carico del
venditore.
3. I beni immobili acquisiti dai Comuni ai sensi della presente
legge non possono essere alienati, né a titolo oneroso né a titolo
gratuito, né possono mutare la destinazione per la quale sono stati
richiesti, per la durata di venticinque anni dalla data del
trasferimento, salvo quanto previsto dai commi 4, 5, 6 e 7, con
vincolo da trascriversi, a cura del Comune, presso la Conservatoria
dei registri immobiliari a favore della Regione.
4. La Giunta regionale, su richiesta motivata del Comune, può
autorizzare il mutamento di destinazione purché si tratti di una
finalità di pubblico interesse; in tal caso verrà trascritto a
favore della Regione il nuovo vincolo.
5. La Giunta regionale, qualora ciò risultasse funzionale al
raggiungimento delle finalità di cui al comma 1, può autorizzare i
Comuni a cedere in uso ad altri enti o a privati i beni acquisiti
ai sensi della presente legge, stabilendone termini e
condizioni.
6. La Giunta regionale può altresì autorizzare i Comuni a cedere
a terzi la proprietà di parti dei beni trasferiti ai sensi della
presente legge, a condizione che la cessione non costituisca
impedimento al raggiungimento dei fini di cui al comma 1.
7. Le cessioni di cui al comma 6 hanno luogo a titolo oneroso,
al prezzo di mercato, previo parere di congruità del Servizio
demanio e patrimonio della Regione e il corrispettivo, al netto
delle spese, è acquisito al bilancio regionale.
Articolo 4 - (Procedure)
1. Il Comune interessato all'acquisizione di un bene immobile di
proprietà regionale, ubicato nel proprio territorio, deve
presentare formale istanza, in carta semplice, presso la Direzione
generale del bilancio dell'Assessorato del bilancio e delle
finanze, corredata dalla seguente documentazione:
a) relazione tecnico?illustrativa con allegata planimetria
catastale;
b) deliberazione del competente organo comunale concernente
l'autorizzazione a presentare la richiesta di acquisto;
c) dichiarazione concernente la destina­zione finale del
bene;
d) nel caso in cui si debbano realizzare opere: progetto tecnico
o preliminare di ristrutturazione;
e) nel caso in cui siano previste opere: previsione di spesa e
piano finanziario a copertura degli oneri che il Comune dovrà
sostenere per la realizzazione di quanto previsto alla lett. d),
accompagnato da eventuale attestazione di disponibilità al riguardo
da parte dell'ente che parteciperà al finanziamento;
f) previsione di spesa e piano finanziario per la copertura
degli oneri di gestione delle attività previste nell'immobile
richiesto.
2. Le domande sono esaminate, entro sessanta giorni dal loro
ricevimento, da una conferenza di servizi composta:
a) dal dirigente della Direzione generale del bilancio
dell'Assessorato del bilancio e delle finanze;
b) dal dirigente del Servizio affari generali e legali della
Presidenza della Giunta;
c) dal dirigente del Servizio rapporti con gli enti locali,
gestione segretari comunali ed affari di culto della Presidenza
della Giunta;
d) dal dirigente del Servizio studi, programmi e progetti della
Presidenza della Giunta;
e) dai dirigenti dei servizi regionali competenti in relazione
alla natura, tipologia e destinazione del bene richiesto.
3. I componenti della conferenza di servizi possono farsi
sostituire da un delegato appartenente al proprio servizio.
4. Il coordinamento della conferenza è svolto dal dirigente
della Direzione generale del bilancio, o dal suo delegato, che la
convoca e ne dirige i lavori in modo da assicurare la conclusione
dell'istruttoria entro il termine di cui al comma 8.
5. La conferenza è validamente costituita con la presenza di
tutti i suoi componenti e delibera a maggioranza.
6. Le funzioni di segretario sono svolte dal tecnico del
Servizio demanio e patrimonio dell'Assessorato del bilancio e delle
finanze che ha istruito la pratica, senza diritto di voto.
7. La conferenza può promuovere consultazioni e udienze dei
Comuni interessati o di altri soggetti ritenuti necessari, chiedere
documenti, dati e informazioni a tutti i servizi ed uffici
regionali, che devono provvedere entro quindici giorni dalla
richiesta.
8. La conferenza deve esprimere il proprio parere mediante la
redazione di una relazione finale di istruttoria, entro novanta
giorni dalla data del ricevimento dell'istanza del Comune, dandone
comunicazione al Servizio affari generali e legali della Presidenza
della Giunta.
9. Il termine di cui al comma 8 può essere prorogato, per una
sola volta, per ulteriori trenta giorni nel caso in cui sia
necessario procedere ad accertamenti o indagini di particolare
complessità, dandone comunicazione al Comune interessato.
10. Il Servizio affari generali e legali, entro un mese dalla
data di ricevimento del parere della conferenza di servizi,
predispone il provvedimento amministrativo per la Giunta
regionale.
11. La Giunta regionale deve esprimersi sia in caso di parere
favorevole che negativo della conferenza.
Articolo 5 - (Vigilanza e controlli)
1. I Comuni devono comunicare alla Direzione generale del
bilancio dell'Assessorato del bilancio e delle finanze:
a) in caso di esecuzione di opere: la data di inizio e di
ultimazione delle medesime;
b) qualsiasi mutamento di destinazione e modificazione
strutturale del bene acquisito.
2. La Regione può effettuare visite di controllo sottese alla
vigilanza e al mantenimento della destinazione dei beni trasferiti
ai Comuni ai sensi della presente legge.
3. Il Presidente della Giunta regionale, in caso di inosservanza
delle prescrizioni contenute nella presente legge, diffida il
Comune interessato ad eliminare le irregolarità entro un congruo
termine, trascorso inutilmente il quale la Regione attiva la
procedura per rientrare in possesso del bene secondo quanto
indicato al comma 4.
4. La mancata o cessata utilizzazione del bene per i fini per i
quali è stato trasferito gratuitamente ai sensi della presente
legge costituisce titolo per la ripetizione del bene stesso al
patrimonio regionale senza il riconoscimento per il Comune di
indennizzi per eventuali accessioni, migliorie o addizioni.
5. Nei casi di cui al comma 4 il Comune può chiedere di
conservare la proprietà del bene corrispondendone alla Regione il
valore di mercato, da determinarsi secondo quanto previsto
all'articolo 2, comma 2, lett. b).
Articolo 6 - (Norme transitorie)
1. In sede di prima applicazione della presente legge la Regione
trasferisce a titolo gratuito ai Comuni interessati i beni di cui
all'allegato A con il vincolo di destinazione ivi indicato.
2. La Giunta regionale è autorizzata ad apportare le rettifiche
ai dati delle unità immobiliari indicate nell'allegato A che si
rendessero necessarie alla esatta identificazione delle unità
immobiliari stesse per il perfezionamento degli atti di
trasferimento.
Allegato "A"
Amm.ne comunale destinataria
Denominazione
Ubicazione
Riferimenti catastali
Destinazione
a) Aosta
Scuola media"J.B. Cerlogne"
Via St. Martin de Corléans
Fg 27 n.139
Scuola
b) Aosta
Scuola elementare
Fraz. Excenex
Fg. 18 nn.102-110-317-318
Scuola
c) Aosta
Porzione Casa Savouret
Via Festaz
Fg. 40 nn.247-249/1
Iniziative di pubblico interesse
d) Aosta
Parcheggio coperto
Via Carrel
Fg. 40 n. 399
Parcheggio pubblico e terminal bus
e) Aosta
Bocciofila Cral Cogne
Via Elter
Fg. 33 n. 33-247
Bocciofila e attività socio-ricreative
f) Ayas
Piazzale
Loc. Champoluc
Fg. 29 n. 436
Piazzale
g)Aymavilles
Hôtel Suisse
Loc. Capoluogo
Fg. 10 nn. 1-2-469
Servizi comunali di pubblico interesse
h) Aymavilles
Terreni Savioz
Fraz. Pondel
Fg. 44 n. 285
Area per sports tradizionali
i) Aymavilles
Terreni ex Cogne
Loc. Varie
Fg. 9 n. 8, Fg. 10 n. 23, Fg. 4 n. 833
Aree di pubblico interesse
j) Chamois
Piazzale arrivo funivia
Loc. Corgniolaz
Fg. 8 nn. 113- 114- 115
Piazzale pubblico
K) Gignod
Scuola elementare
Loc. Capoluogo
Fg. 25 n. 171
Scuola
l) Gressoney-St-Jean
Villa Rofeno
Loc. Rofeno
Fg. 14 n. 79
Scuola
m) Introd
Piazzale
Fraz. Chevrère
Fg. 32 n. 186
Piazzale
n) Issogne
Parcheggio a lato del Castello
Loc. Capoluogo
Fg. 19 nn. 47-50-1042-1036-1038-1039
Parcheggio
o) Issogne
Scuole materne ed elementari
Loc. Capoluogo
Fg. 19 nn. 82-800
Scuole
p) La Thuile
Terreni per vasca acquedotto
Loc. Orgères
Fg. 16 n. 976
Acquedotto
q) Quart
Scuola materna
Fraz. Villair
Fg. 32 n. 415
Scuola
r) St-Nicolas
Terreni Milliéry
Loc. Fossaz
Fg. 35 nn. 819-461-464
Area verde attrezzata
s) Valgrisenche
Terreni per rimboschimento
Loc. Varie
fg. 39 nn. 21-22-23-24-25-34-38-39-40-41-42-43-44-45
Boschi
t) Valsavarenche
Sede del Museo Etnografico
Fg. 17 n. 295/1
Museo
u) Valsavarenche
Terreni per campo sportivo
Fraz. Dégioz
Fg. 17 nn. 52-54-55
Campo sportivo
v) Valsavarenche
Terreni per monumento
Loc. Molère
Fg. 3 n. 5
Verde pubblico e pertinenza del monumento ai caduti
w) Valtournenche
Terreni per gioco bimbi
Loc. Breuil
Fg. 7 nn. 80-400-673-674
Area verde attrezzata
x) Verrayes
Vasca Rossignol
Fg. 61 nn. 338-458-558
Acquedotti
y) Verrayes
Terreni Enel
Loc. varie
mappali vari dei fogli 21-22-31-32-33-38-39 fg.33 fg.38 fg.39
mappali vari
Boschi
z) Verrès
Asilo infantile
Via dei giardini
Fg. 3 n. 155
Scuola
aa) Verrès
Terreni per campo sportivo
Rue Frères Gilles
Fg. 6 n. 68
Campo sportivo
Presidente
-
Ha chiesto la parola il
relatore, Consigliere Borre.
Borre (UV) -
Ritengo che questa legge sia
un'iniziativa intelligente e coerente con quello che è il cammino
di questa maggioranza: intelligente, perché si risponde alle
numerose richieste che i comuni più volte hanno fatto alla Regione
e coerente, perché dimostra la volontà, già iniziata con altri
atti, di decentramento ai comuni.
Permetterà con la legge 27/86 un'integrazione e quindi una
pianificazione ai comuni di strutture sul loro territorio e farà sì
che la Regione non venga, come sovente avviene, vista come un
impedimento all'interno del territorio dei comuni, e farà sì che
queste strutture vengano messe a disposizione dall'ente locale.
Presidente -
E' aperta la discussione generale. Ha
chiesto la parola il Consigliere Dujany.
Dujany (PVA) -
Il presente disegno di legge tende
a non assicurare quella pari dignità e quella
pari conditio
fra enti locali, nel senso che tende a non assicurare e a non
prevedere le medesime opportunità alle comunità montane rispetto
alla posizione dei comuni.
Più in particolare, l'articolo 3 del disegno di legge prevede
che soltanto subordinatamente all'assenso dei comuni stessi, la
Giunta regionale possa autorizzare ai comuni a cedere in uso ad
altri enti - fra questi quindi anche le comunità montane - i beni
acquisiti ai sensi della presente legge, stabilendone termini e
condizioni.
Mi rendo conto che non è questo il provvedimento che può far
decollare o meno questo ente intermedio, quello appunto delle
comunità montane, dall'attuale limbo istituzionale. Mi rendo pur
conto, dall'altra parte, che sia la legge sulle autonomie locali,
sia il decreto legislativo frutto dell'accordo fra Commissione
paritetica Stato-regioni, hanno riconosciuto alle comunità montane
il ruolo di ente intermedio, autonomo, di pari dignità, ed è quindi
venuta l'ora di dare concretizzazione a questi principi di fondo e
a queste volontà di fondo.
Rendendomi conto che quindi non è questo il provvedimento che
tenderebbe a far decollare o meno questo istituto, colgo
l'occasione per porre al Presidente della Giunta la domanda, se
cioè sia in condizioni di dare assicurazioni in merito al pervenire
di una riforma degli enti locali che assicuri un ruolo attivo ed
autonomo alle comunità montane, e chiedo inoltre se, ed entro quali
tempi, si intenda pervenire a questo riconoscimento.
Presidente -
Ha chiesto di parlare il Consigliere
Chiarello.
Chiarello (RC) -
Abbiamo avuto tutti
sollecitazione dalle comunità montane per essere considerate quali
parti in questa legge; sono convinto che le comunità montane
possono svolgere una funzione diversa e più completa da quella che
stanno svolgendo in questo periodo.
Sono anche dell'avviso che devono avere le strutture per poter
funzionare, però sono convinto che i comuni siano in grado di
mettere a disposizione, anzi si devono far carico di mettere a
disposizione delle comunità montane di cui fanno parte sia dei
luoghi che degli strumenti perché queste possano funzionare
effettivamente.
Secondo me, ci vuole la volontà amministrativa per far
funzionare le comunità montane, dando loro gli strumenti adeguati a
tale scopo.
Sono convinto che i comuni che partecipano alle comunità montane
possono e devono mettere a disposizione delle suddette gli ambiti
per poter funzionare. Penso che la Regione abbia i comuni come
parte attiva in questo caso; non vedo altre alternative.
Presidente -
Se nessun altro chiede la parola,
dichiaro chiusa la discussione generale. Ha chiesto la parola
l'Assessore al bilancio e finanze, Lévêque.
Lévêque (Ass.tec.) -
Brevemente, per fornire
alcune delucidazioni e chiarimenti sul provvedimento.
Come ha già anticipato il Consigliere relatore, questo è un
provvedimento di una certa rilevanza per due ragioni: primo,
perché, insieme ad una serie di altri provvedimenti che sono già
stati adottati da questo Consiglio, va nella direzione di una
maggiore disponibilità (in senso complessivo) degli enti locali
rispetto alla situazione precedente e fa parte di un programma
articolato di impegni che sia questa maggioranza che la Giunta
hanno assunto nei confronti degli enti locali; secondo, perché
tende a razionalizzare il problema delle proprietà pubbliche, cioè
evitando che, pur in presenza di strutture immobiliari di proprietà
della Regione non utilizzate, per far fronte ai loro fabbisogni gli
enti locali debbano rivolgersi a terzi ad acquisire strutture che
duplicherebbero senza razionalità il patrimonio immobiliare
pubblico.
Nello specifico, questa legge è la base normativa per consentire
alla Regione l'alienazione a titolo gratuito di questi beni ai
comuni, a condizione che questi presentino un progetto di utilizzo
che sia di interesse pubblico. Al riguardo è previsto che ci sia
questa caratterizzazione come condizione essenziale, perché il
comune possa fare richiesta di un bene di proprietà della
Regione.
Questo vincolo deve rimanere per venticinque anni e può
modificarsi, però sempre nell'interesse pubblico, previa richiesta
del comune motivata ed autorizzazione della Giunta, la quale può
(articolo 3, comma 4) autorizzare il mutamento di destinazione,
purché si tratti di una finalità di pubblico interesse, oppure può
addirittura - sempre purché si tratti di una finalità di pubblico
interesse - autorizzare il comune a cedere in uso ad altri enti
queste strutture, oppure può consentire all'ente a cui è stato
trasferito il bene di cedere a terzi una parte della struttura,
qualora questo non pregiudichi il raggiungimento della finalità
pubblica, a condizione che la cessione avvenga a prezzo di mercato
e che la cifra venga introitata dall'Amministrazione regionale.
Quindi, un sistema di clausole di tutela che consentono di
giustificare pienamente la cessione all'ente comunale.
Rispetto alle considerazioni che ha svolto il Consigliere
Dujany, sono pienamente d'accordo non solo sul principio della
par conditio
, ma anche sulla reale esercitabilità di
autonomie e competenze, non solo dei comuni, ma anche delle
comunità montane.
La ragione per cui in questo disegno di legge non è prevista
l'alienazione anche alle comunità montane di patrimonio regionale è
determinata dal fatto che quella volontà di razionalizzazione non
soltanto proprietaria ma anche economica che presiede a questa
operazione, sconsiglia che l'ente territoriale intermedio, comunità
montana, venga a trovarsi proprietario di strutture immobiliari,
mentre invece la legge consente che comunque esso possa beneficiare
dell'immobile di cui può avere bisogno e che - di proprietà
regionale - non sia utilizzato.
Non siamo nel caso che richiamava Dujany prima, in cui è la
Giunta che autorizza, perché in quel caso è solo quando il comune
lo ha chiesto per un fine, e poi prima dei 25 anni modifichi il
fine e decida di darlo ad un ente. Ma fin da subito il comune può
fare istanza alla Regione per ottenere un bene immobile, la cui
finalità pubblica è per esempio la sede della comunità montana. E
questo è previsto: la Regione si dovrà esprimere prima di tutto
sulla non servibilità del bene richiesto, dopo di che il bene resta
di proprietà del comune, la finalità è ad uso sede della comunità
montana e la comunità montana probabilmente non deve pagare l'ICI
al comune per poter usare un bene che è per propri fini
istituzionali.
Vorrei fare una notazione ancora su quello che è l'aspetto
procedurale, che è un aspetto procedurale da tempi certi e snelli.
Ferma restando la documentazione che deve attestare da parte del
comune la finalità pubblica per cui è richiesto il bene e la
fattibilità economica di questa finalità pubblica, ci sono dei
tempi che sono estremamente chiari. Si ricorre per il parere di
merito alla conferenza dei servizi, in cui sono presenti non solo i
dirigenti che si occupano del patrimonio regionale e degli affari
legali della Regione, ma anche i dirigenti regionali che poi sono
competenti in ordine alla destinazione richiesta dal comune.
Devo dire che i tempi sono estremamente chiari, perché la
conferenza deve esprimersi entro 90 giorni dalla data della
richiesta del comune, ha una possibilità di proroga per
approfondimenti di altri 30 giorni; dopo di che trasmette le
risultanze al Servizio affari generali e legali che, entro un mese,
deve predisporre l'atto amministrativo di diniego o di accoglimento
della richiesta. Quindi in un massimo di cinque mesi il comune sa
se la propria istanza è stata accolta o meno.
Sono poi previsti dei momenti di verifica e di controllo a che
le condizioni previste per il passaggio siano effettivamente
osservate dagli enti locali.
C'è poi una norma transitoria che prevede il trasferimento ad
alcuni enti locali di una serie di beni patrimoniali
dell'Amministrazione che o sono già in uso agli enti locali stessi,
o sono già stati richiesti, oppure attengono a funzioni che sono di
loro competenza: parlo ad esempio di strutture scolastiche per
scuole elementari.
Rispetto all'ultima domanda che ha rivolto il Consigliere
Dujany, cioè le fasi a cui siamo per questo procedimento di
legislazione regionale sugli ordinamenti locali, diciamo che sono
noti a questo Consiglio tutti i provvedimenti adottati, ed è stato
approvato dalla Giunta, ed è in arrivo, quel piccolo provvedimento
legato agli emolumenti degli amministratori. Sono però allo studio
da parte di due apposite commissioni, due provvedimenti, che sono
quelli "chiave": quello sulla riforma dell'ordinamento, che ha poi
come annesso il problema della riforma della legge elettorale per
gli enti locali e quello della finanza locale. Li cito insieme,
perché in base a quelle che saranno le ripartizioni di competenze
sui diversi livelli, cioè Regione, comunità montana e comune, sarà
ragionevole disegnare un sistema di finanza locale che renda
possibile l'assolvimento delle competenze che saranno previste
nella legge sull'ordinamento.
Certo che alcuni assunti sono allo studio di questi gruppi di
lavoro e vanno nella direzione che, oltre che condividere,
riteniamo anche quella auspicata dagli stessi enti locali, cioè
quella di una maggior chiarezza delle competenze, di un pieno
utilizzo e valorizzazione di tutti e tre i livelli, una adeguata
dotazione finanziaria rispetto alle competenze che verranno
attribuite.
Diciamo quindi che quella preoccupazione non solo di una
par
condicio
, ma di un reale ed effettivo esercizio delle
competenze che verranno assegnate a tutti i livelli, sta a cuore a
tutti. In quella sede sarà opportuno che questa venga tenuta molto
ben presente. L'orientamento è quello di arrivare ad un sistema
degli enti territoriali: Regione, comuni, comunità montane, in cui
vi sia una stretta connessione fra le funzioni peculiari di ognuna
e la loro articolazione territoriale, possibilmente cercando di
giungere il più possibile a quell'auspicata razionalizzazione delle
competenze, che possa portare la Regione ad avere effettivamente
una sua snellezza e dei compiti di programmazione, progettazione e
controllo della realtà locale, e gli enti locali, sia intermedi che
comunali, ad avere delle competenze che consentano loro di poter
svolgere ed erogare servizi nel modo più efficiente per la
popolazione, valorizzando le peculiarità delle diverse aree della
Valle.
Dovrà poi essere disegnato un modello di finanza locale che sia
compatibile con questo, e in quella sede dovrà essere tenuto in
considerazione anche il problema di quella che è la relazione della
risorsa umana che dovrà presidiare questo genere di riforma e
queste funzioni. Cioè, se si andrà verso un'ipotesi di comparto
unico dell'impiego pubblico in Valle d'Aosta, sarà importante che
ad una regione più snella che ha enti territoriali con valorizzate
competenze si accompagni, fermo restando il quadro dell'occupazione
pubblica oggi in Valle, che già è rilevante, una redistribuzione
anche delle risorse umane all'interno delle diverse articolazioni,
in modo da consentire ai comuni e alle comunità montane di fare,
oltre che il loro lavoro, anche una
relocalisation
sul
territorio delle risorse umane, per arrestare e creare le
condizioni perché fenomeni di forte polarizzazione intorno a pochi
centri della Valle vengano in parte ridimensionati nell'interesse
dell'intero territorio della Valle.
Presidente -
Si passa all'esame dell'articolato.
Sull'articolo 1 ha chiesto la parola il Consigliere Linty.
Linty (LN) -
Secondo me il fatto che siano state
escluse le comunità montane in qualche modo va a ledere i principi
previsti dalla legge 91/87: "Norme concernenti le comunità
montane".
La giustificazione dell'Assessore è stata: viene alienato a
favore di un comune e poi il comune fa la sede della comunità
montana, qualora lo ritenga necessario.
Però andiamo a moltiplicare i passaggi; non vedo cosa ci sia di
male nell'inserire le comunità montane come beneficiarie di queste
iniziative, altrimenti continuiamo ad avere le comunità montane che
sono relegate a fare le agenzie di viaggio per i soggiorni marini
per gli anziani o i soggiorni estivi per i ragazzi, e non andiamo a
qualificare questi enti locali, perché di questo si tratta: di
fronte alla legge hanno la stessa figura dei comuni anche se la
legge 91/87 parla di gestione di servizi sovracomunali, quindi si
arriva a contenere dei costi. Non riesco a capire il significato di
questa esclusione, per cui annuncio la mia astensione su questa
legge.
Presidente -
Ha chiesto la parola il Consigliere
Chiarello.
Chiarello (RC) -
Ho detto il mio parere prima. Un
dubbio che mi è venuto leggendo questa cosa è che quello che si
dismette si dà al Comune di Aosta; pertanto spero che il Comune di
Aosta, la scuola media "Cerlogne", il parcheggio coperto, la
bocciofila riesca ad utilizzarli come devono essere utilizzati.
- Da quel po' che sono ad Aosta ho avuto degli esempi del Comune
di Aosta, da farmi pensare che effettivamente è meglio che gestisca
la Regione che il comune; qui, probabilmente ognuno tira l'acqua al
suo mulino. L'unico dubbio che mi viene è un po' questo.
Presidente -
Pongo in votazione l'articolo 1.
Presenti: 27
Votanti e favorevoli: 25
Astenuti: 2 (Linty e Tibaldi)
Presidente -
Pongo in votazione l'articolo 2.
Presenti: 27
Votanti e favorevoli: 25
Astenuti: 2 (Linty e Tibaldi)
Presidente -
Pongo in votazione l'articolo 3.
Presenti: 27
Votanti e favorevoli: 25
Astenuti: 2 (Linty e Tibaldi)
Presidente -
All'articolo 4 ci sono tre
emendamenti presentati dalla II Commissione, di cui do lettura:
Emendamento - A l'article 4, le 1er alinéa est remplacé par le
suivant:
"1. Il Comune interessato all'acquisizione di un bene immobile
di proprietà regionale, ubicato nel proprio territorio, deve
presentare formale istanza, in carta semplice, presso la Direzione
generale del bilancio dell'Assessorato del bilancio e delle
finanze, corredata dalla seguente documentazione:
a) relazione tecnico?illustrativa con allegata planimetria
catastale;
b) deliberazione del competente organo comunale concernente
l'autorizzazione a presentare la richiesta di acquisto;
c) dichiarazione concernente la destina­zione finale del
bene;
d) nel caso in cui si debbano realizzare opere:
1) progetto tecnico o preliminare di ristrutturazione;
2) previsione di spesa e piano finanziario a copertura degli
oneri che il Comune dovrà sostenere, accompagnato da eventuale
attestazione di disponibilità al riguardo da parte dell'ente che
parteciperà al finanziamento;
e) previsione di spesa e piano finanziario per la copertura
degli oneri di gestione delle attività previste nell'immobile
richiesto."
Emendamento - A l'article 4, le 10ème alinéa est remplacé par le
suivant:
"10. La Giunta regionale conclude il procedimento amministrativo
mediante l'adozione di un provvedimento espresso predisposto dal
Servizio affari generali e legali della Presidenza della Giunta
regionale, entro un mese dalla data del ricevimento del parere
della conferenza di servizi."
Emendamento - A l'article 4, le 11ème alinéa est supprimé.
Presidente -
Pongo in votazione gli emendamenti
presentati.
Presenti: 31
Votanti e favorevoli: 29
Astenuti: 2 (Linty e Tibaldi)
Presidente -
Pongo in votazione l'articolo 4 nel
testo così emendato:
Articolo 4 - 1. Il Comune interessato all'acquisizione di un
bene immobile di proprietà regionale, ubicato nel proprio
territorio, deve presentare formale istanza, in carta semplice,
presso la Direzione generale del bilancio dell'Assessorato del
bilancio e delle finanze, corredata dalla seguente
documentazione:
a) relazione tecnico?illustrativa con allegata planimetria
catastale;
b) deliberazione del competente organo comunale concernente
l'autorizzazione a presentare la richiesta di acquisto;
c) dichiarazione concernente la destina­zione finale del
bene;
d) nel caso in cui si debbano realizzare opere:
1) progetto tecnico o preliminare di ristrutturazione;
2) previsione di spesa e piano finanziario a copertura degli
oneri che il Comune dovrà sostenere, accompagnato da eventuale
attestazione di disponibilità al riguardo da parte dell'ente che
parteciperà al finanziamento;
e) previsione di spesa e piano finanziario per la copertura
degli oneri di gestione delle attività previste nell'immobile
richiesto.
2. Le domande sono esaminate, entro sessanta giorni dal loro
ricevimento, da una conferenza di servizi composta:
a) dal dirigente della Direzione generale del bilancio
dell'Assessorato del bilancio e delle finanze;
b) dal dirigente del Servizio affari generali e legali della
Presidenza della Giunta;
c) dal dirigente del Servizio rapporti con gli enti locali,
gestione segretari comunali ed affari di culto della Presidenza
della Giunta;
d) dal dirigente del Servizio studi, programmi e progetti della
Presidenza della Giunta;
e) dai dirigenti dei servizi regionali competenti in relazione
alla natura, tipologia e destinazione del bene richiesto.
3. I componenti della conferenza di servizi possono farsi
sostituire da un delegato appartenente al proprio servizio.
4. Il coordinamento della conferenza è svolto dal dirigente
della Direzione generale del bilancio, o dal suo delegato, che la
convoca e ne dirige i lavori in modo da assicurare la conclusione
dell'istruttoria entro il termine di cui al comma 8.
5. La conferenza è validamente costituita con la presenza di
tutti i suoi componenti e delibera a maggioranza.
6. Le funzioni di segretario sono svolte dal tecnico del
Servizio demanio e patrimonio dell'Assessorato del bilancio e delle
finanze che ha istruito la pratica, senza diritto di voto.
7. La conferenza può promuovere consultazioni e udienze dei
comuni interessati o di altri soggetti ritenuti necessari, chiedere
documenti, dati e informazioni a tutti i servizi ed uffici
regionali, che devono provvedere entro quindici giorni dalla
richiesta.
8. La conferenza deve esprimere il proprio parere mediante la
redazione di una relazione finale di istruttoria, entro novanta
giorni dalla data del ricevimento dell'istanza del Comune, dandone
comunicazione al Servizio affari generali e legali della Presidenza
della Giunta.
9. Il termine di cui al comma 8 può essere prorogato, per una
sola volta, per ulteriori trenta giorni nel caso in cui sia
necessario procedere ad accertamenti o indagini di particolare
complessità, dandone comunicazione al Comune interessato.
10. La Giunta regionale conclude il procedimento amministrativo
mediante l'adozione di un provvedimento espresso predisposto dal
Servizio affari generali e legali della Presidenza della Giunta
regionale, entro un mese dalla data del ricevimento del parere
della conferenza di servizi.
Presenti: 31
Votanti e favorevoli: 29
Astenuti: 2 (Linty e Tibaldi)
Presidente -
Pongo in votazione l'articolo 5.
Presenti: 31
Votanti e favorevoli: 29
Astenuti: 2 (Linty e Tibaldi)
Presidente -
Pongo in votazione l'articolo 6.
Presenti: 31
Votanti e favorevoli: 29
Astenuti: 2 (Linty e Tibaldi)
Presidente -
Per quanto riguarda la tabella, pongo
in votazione la tabella proposta dalla Commissione nel testo così
emendato:
Allegato "A" -
Amm.ne comunale destinataria
Denominazione
Ubicazione
Riferimenti catastali
Destinazione
a) Aosta
Scuola media"J.B. Cerlogne"
Via St. Martin de Corléans
Fg 27 n.139
Scuola
b) Aosta
Scuola elementare
Fraz. Excenex
Fg. 18 nn.102-110-317-318
Scuola
c) Aosta
Porzione della Casa Savouret
Via Festaz
Fg. 40 nn.247-249/1
Iniziative di pubblico interesse
d) Aosta
Parcheggio coperto
Via Carrel
Fg. 40 n. 399
Parcheggio pubblico e terminal bus
e) Aosta
Bocciofila Cral Cogne
Via Elter
Fg. 33 n. 33-247
Bocciofila e attività socio-ricreative
f) Ayas
Piazzale
Loc. Champoluc
Fg. 29 n. 436
Piazzale
g)Aymavilles
Hôtel Suisse
Loc. Capoluogo
Fg. 10 nn. 1-2-469
Servizi comunali di pubblico interesse
h) Aymavilles
Terreni Savioz
Fraz. Pondel
Fg. 44 n. 285
Area per sports tradizionali
i) Aymavilles
Terreni ex Cogne
Loc. Varie
Fg. 9 n. 8, Fg. 10 n. 23, Fg. 4 n. 833
Aree di pubblico interesse
j) Chamois
Piazzale di arrivo funivia
Loc. Corgniolaz
Fg. 8 nn. 113- 114- 115
Piazzale pubblico
K) Gignod
Scuola elementare
Loc. Capoluogo
Fg. 25 n. 171
Scuola
l) Gressoney-St-Jean
Villa Rofeno
Loc. Rofeno
Fg. 14 n. 79
Scuola
m) Introd
Piazzale
Fraz. Chevrère
Fg. 32 n. 186
Piazzale
n) Issogne
Parcheggio a lato del Castello
Loc. Capoluogo
Fg. 19 nn. 47-50-1042-1036-1038-1039
Parcheggio
o) Issogne
Scuole materne ed elementari
Loc. Capoluogo
Fg. 19 nn. 82-800
Scuole
p) La Thuile
Terreni per vasca acquedotto
Loc. Orgères
Fg. 16 n. 976
Acquedotto
q) Quart
Scuola materna
Fraz. Villair
Fg. 32 n. 415
Scuola
r) St-Nicolas
Terreni Milliéry
Loc. Fossaz
Fg. 35 nn. 819-461-464
Area verde attrezzata
s) Valgrisenche
Terreni ENEL
Loc. Varie
Mappali vari dei fogli 21-22-31-32-33-38-39
Boschi
t) Valsavarenche
Sede del Museo Etnografico
Fg. 17 n. 295/1
Museo
u) Valsavarenche
Terreni per campo sportivo
Fraz. Dégioz
Fg. 17 nn. 52-54-55
Campo sportivo
v) Valsavarenche
Terreni per monumento
Loc. Molère
Fg. 3 n. 5
Verde pubblico e pertinenza del monumento ai caduti
w) Valtournenche
Terreni per gioco bimbi
Loc. Breuil
Fg. 7 nn. 80-400-673-674
Area verde attrezzata
x) Verrayes
Vasca Rossignol
Fg. 61 nn. 338-458-558
Acquedotti
y) Verrayes
Terreni per rimboschimento
Loc. varie
Fg. 39 nn. 21-22-23-24-25-34-38-39-40-41-42-43-44-45
Boschi
z) Verrès
Asilo infantile
Via dei giardini
Fg. 3 n. 155
Scuola
aa) Verrès
Terreni per campo sportivo
Rue Frères Gilles
Fg. 6 n. 68
Campo sportivo
Presenti: 29
Votanti e favorevoli: 27
Astenuti: 2 (Linty e Tibaldi)
Presidente -
Pongo in votazione la legge nel suo
complesso.
Presenti: 29
Votanti e favorevoli: 27
Astenuti: 2 (Linty e Tibaldi)
Il Consiglio approva
