Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.



Oggetto del Consiglio n. 797 del 22 ottobre 2014 - Resoconto
OGGETTO N. 797/XIV - Interpellanza: "Eventuale esame da parte
della competente Commissione consiliare della riorganizzazione dei
servizi sanitari dell'Azienda sanitaria locale".
Presidente -
Per l'illustrazione, la parola alla
Consigliera Fontana.
Fontana (PD-SIN.VDA)
- Grazie Presidente.
Vista la disponibilità al confronto manifestata dall'Assessore
alla sanità in relazione ai cambiamenti organizzativi, alle
esigenze di razionalizzazione della spesa e alla riorganizzazione
dei servizi sanitari, sia in ambito ospedaliero che
extra-ospedaliero; preso atto delle ultime deliberazioni
dell'Azienda sanitaria locale con le quali vengono sostituiti il
Direttore del Distretto di Aosta (delibera 971 del 19 settembre
2014) e il Direttore di Area Territoriale, proponendo due nuove
figure, senza dire, tra l'altro, cosa succede ed a che cosa
verranno destinati i due precedenti dirigenti; venuti a conoscenza
che non c'è stato neppure il tempo di insediare il Direttore di
Area di cui sopra che è già stato sostituito da un altro dirigente,
proveniente, questa volta, dal Pronto Soccorso poiché all'Area
Territoriale è stato designato il precedente Direttore del
Dipartimento di emergenza, il dottor Massimo Pesenti; informati da
alcuni operatori che sarebbero in corso altre iniziative da parte
dell'USL con il consenso dell'Assessore regionale alla sanità, tese
a mettere mano alla riorganizzazione dei Dipartimenti aziendali;
ritenuto importante capire meglio a quali logiche rispondano questi
interventi, volevamo sapere dall'Assessore come mai sono stati
sostituiti il Direttore del Distretto di Aosta e il Direttore di
Area Territoriale, nonostante non fossero in scadenza e, in
quest'ultimo caso, come mai sono state effettuate due nomine nel
giro di pochi giorni; a quale logica rispondono questi
provvedimenti e se ci sono altre operazioni simili in corso visto
che, nel giro di pochi mesi, sono stati sostituiti tre direttori su
tre (qualche tempo fa è stato sostituito anche il Direttore del
Distretto della Bassa Valle, e non si sa che cosa ne sia stato del
Direttore precedente); se intenda esaminare in commissione questi
provvedimenti e ragionare sulle eventuali variazioni da apportare
al Sistema sanitario regionale, come previsto da specifica
disposizione normativa, e per quale motivo non si è fatta una
regolare prova di selezione per individuare i Direttori di
Distretto e di Area Territoriale, come si sta facendo per la
Ginecologia e l'Ostetricia. Grazie.
Si dà atto che dalle ore 11,10 assume la presidenza il
Vicepresidente Rosset.
Rosset (Presidente)
- Ha chiesto la parola l'Assessore
Fosson; ne ha facoltà.
Fosson (UV)
- Sì, grazie Presidente.
Se mi permette due premesse, che chiedono anche un rapporto di
discussione, di fiducia. Intanto ogni cambiamento in atto è
ispirato solo dal desiderio di ottimizzare il servizio, e quindi
con scelte tecniche, in modo da dare maggiore funzionalità ed
organizzazione al Servizio Sanitario regionale che non è il
peggiore d'Italia, e l'ha visto ieri sui giornali, e questo è
merito di tutti. Però la nostra organizzazione è addirittura una
delle migliori, e quindi godiamoci una cosa che non è merito di
nessuno in particolare, ma è merito di tutti, quello di essere
primi in classifica. Il Consigliere Guichardaz ha anche lui dei
meriti su questo, sicuramente, però godiamoci anche una cosa di
questo tipo. Sono anche molto contento che il Direttore generale
ieri abbia lodato tutti i dipendenti.
Sicuramente la sanità più efficiente è quella che costa di meno,
ormai è riconosciuto. Poi sull'audizione non è una norma nazionale,
mi permetta, ma è una norma che noi abbiamo introdotto in
finanziaria, cioè per la prima volta l'atto aziendale viene portato
in commissione per un'audizione, e questo sarà fatto. È in corso
tutto un percorso di questo tipo, nel senso che l'atto è stato
presentato e poi, purtroppo, è stato diffuso come già definitivo,
ma non era così. C'è in corso un grande confronto, tra tutte le
parti sindacali rappresentanti l'area sanitaria, con la Direzione
strategica per modulare l'atto a seconda delle istanze. Le
osservazioni sono di due tipi: chi accusa di non aver tagliato
abbastanza e chi accusa di aver tagliato troppo. E allora stiamo
cercando di ragionare di conseguenza e comunque il passaggio in
commissione ci sarà appena sarà terminata questa fase di confronto
e le dico che non ho ancora neanch'io la copia dell'atto aziendale
che verrà portato in commissione. Questa è la prima volta, e non
avviene a livello nazionale perché la legge 502 prevede in
autonomia.
Altra cosa, mi permetta, è la distensione tecnica legislativa
dell'Area Territoriale. L'Area Territoriale, per una legge
nazionale - sempre la 502 del '92 prevede nomine di carattere
fiduciarie cioè ai responsabili di quest'area l'unico requisito che
viene chiesto è di avere 10 anni di anzianità, per cui la scelta
del Direttore generale è una scelta fiduciaria. Come ho detto già
prima, la nostra strategia, la nostra grande scommessa in questo
periodo e in questo anno, in questi due anni, è di cambiare
completamente la sanità sul territorio, nel senso che in Ospedale
più di tanto non possiamo sicuramente migliorare le liste d'attesa,
ma il grande cambiamento dev'essere fatto giocando tutte le nostre
possibilità sul territorio. Avremo un incontro con tutti i medici
di famiglia per partire con l'associazionismo tra essi; i rapporti
territorio-Ospedale sono molto allentati, e ad esempio abbiamo con
il servizio di ostetricia alcune sofferenze derivate da 5
ostetriche in gravidanza. Per le ostetriche di Area Territoriale,
questo problema non c'è: ne consegue che l'ostetrica di Area
Territoriale deve comunque partecipare al percorso ospedaliero
(parliamo anche dei fisioterapisti; eccetera). Quindi l'Area
Territoriale è decisiva, è per noi strategica, per cui l'attenzione
su questo è molto particolare.
I rapporti contrattuali legati alle precedenti nomina dei
precedenti responsabili erano scaduti, nel senso che il rapporto
fiduciario era dovuto a un contratto siglato col vecchio Direttore
generale dimessosi il 30/9 del 2013, lo stesso aveva dato le
dimissioni. I contratti di direttore di distretto e direttore di
area territoriale furono poi prorogati per un anno! Il problema che
lei ha detto del Direttore dei Distretti 3 e 4: la responsabile
aveva problemi familiari e si era trasferita in Liguria, per cui
era stata sostituita prima. Cosa succederà? Ecco, proprio per
dimostrare che l'Area Territoriale è un'altra cosa rispetto
all'atto aziendale, i due medici - che ringrazio - che erano
all'Area Territoriale rientreranno nelle funzioni organizzative
previste nel nuovo atto aziendale. Il percorso di inserimento è
stato pensato e proposto per loro, quindi rientrano altre
strutture. Quando uno va in Area Territoriale il suo posto di
partenza viene congelato, come se uno andasse a lavorare da
un'altra parte.
È stata formata una nuova squadra - su questo ha ragione - con
un rapporto di fiducia, cioè con coloro che ci sembravano più
idonei al lavoro che noi vorremmo fare. Appena istituita questa
nuova squadra, si è resa disponibile una risorsa di grande
professionalità, che ringrazio. Questo primario vedendo cambiare il
suo servizio e avendo anche dei problemi di età, ha dato questa sua
disponibilità importante per l'esperienza che ha avuto di Direttore
sanitario sull'Area Territoriale, e questo le assicuro che è
l'unico motivo. Chi è stato nominato Direttore di Area Territoriale
era l'unico che a nostro avviso aveva un'esperienza per rientrare
in Pronto Soccorso, perché lo aveva diretto per 5 anni, quando
l'altra figura era Direttore sanitario; quindi era l'unico che
aveva un'esperienza, pertanto è stato fatto questo cambiamento.
Direi che questo è avvenuto, come ha visto, senza grandi
opposizioni, nella condivisione tra diverse persone, ed è stato
anche apprezzato. C'era un'urgenza di farlo e l'urgenza è dovuta al
fatto che io vorrei partire il 1° gennaio di quest'anno con le
UCCP, cioè con gli associazionismi e le 12 ore di guardia dei
medici sia nel Distretto di Donnas che a Morgex, cioè costruire
queste unità di continuità assistenziale previste dal piano della
salute nazionale, che sono fondamentali per noi, cioè partire con
una riorganizzazione sul territorio che veda medici, infermieri e
pediatri insieme. Ecco perché abbiamo scelto una squadra di fiducia
ed ecco perché abbiamo colto questa professionalità e l'abbiamo
fatto in questi giorni; sia perché lo potevamo fare perché è un
rapporto fiduciario, sia per l'urgenza che il settore richiede.
Altra cosa completamente diversa, mi permetta, è il concorso di
ginecologia che è stato espletato venerdì 17, proprio perché la
norma nazionale è completamente diversa, ed è il "decreto
Balduzzi", riconvertito nella norma 189 del 2012, che fissa dei
criteri per il concorso completamente diversi, cioè è stata
sorteggiata una commissione di 3 membri esterni, di cui uno doveva
essere una donna, e questa commissione si è riunita venerdì, ha
fatto il suo lavoro; però è completamente diverso il concorso di
ginecologia rispetto alla nomina di un rapporto fiduciario
nell'Area Territoriale. Ecco, lei dirà giustamente (e lo capisco):
"ma come posso essere garantito io su un rapporto"? Ecco, saranno i
risultati. I rapporti fiduciari uno poi se li gioca, e lei in
futuro, con le sue interpellanze, con la sua attività ispettiva mi
dirà "avete sbagliato completamente squadra o cose del genere" ed è
giusto.
Noi chiediamo in un'iniziativa che ci sembra fondamentale:
rilanciare il territorio trovando le persone più idonee a farlo, e
lei ci controllerà e ci analizzerà giustamente sui risultati.
L'altro giorno, in commissione - mi permetta questo esempio - è
venuto un nostro dirigente, delle politiche sociali, e penso che
per il suo lavoro non è apprezzato solo da me, ma anche da voi, nel
senso che abbiamo presentato una legge. Ebbene, questo è un
dirigente con rapporto di lavoro di tipo fiduciario, ed è l'unico
che abbiamo noi, in sanità; era già presente nella precedente
Amministrazione e io l'ho riconfermato. Sempre per un rapporto di
fiducia tra me e lei, me lo permetta, lei tante volte ha chiesto
informazioni sulla ludoteca della Pediatria; ecco, ho ricevuto una
lettera in questi giorni in cui un'associazione di mamme si è resa
disponibile a gestire la ludoteca del Beauregard e le dico questo
perché uno chiede un rapporto di fiducia, ma poi ne rende anche
conto. Grazie.
President
e - Per la replica ha chiesto la parola la
Consigliera Fontana; ne ha facoltà.
Fontana (PD-SIN.VDA)
- Assessore, lei mi ha dato tutte le
sue motivazioni, come posso non essere d'accordo, visto che viviamo
un momento di difficoltà siamo, anche a noi, a chiedere la
razionalizzazione, di accorpare il più possibile le strutture in
funzione di un risparmio, ma soprattutto di dare dei servizi
efficienti ai cittadini? Lei aveva dato questa disponibilità, di
discutere in commissione, e vedo queste delibere senza aver avuto
un confronto...effettivamente c'è confusione, non si riesce a
capire niente, ci dovevamo vedere per discutere di questo problema
avete fatto invece questa rivoluzione...
Giustamente lei diceva: "è il momento che ci danno ai primi
posti, godiamoci questo momento". Devo dire anche un "grazie" a
queste persone che hanno lavorato e che adesso sono state tolte,
hanno contribuito a quest'eccellenza, perché non bisogna
dimenticarsi che il lavoro in questo momento l'hanno fatto anche
queste persone. Il cambiamento, di mettere una squadra nuova...per
carità, ci mancherebbe altro che non si desse fiducia...giustamente
è lei che decide, secondo me parlarne e condividere è sempre
meglio.
Mi auguro che con questo lavoro che è stato fatto si chiarisca
un po' la confusione che c'è stata fino a oggi e che questa squadra
cominci a lavorare veramente, perché ne abbiamo bisogno,
soprattutto per dare risposte, sia sul territorio, sia a livello di
Aosta. Io non mi permetto di contestare questo lavoro, non voglio
entrare nel merito delle figure, ci mancherebbe altro, mi sembra un
metodo sbagliato e affrettato, fatto così, in fretta, e per come è
venuto fuori, comunque queste persone hanno dato il massimo di loro
stesse, facendo una discussione magari sarebbe stato meglio...io
dico il mio pensiero, comunque staremo a vedere. Continuerò a
verificare questa situazione come volge, auguro un buon lavoro a
questa nuova squadra. Voglio fare un ringraziamento veramente a
tutti coloro che hanno lavorato fino ad oggi, perché questo lavoro
è stato veramente meritevole e dobbiamo fare un ringraziamento
anche a costoro. Grazie.
Presidente
- Grazie Consigliera Fontana. Punto 14
all'ordine del giorno.
