Classificazione
LAVORO



Oggetto del Consiglio n. 333 del 23 gennaio 2019 - Resoconto
OGGETTO N. 333/XV - Interrogazione: "Azioni poste in essere
per la riorganizzazione dei Centri per l'impiego in Valle
d'Aosta".
Rini (Présidente) -
Point n° 6 à l'ordre du jour. La
parole à l'Assesseur Bertschy pour la réponse.
Bertschy (UVP)
- Sottolineo che l'interrogazione propone
quattro domande, ma all'interno della prima domanda ce ne sono
altre tre: è un buon modo di interrogare sul punto, avete scoperto
"la domanda a risposta multipla".
Per venire alla prima domanda, al primo punto: "
qual è il
profilo statistico dell'utente CPI
", al 31 dicembre 2018 gli
utenti iscritti ai tre Centri per l'impiego della Valle d'Aosta
sono in lieve maggioranza donne (il 51,8 percento) e sono
distribuiti per lo più sul territorio di Aosta (il 56 percento),
Verrès (il 34 percento) e Morgex (l'8,7 percento). Il 74,6 percento
degli iscritti ha cittadinanza italiana, mentre i cittadini
extracomunitari pesano per il 15,8 percento e gli altri cittadini
comunitari sono il restante 9,6 percento. Per quanto riguarda
l'età, gli iscritti tra i 30 ed i 49 anni rappresentano il 43
percento, il 30 percento ha oltre 50 anni ed il restante 27
percento è rappresentato da giovani fino ai 29 anni; quasi il 10
percento degli iscritti totali ha almeno 60 anni. Quanto al titolo
di studio, un iscritto su due ha la licenza media, il 14 percento
degli iscritti ha conseguito al massimo la licenza elementare, il
23 percento ha conseguito un diploma di istruzione secondaria
superiore e solamente il 7 percento ha un titolo universitario.
Rispetto all'anzianità di disoccupazione, il 13,7 percento delle
persone è iscritto da almeno 6 mesi, il 18,2 percento ha
un'anzianità da 6 a 12 mesi, il 34,3 percento da 12 a 24 mesi ed il
33,8 percento di oltre due anni. Diciamo che la durata della
disoccupazione aumenta con l'aumentare dell'età e con l'abbassarsi
dei titoli di studio.
"
Quali sono i servizi che vengono erogati ai cittadini in
cerca di occupazione e alle imprese e qual è il grado di
soddisfazione dei cittadini e delle imprese stesse
": i servizi
- vado veloce altrimenti non riesco a terminare la risposta - sono:
l'accoglienza e la prima informazione, l'orientamento di base, che
prevede il patto di servizio personalizzato, patto che obbliga a
garantire un servizio agli utenti e, nello stesso tempo, a seguire
le condizioni previste dal decreto legislativo n. 150 del 2015.
Viene offerto l'orientamento specialistico e il collocamento
mirato, che riguarda le funzioni della legge 68/1999 e tale
servizio opera sia a favore di utenti disoccupati che a favore
delle imprese. Per quanto riguarda i disoccupati, il servizio
garantisce la presa in carico individualizzata delle persone
iscritte al collocamento mirato attraverso i colloqui di
orientamento e il monitoraggio dell'attivazione di tirocini, il
colloquio di incontro domanda/offerta, il monitoraggio post
assunzione dei progetti REI e le misure di inclusione. Per quanto
riguarda l'azienda, il servizio monitora costantemente
l'adempimento della legge 68/1999 e cerca di fornire un supporto ai
datori di lavoro affinché l'inserimento sia il più adeguato
possibile; inoltre sono previste consulenze personalizzate e visite
in azienda, appunto per garantire che questo importante strumento
di inclusione sociale possa realizzare i suoi scopi. Oltre a
questo, c'è l'intermediazione e la progettazione per i datori di
lavoro privati per le assunzioni di cui alla legge 68, la gestione
degli avviamenti al lavoro mediante le chiamate su presenza dei
datori di lavoro pubblici e dei lavori iscritti al collocamento, e
poi la realizzazione di percorsi di formazione e di preinserimento
in azienda a favore dei lavoratori disabili in carico al Centro per
il diritto al lavoro dei disabili e degli svantaggiati, nonché la
realizzazione di interventi di monitoraggio post assunzione
finalizzati a prevenire e gestire eventuali criticità
nell'inserimento lavorativo. Il servizio gestisce anche i progetti
di lavoro di utilità sociale a favore di utenti svantaggiati
impiegati presso i servizi di utilità gestiti dagli Enti locali. Un
ulteriore servizio è quello dell'incontro tra domanda e offerta,
servizio rivolto alle persone ed alle imprese. Nell'ultimo periodo
a questo servizio si sono aggiunti alcuni servizi particolarmente
importanti: il portale "Lavoro per Te", in cui sono le imprese ed i
lavoratori a candidarsi o ad inserire un annuncio di ricerca del
personale in modo del tutto autonomo e
les Journées des métiers
du tourisme
e
les Semaines de l'emploi
, che dal 2013 con
continuità semestrale vengono proposte presso la Cittadella dei
Giovani. Si tratta di eventi all'interno dei quali il CPI sposta la
propria attività di incontro tra domanda e offerta di lavoro ed
organizzano colloqui di selezione del personale effettuando le
preselezioni dei lavoratori. Diciamo che su questi ultimi eventi,
per venire a completare la prima domanda, ci sono dati di
soddisfazione dei cittadini e delle imprese: infatti, in occasione
dell'ultimo evento svoltosi ad ottobre 2018 in occasione della
Journée des métiers du tourisme
, è emersa una generale
soddisfazione in merito ai servizi offerti ai candidati
preselezionati ed alla loro qualità e quantità. Delle imprese
coinvolte rispetto ai colloqui con i candidati l'86 percento
ritiene di aver avuto molto aiuto nella scelta delle candidature e
il 93 percento ha trovato molto congruenti i profili dei lavoratori
rispetto ai profili ricercati. Il 100 percento delle imprese ha
ritenuto molto preparati alle selezioni i lavoratori presentati,
sia per i
curricula
che per il colloquio in sé. Per quanto
riguarda i disoccupati partecipanti, l'80 percento ha ritenuto
adeguato il supporto degli operatori nella scelta della candidatura
alle diverse offerte di lavoro proposte, il 78 percento da "utile"
a "molto utile" i colloqui prenotati dagli operatori del Centro per
l'impiego effettuati con le imprese, l'80 percento da "utile" a
"molto utile" i laboratori organizzati dagli operatori per la
preparazione al colloquio di selezione o per la stesura dei
curriculum
da presentare alle imprese.
Seconda domanda: "
quali azioni sono state messe in atto per
la riorganizzazione dei CPI dopo il decreto attuativo del 150 del
2015 (JOBS ACT) e qual è a tutt'oggi lo stato di attuazione della
stessa
". I CPI, in seguito all'emanazione del decreto del 2015,
hanno cercato di mantenere la loro funzione, anche perché sul loro
lavoro sono venute a gravare una serie di misure e, in particolare:
le misure di inclusione regionale, i controlli sui documenti del
personale, gli sgravi IRAP e poi, in seguito, tutta l'applicazione
del REI. Tra l'altro la struttura del Centro per l'impiego è anche
struttura SRAI per i fondi FSE, quindi c'è da valutare in maniera
importante - e questo è nel programma di maggioranza - come
potenziare questi centri pure attraverso la valutazione di nuovi
strumenti e di nuove visioni rispetto al loro potenziamento, anche
perché questi servizi, come gli altri, scontano la diminuzione di
personale e l'aumento del ruolo che devono svolgere soprattutto in
questo momento di crisi. A questo proposito credo sia opportuno
ricordare che l'arrivo del reddito di cittadinanza sicuramente è
importante da valutare nei suoi effetti, metterà in condizioni di
maggior sacrificio l'attuale servizio ed è per questo che scriverò
una lettera ai nostri due Parlamentari per chiedere che le
disposizioni di potenziamento previste nel decreto per tutte le
Regioni siano mantenute come nell'origine del decreto, affinché non
ci siano poi nella discussione e nei rapporti Stato-Regione le
solite manovre che ci escludono dai potenziamenti dei servizi, dai
potenziamenti delle assunzioni e da tutto quello che serve.
Chiederemo un'attenzione particolare ai nostri due rappresentanti
per fare in modo che questo beneficio per i cittadini possa vederci
fortemente attenti al fine di dare il massimo servizio.
"
Quanti avviamenti al lavoro sono stati registrati in Valle
d'Aosta nel corso del 2017 nel primo semestre 2018
": nel 2017
ci sono state circa 45.000 comunicazioni obbligatorie di assunzione
e nel primo semestre del 2018 circa 22.000; il 10 percento di
queste è rappresentato da assunzioni a tempo indeterminato. Le
persone oggetto di assunzione sono state circa 22 mila nel 2017 e
circa 12 mila nel primo semestre 2018, quindi con una media di 2
assunzioni per persona, a testimonianza del grosso impiego di
contratti a tempo determinato e della stagionalità che caratterizza
buona parte del lavoro della nostra regione. Questo è un elemento
politico di riflessione.
"
Quanti degli avviamenti al lavoro del 2017 e del primo
semestre 2018 sono frutto dell'azione dei Centri dell'impiego e
dell'Ufficio incontro domanda e offerta di lavoro
": è utile
ricordare che l'attuale mercato del lavoro è libero, le imprese non
sono obbligate a rivolgersi ai servizi pubblici, però evidentemente
il nostro ruolo è importante come regolatore dei bisogni delle
persone, in particolare quelle più deboli. Nel 2017 e nel primo
semestre del 2018 i CPI hanno intermediato tramite i propri canali
1.544 offerte di lavoro di cui 159 nel settore della pubblica
amministrazione, per un totale complessivo di 1.965 posti di
lavoro. Per 293 di queste offerte di lavoro è stato richiesto
dall'azienda ed è stato erogato dal CPI il servizio di preselezione
candidature. Mi scuso se è stata lunga la risposta e, se è il caso
di fornire dati più dettagliati, siamo a disposizione.
Presidente -
La parola al collega Manfrin per la
replica.
Manfrin (LEGA VDA)
- Presidente, non è per la replica, ma
semplicemente per una mozione d'ordine: per chiedere una
sospensione dei lavori alla luce delle gravi notizie che sono
emerse.
Presidente -
Grazie collega, ovviamente la sospensione è
concessa.
La seduta è sospesa alle ore 9:49 e riprende alle ore
10:19.
Rini (Presidente)
- Collega Minelli, solo per la replica
al punto n. 6 all'ordine del giorno, visto che l'Assessore Bertschy
aveva dato risposta alla questione. Prego, collega Minelli.
Minelli (RC-AC)
- La ringrazio, Presidente, anche per la
possibilità di questa replica; mi rendo conto che è un momento
particolare, quindi cercherò di essere rapida. Volevo ringraziare
l'Assessore Bertschy per la risposta ampia ed articolata che mi è
stata data, e anche scusarmi, perché in effetti la mia prima
domanda era molto estesa.
Per quello che riguarda i dati forniti, è evidente il lavoro
importante che svolgono i Centri per l'impiego. Anche per ragioni
di tempo mi concentro soltanto sulla parte finale, sulle domande
che avevo fatto riguardo all'attività e agli avviamenti al lavoro.
Mi sembra che con i dati forniti dall'Assessore, riguardanti il
2017 ed i primi sei mesi del 2018, si arrivi a 67 mila persone
avviate al lavoro; di queste, 1.544 sono state intermediate dei
Centri per l'impiego. Ho fatto un calcolo in questa sospensione: si
tratta del 2,3 percento, ed è una percentuale decisamente bassa che
indica una scarsa incidenza della struttura pubblica nell'offrire e
trovare posti di lavoro, anche perché il dimensionamento dei Centri
per l'impiego che avrebbe dovuto essere implementato dopo il 2015
con il
Jobs Act
non è avvenuto nella maniera che ci si
aspettava.
Abbiamo formulato questa interrogazione l'11 gennaio, prima
dell'approvazione del decreto sul reddito di cittadinanza, e anche
adesso, a sentire i dati che ci vengono forniti, ci rendiamo conto
che potenzialmente dovranno usufruire del reddito di cittadinanza
circa 6 mila persone (1.200-1.500 nuclei familiari): questo
significherà ovviamente un aggravio di lavoro per i CPI che
dovranno quindi assolutamente essere adeguati per quanto riguarda
le risorse. L'Assessore ha detto che si attiverà per sentire i
Parlamentari e quindi per avere notizie in merito. Per noi è
importante che la Regione si muova, che usi le sue competenze,
perché altrimenti se siamo a rimorchio dei Ministeri si può
verificare quanto già affermato precedentemente dall'Assessore.
Ancora una cosa. Mi pare che il rapporto esistente tra gli
avviati al lavoro debba generare una riflessione: questo dato di 40
mila più 22 mila non riguarda i soggetti effettivamente avviati al
lavoro, perché spesso una persona può essere assunta anche tre o
quattro volte in fasi successive, dato che ci sono le stagionalità.
Pertanto sono veramente poche le persone che sono state
intermediate dall'Ente pubblico. Credo dovremmo riflettere ed
attivarci in tutte le maniere, perché con l'arrivo del reddito di
cittadinanza il lavoro di questi uffici sarà veramente gravoso.
Presidente -
Grazie, collega Minelli, ci sembrava giusto
consentirle lo svolgimento della replica e quindi la conclusione
del punto n. 6 dell'ordine del giorno.
Colleghi, vista la gravità dei fatti appresi dai mezzi di
stampa, la Conferenza dei Capigruppo ha deciso di sospendere i
lavori di questa seduta consiliare, al fine di poter consentire a
tutti di avere ulteriori elementi in merito, a seguito soprattutto
della conferenza stampa convocata e prevista dalle Forze
dell'ordine e convocata alle ore 11:00.
I lavori del Consiglio regionale riprenderanno alle ore 15:30 di
questo pomeriggio.
---
La seduta termina alle ore 10:25.
