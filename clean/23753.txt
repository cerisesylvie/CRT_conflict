Classificazione
CONSIGLIO REGIONALE
Attività consiliare d'aula



Oggetto del Consiglio n. 2775 del 6 giugno 2007 - Resoconto
OGGETTO N. 2775/XII - Ordine dei lavori.
Président
- Collègues, comme nous l'avions convenu, nous
pouvons reprendre l'ordre du jour jusqu'à 20 heures avec l'examen
de quelques questions. On devrait reprendre du point n° 6, à moins
que quelqu'un me trouve le Conseiller Sandri. Collega, posso far
rispondere all'Assessore, che è nella condizione di rispondere...
collega Squarzino, mi consenta, l'altro collega dovrebbe essere
presente, perché qui si è molto ligi a sottolineare l'assenza di
turno di uno o dell'altro, poi bisognerebbe avere l'accortezza,
quando si discutono le proprie iniziative, di essere presenti.
Oggetto n. 7 idem, oggetto n. 8 idem, oggetto n. 9.
La parola al Consigliere Venturella.
Venturella (Arc-VA)
- Per mozione d'ordine. Si potrebbero
fare quelle deliberazioni che non pongono problemi e che riguardano
il "Bureau du Médiateur", ivi comprese le norme di attuazione.
Presidente
- Mi sembra una buona proposta.
La parola al Consigliere Ottoz su questa proposta.
Ottoz (UV)
- Mi sembra un po' strano questo modo di
procedere, se dobbiamo decidere di toccare i punti che fanno comodo
a qualcuno o che non fanno scomodo a qualcun altro. Facciamo la
sospensione e decidiamo quali punti facciamo tutti assieme.
Presidente
- Mi pareva che la proposta del collega
Venturella fosse accoglibile. Ora il collega Sandri è tornato, se
vogliamo tornare indietro, non ho difficoltà. Posso dare per
acquisita la proposta del collega Venturella che mi sembrava di
buon senso? Procediamo come proposto dal collega.
Il Consiglio prende atto.
