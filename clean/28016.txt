Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 232 del 30 ottobre 1970 - Resoconto
OGGETTO N. 232/70 - Subconcessione alla Società Nazionale
Cogne S.p.A. di derivazione di acqua, in Comune di Aosta, dal
canale denominato "Piccolo Buthier", che a sua volta deriva le
acque dal torrente Buthier, per uso industriale.
Rollandoz
(D.P.)
- Non so se vogliamo
mandare anche questa in Commissione Lavori Pubblici, ma questa mi
pare molto più ordinaria, si tratta di una concessione alla Società
Nazionale Cogne di mod. 10 di acqua da derivare per raffreddamento
degli impianti dello stabilimento. La pratica è allestita, ci sono
tutte le prescritte autorizzazioni e sopralluoghi.
Manganoni
(P.C.I.)
- Io non so se vogliamo mandare
anche questa in Commissione Lavori Pubblici, però non ci sono
opposizioni, non ci sono questioni, almeno da quanto risulta,
quindi non ho obiezioni da sollevare.
Però, ecco, la raccomandazione che io farei all'Assessore, il
quale, io capisco benissimo, queste pratiche se le è ereditate,
quindi non è che possiamo dirgli: "Non hai convocato la
Commissione, ecc..." però, in avvenire, non le piccole sorgenti, le
concessioni ai Comuni, ecc. ma quelle di una certa entità, di una
certa importanza, passarle alla Commissione ai Lavori Pubblici.
Montesano (P.S.D.I.)
- Nessun altro chiede la parola? Chi
approva la delibera oggetto 31 alzi la mano. Contrari? Astenuti? Il
Consiglio approva all'unanimità.
Oggetto n. 32.
