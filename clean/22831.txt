Classificazione
CONSIGLIO REGIONALE
Organizzazione degli uffici



Oggetto del Consiglio n. 2264 del 9 novembre 2006 - Resoconto
OGGETTO N. 2264/XII - Seconda variazione al bilancio di
previsione del Consiglio regionale per l'anno 2006.
Il Consiglio
Considerato che l'Ufficio di Presidenza, nella riunione del
18 settembre 2006, con deliberazione n. 157/06, ha approvato la
seconda variazione al bilancio di previsione del Consiglio
regionale per l'anno 2006 dovuta all'assegnazione dell'importo di
€. 200.000,00 quale importo a saldo per il rinnovo del contratto
collettivo di lavoro del personale del Consiglio regionale;
Visto l'articolo 14 del Regolamento interno del Consiglio e
l'articolo 2 del regolamento di contabilità;
Visto il parere favorevole rilasciato dal Direttore della
Direzione Gestione Risorse e Patrimonio, ai sensi del combinato
disposto degli articoli 13, comma 1, lettera e) e 59, comma 2,
della legge regionale 23 ottobre 1995, n. 45, sulla legittimità
della presente deliberazione;
Visto il parere della II Commissione consiliare
permanente;
Delibera
di approvare la seguente variazione al bilancio di previsione
del Consiglio regionale per l'anno 2006:
ENTRATE
Variazione in aumento
Capitolo 1000 - Assegnazione a carico del bilancio regionale
€. 200.000,00
USCITE
Variazione in aumento
Capitolo 221 - Fondo per il rinnovo contrattuale
del personale del Consiglio regionale €. 200.000,00.
Presidente
- Quello che propongo all'approvazione del
Consiglio è la seconda variazione al bilancio di previsione del
Consiglio per l'anno 2006. Questa variazione si rende necessaria a
seguito dell'assegnazione dell'importo di 100mila euro da parte
dell'Amministrazione regionale quale importo trasferito a saldo per
le spese derivanti dal rinnovo del contratto collettivo di lavoro
del personale del Consiglio, recentemente approvato. Questi fondi
risultavano accantonati sul fondo specifico del bilancio
dell'Amministrazione regionale e sono assegnati al capitolo 221,
"Fondo per il rinnovo contrattuale del personale del Consiglio
regionale". Ricordo che tale variazione ha avuto il parere
favorevole all'unanimità della II Commissione. Pongo in votazione
l'oggetto n. 31:
Consiglieri presenti, votanti e favorevoli: 33
Il Consiglio approva all'unanimità.
