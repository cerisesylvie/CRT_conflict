Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 894 del 11 dicembre 1989 - Resoconto
OGGETTO N. 894/IX - COMUNICAZIONI DEL PRESIDENTE DEL
CONSIGLIO.
BICH (Presidente del Consiglio):
Le comunicazioni in
oggetto inquadrano l'attività della Presidenza e degli organi
consiliari dal 22 novembre in poi.
Disegni di legge presentati:
Disegno di legge n. 137,
presentato dalla Giunta
regionale in data 22 novembre 1989, concernente: "Impiego
temporaneo e straordinario di lavoratori disoccupati in cantieri
vari della Valle d'Aosta" (1a e 2a Commissione).
Disegno di legge n. 138,
presentato dalla Giunta
regionale in data 22 novembre 1989, concernente: "Istituzione del
museo minerario regionale" (la e 5a Commissione).
Disegno di legge n. 139,
presentato dalla Giunta
regionale in data 22 novembre 1989, concernente: "Norme concernenti
l'obbligo di costruzione del manto di copertura in lose di pietra e
la disciplina dei relativi benefici economici. Abrogazione della
legge regionale 12 dicembre 1986, n. 71 e successive modificazioni"
(2a e 1a Commissione)
Disegno di legge n. 140,
presentato dalla Giunta
regionale in data 28 novembre 1989, concernente: "Disposizione per
la formazione professionale di operatori necessari al Servizio
Sanitario Regionale" (5a Commissione).
Disegni di legge vistati:
Disegno di legge n. 104,
concernente: "Acquisto di una
unità immobiliare sita nel palazzo Ansermin in Aosta, Via Porte
Pretoriane".
Disegno di legge n. 105,
concernente: "Acquisto di
immobili siti nei Comuni di La Salle e Morgex da destinare
all'ampliamento dello stabilimento ittiogenico regionale".
Disegno di legge n. 108,
concernente: "Accettazione con
beneficio di inventario della eredità del Signor Lorenzo
Rosset".
Disegno di legge n. 112,
concernente: "Primo
provvedimento di variazione al bilancio di previsione per
l'esercizio finanziario 1989".
Deliberazioni vistate: n. 20
Si comunica che il Presidente della Commissione di Coordinamento
in data 7 dicembre 1989 ha vistato la deliberazione n. 785/IX in
data 25 ottobre 1989, concernente: "Concessione di un contributo di
L. 10.000.000 al Rafting Aventure per organizzazione spedizione
alle sorgenti del Gange. Approvazione ed impegno di spesa", per la
quale erano stati richiesti chiarimenti.
In relazione alle designazioni effettuate dal Consiglio
regionale per la costituzione della Commissione e Sottocommissione
elettorale circondariale di Aosta, la Corte di Appello di Torino ha
fatto pervenire a questa Presidenza copia del decreto riguardante
la costituzione delle Commissioni di cui trattasi.
In riferimento alla proposta di decreto legislativo elaborata
dalla Commissione paritetica per l'attuazione delle norme
statutarie in materia di Parco Nazionale del Gran Paradiso, sono
pervenuti a questa Presidenza un appello sottoscritto dalla quasi
totalità dei dipendenti del Parco Nazionale del Gran Paradiso con
cui si richiede al Consiglio di amministrazione dell'Ente Parco di
volersi attivare affinché il Parco mantenga l'unitarietà e conservi
le funzioni di tutela del patrimonio naturale, nonché un ordine del
giorno votato all'unanimità dal Consiglio regionale del Piemonte
nella seduta del 30 novembre 1989 con il quale l'Assemblea esprime
la propria contrarietà alla proposta di parziale regionalizzazione
del Parco Nazionale del Gran Paradiso. I documenti in questione
sono stati trasmessi al Presidente della Giunta regionale, ai
Presidenti delle Commissioni consiliari permanenti per gli affari
generali e per l'assetto del territorio, al Presidente della
Commissione speciale per le Riforme istituzionali ed ai Consiglieri
regionali.
In data 23 novembre ho partecipato a Roma ad un incontro dei
Presidenti dei Consigli Regionali con la Commissione Parlamentare
per le questioni regionali. Nel corso della riunione sono stati
trattati a lungo temi connessi con la riforma dell'ordinamento
regionale, con particolare riferimento ad un'indagine promossa
dalla Commissione bicamerale sulle forme di governo regionale.
Riunioni:
Oltre all'adunanza straordinaria del Consiglio in data 30
novembre, si sono tenute le seguenti riunioni di organi
consiliari:
Ufficio di Presidenza: 1
1a Commissione: 4
2a Commissione: 2
3a Commissione: 3
4a Commissione: 1
5a Commissione:
2 Commissione speciale Riforme istituzionali: 1
Incontro dell'Ufficio di Presidenza con i Presidenti delle
Commissioni consiliari: 1
Mi sia consentito ricordare brevemente una grande figura di
studioso: Edoardo Amaldi, scomparso martedì 5 dicembre 1989.
Edoardo Amaldi era il più grande fisico italiano vivente,
allievo prediletto di Enrico Fermi, protagonista insieme ad Ettore
Majorana, Emilio Segré, Bruno Pontecorvo ed altri, degli anni
mitici della fisica atomica italiana, gli anni in cui si gettarono
le prime sonde dentro il nucleo atomico.
Nell'immediato dopoguerra fu tra i promotori del CERN, Centro
Europeo per la Ricerca Nucleare, sorto a Ginevra, e ne fu
segretario generale dal 1952 al 1954. Un CERN di dimensioni certo
più piccole di quello diventato oggi sotto la direzione del Prof.
Carlo Rubbia.
Edoardo Amaldi era particolarmente noto in Valle, oltre che per
la sua attività di scienziato, per aver effettuato negli anni '40,
immediatamente dopo la guerra, delle ricerche al Plateau Rosa, al
cui Centro Studi sui raggi cosmici, promosso appunto dal CNR, fece
collaborare i più noti fisici del tempo ed ivi si gettarono le basi
per uno studio più approfondito sulle particelle elementari.
Come ha ricordato il Nobel Prof. Rubbia, con Amaldi viene a
mancare una delle figure più marcanti della scienza italiana ed
europea.
La sua memoria resterà indelebile accanto a quella di Fermi,
Majorana, Pontecorvo e Segré, nonché di tutti coloro che lasciarono
un'impronta nella scienza moderna.
Il Consigliere Louvin ha chiesto la parola per commemorare René
Moawad, Presidente del Libano, e del prof. Ernest Schulé,
Presidente del Centre René Willien d'etudes franco-provençales; ne
ha facoltà.
LOUVIN (UV):
Au nom du Bureau de Présidence de la Section
valdôtaine de l'AIPLF, nous voudrions dire quelque mot à la mémoire
d'un homme politique disparu dans des circonstances tragiques, au
cours de ces dernières semaines. Il s'agit de M. René Moawad,
huitième Président de la République Libanaise depuis l'indépendance
(si encore ce mot a un sens pour ce pays) du Liban. Un Président
dont le mandat a, malheureusement, été trop court pour lui
permettre de oeuvrer concrètement pour la solution de la crise
libanaise. Dix-sept jours à peine après son élection, M. René
Moawad, député maronite, élu le 5 novembre dernier à la charge de
Président de la République, a été assassiné.
Nous ne voulons pas prononcer, dans cette circonstance, des
jugements sur les tenants et les aboutissants de cette action
meurtrière que nous déplorons en elle-même, comme toute action qui
fait de la violence l'instrument privilégié pour l'affirmation d'un
projet politique. Nous voudrions simplement souligner que, avant
même d'assumer la haute fonction de Président de la République
Libanaise, M. Moawad avait exercé, pendant 32 ans, les fonctions de
député et qu'à ce titre il adhérait, depuis très longtemps, à
l'Association des Parlementaires de Langue Française, dont le Liban
est membre fondateur.
C'est donc dans cette qualité qu'il avait pris part, au mois de
juillet de l'année dernière, à l'Assemblée générale de l'AIPLF à
Paris. Lors de cette assemblée (à laquelle j'avais eu l'honneur
d'intervenir avec le Conseiller François Stévenin, en tant que
représentants de la Section valdôtaine) nous avions approuvé un
ordre du jour sur la question libanaise, dans lequel on lançait un
appel pour demander le rétablissèment de la sécurité et de la paix
au Liban et l'on invitait
"toutes les parties concernées à
mettre fin immédiatement à la violence sous toutes ses formes, dans
le respect des droits de l'homme et du citoyen".
C'est donc avec un vif regret que nous constatons aujourd'hui
que ces voeux n'ont pas été exaucés et que l'un des membres,
présent ce jour-là, de la délégation libanaise a ainsi trouvé
tragiquement la mort, dans son pays, par la main de
terroristes.
Permettez-moi également, chers collègues, au nom du Groupe de
l'Union Valdôtaine, de commémorer aujourd'hui aussi, un personnage
dont l'activité a rendu d'immenses services à la culture
valdôtaine. C'est du professeur Ernest Schulé qu'il s'agit,
fondateur et vice-président du Centre René Willien d'Etudes
franco-provençales. Dialectologue et ethnographe, le professeur
Schulé était né à Zurich, en 1912. Sa formation universitaire
l'avait très tôt amené à s'occuper des patois romans et c'est à
l'étude des ces langues et, plus en général, à tous les aspects de
la civilisation alpestre romance et valdôtaine qu'il consacra toute
sa vie.
Si la pièce maîtresse de son oeuvre demeure "Le glossaire des
patois de la Suisse Romande", nous lui devons aussi nombre
d'études, d'articles, de brochures et surtout de conférences ayant
trait aux dialectes franco-provençaux.
Avec la mort du professeur Ernest Schulé nous perdons un savant,
un scientifique qui nous a enseigné à apprécier le trésor que
représente notre patois. C'est donc un pilier du Centre
franco-provençal qui s'en va, un vaillant porte-drapeau de la
défense de notre culture populaire. C'est pourquoi, nous tenons à
exprimer à sa famille le sens de nos condoléances très émues.
Merci.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Signor Presidente, io chiedo di
intervenire sia sulle comunicazioni del Presidente del Consiglio
sia per esporre una mozione d'ordine sui lavori di questo
Consiglio.
In merito alle comunicazioni, mi riferisco ai documenti che sono
pervenuti alla Presidenza del Consiglio relativamente alla vicenda
del Parco Nazionale del Gran Paradiso. Si tratta di una questione
di notevole importanza ed urgenza, perché mercoledì pomeriggio la
Commissione bicamerale per le questioni regionali esprimerà un
parere sulla bozza delle norme di attuazione, che secondo le
affermazioni fatte alla televisione dal Sen. Dujany e dall'On.
Caveri, potrebbe già essere approvato definitivamente nella
riunione del Consiglio dei Ministri di venerdì prossimo.
Si tratta di un argomento sul quale si rischia di arrivare a
delle decisioni favorevoli o contrarie, senza che né il Consiglio
regionale della Valle d'Aosta, né la Commissione dei Capigruppo,
abbiano mai discusso od espresso un orientamento in merito.
Siccome altre Regioni, interessate come noi al Parco del Gran
Paradiso (Regione Piemonte), ed altri organismi (Ente Parco
Nazionale del Gran Paradiso) hanno già espresso e fatto pervenire
un loro orientamento, io credo che sia urgente, necessario ed
inevitabile che nel corso dei lavori di questa adunanza e
preferibilmente nella giornata di oggi, perché, ripeto, la
Commissione bicamerale si è già riunita mercoledì scorso ed ha
rinviato la decisione a dopodomani, questo Consiglio regionale
discuta ed esprima degli orientamenti in materia.
Io avevo presentato una mozione che è iscritta all'ordine del
giorno dei lavori del prossimo Consiglio, però quella discussione
sarebbe tardiva, per cui ritirerò quella mozione, ma intendo
presentare una risoluzione su questo argomento, chiedendo al
Presidente, ai sensi dell'articolo 53 del Regolamento interno, di
proporre al Consiglio di iscriverla d'urgenza ai lavori di questo
Consiglio, subito dopo le ratifiche delle deliberazioni di Giunta e
prima comunque della discussione del bilancio, in modo che oggi si
possa affrontare e discutere questo argomento di estrema importanza
ed urgenza.
PRESIDENTE:
Ha chiesto la parola il Consigliere Tonino; ne
ha facoltà.
TONINO (PCI):
Voglio sostenere la richiesta avanzata dal
Consigliere Riccarand. In questi giorni anch'io ho avuto modo di
consultare alcuni membri della Commissione bicamerale per le
questioni regionali e credo che, se non arriva anche da questo
Consiglio una presa di posizione chiara nel merito del
provvedimento, mercoledì sul tavolo della Commissione si troveranno
solo le numerosissime prese di posizione che sono per venute da più
parti in questi giorni.
Lo dico qui, ma spero di poterne discutere in seguito, che anche
il testo predisposto presenta alcune ambiguità, che necessitano di
una migliore chiarezza di definizione, in modo che non si avvii una
discussione falsata, in sostanza, da preoccupazioni che possono
essere evitate. E' sicuramente intenzione di questo Consiglio
regionale mantenere la configurazione unitaria della gestione del
Parco, senza andare verso una sua paralisi.
Queste sono le ragioni per cui io sostengo la necessità di una
discussione approfondita nel merito e, come ho già preannunciato,
da parte nostra verranno presentate anche alcune proposte di
modifica.
Credo che in caso contrario noi andremmo incontro ad un voto
sfavorevole della Commissione bicamerale. Questa è la
responsabilità che in questo momento ricade su di noi.
PRESIDENTE:
Sull'articolato inviato alle Commissioni
finora è stato espresso il parere della 2a Commissione.
Certamente saranno rispettate le procedure per l'iscrizione in
via d'urgenza, qualora tale richiesta sia avanzata secondo i
criteri previsti dal Regolamento interno e non ci sarà alcuna
posizione contraria o contrastante con quanto richiesto dal
Consigliere Riccarand.
