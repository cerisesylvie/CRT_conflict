Classificazione
AMBIENTE
Inquinamento
FINANZA REGIONALE E LOCALE
Partecipazioni azionarie regionali
TRASPORTI E VIABILITÀ
Trasporti
Autostrade e trafori alpini



Oggetto del Consiglio n. 2008 del 20 aprile 2016 - Resoconto
OGGETTO N. 2008/XIV - Interrogazione: "Stipulazione di
contratti di leasing da parte della società Sitrasb per l'utilizzo
di auto elettriche".
Viérin M. (Presidente)
- Punto n. 4 dell'ordine del
giorno. La parole au Président de la Région.
Rollandin (UV) -
Per quanto riguarda la prima domanda:
"qual è il costo annuale, Iva inclusa, del contratto di
leasing
", il costo annuale, Iva inclusa, del contratto di
noleggio a lungo termine per le due autovetture Mercedes classe B
elettriche, ammonta a 9.868,24 euro annui per vettura, comprensivo
dei seguenti servizi: assicurazione RCA, incendio, furto e Kasko,
manutenzione ordinaria e straordinaria, servizio cambio pneumatici,
compresi i pneumatici invernali, soccorso stradale, auto
sostitutiva, fruizione gratuita del servizio di
car sharing
Mercedes "Car2Go" per una durata di 500 minuti al mese (servizio
che, acquisito separatamente, costerebbe 1.740 euro annui),
gestione sinistri e gestione multe. Considerato che il costo
relativo all'energia elettrica necessaria per la ricarica è
attualmente stimabile in 2.400 euro annui per autovettura,
l'ammontare complessivo annuale per l'utilizzo - contratto di
noleggio più energia elettrica - è dunque quantificabile in 11.068
euro annui, Iva inclusa, per vettura. Peraltro il costo di ricarica
potrebbe diminuire nel prossimo futuro, a seguito
dell'infrastrutturazione, come lei sa, del territorio regionale con
le colonnine di ricarica elettrica nell'ambito del progetto "E-VdA"
- tra l'altro sono previste anche a Saint-Rhémy - promosso
dall'Assessorato attività produttive, energia e politiche del
lavoro. Ad esempio, Enel offre dei contratti onnicomprensivi del
costo di 30 euro al mese, Iva e imposte incluse, che consentono un
numero illimitato di ricariche. Infine, a titolo comparativo,
Sitrasb segnala che in precedenza la società, per l'acquisizione di
tre vetture di servizio a gasolio di analoga categoria, ha
sostenuto un costo medio, comprensivo di contratto di noleggio,
assicurazione e carburante, calcolato a consuntivo sul triennio
2013/2015 pari a 13.122 euro annui per vettura, Iva inclusa, cioè
2.054 euro in più all'anno per vettura rispetto alle due
elettriche.
"Se è stata regolarmente adottata una deliberazione da parte del
consiglio di amministrazione": per quanto riguarda questa domanda,
comunico che la scelta di procedere ad una progressiva sostituzione
del parco auto a favore di autovetture elettriche è stata
ampiamente dibattuta nel corso delle sedute del consiglio
d'amministrazione della società del 19 novembre e del 17 dicembre
2015. Nel corso di quest'ultima seduta, il consiglio
d'amministrazione ha deliberato all'unanimità l'adozione di una
Car Policy
aziendale volta alla limitazione delle emissioni
inquinanti dei veicoli di servizio della Sitrasb S.p.A..
Terza domanda: "quali sono gli utilizzi particolari". Per quanto
riguarda questo, Sitrasb evidenzia che le vetture elettriche sono
completamente differenti dalle vetture con motore termico, per cui
la potenza di picco di 180 cavalli non è comparabile alla potenza
massima sviluppata da un motore termico. La potenza continua del
motore elettrico delle autovetture acquisite è pari a 92 cavalli.
Le due autovetture sono utilizzate da personale della società per
ragioni di servizio.
Ultima domanda: "se corrisponde al vero che siano in corso
risoluzioni onerose dei contratti per l'utilizzo di automezzi", si
segnala che al momento non sono in corso risoluzioni onerose di
tali contratti. La società comunica peraltro che procederà nei
prossimi mesi alla risoluzione anticipata dei contratti relativi
alle due autovetture a gasolio, e ciò non in relazione
all'acquisizione delle due autovetture elettriche, ma al fatto che
le due autovetture erano utilizzate da due dirigenti che non sono
più in servizio presso la società.
Presidente
- La parola al collega Ferrero.
Ferrero (M5S) -
Quando era stata approvata quella
risoluzione che riguardava l'incentivazione dell'uso delle auto
elettriche da parte delle società partecipate, pareva superfluo
dire che nella scelta degli autoveicoli ci dovesse essere una certa
sobrietà, non mi pareva il caso di doverlo inserire. Alla luce di
quello che invece succede in Sitrasb è stato un errore, perché se
da un lato si chiede l'Isee per il
bon de chauffage
, si
chiede l'Isee per i parenti in microcomunità, si chiede l'Isee per
gli asili nido, qui si fanno sfrecciare sempre i dirigenti delle
partecipate su prestigiose Mercedes, in questo caso elettriche, e
il costo del noleggio è stato evidenziato in 820 euro al mese. Se
voi andate a vedere tranquillamente quali sono i canoni di noleggio
di auto normali...ma perché devono andare via in Mercedes questi?
Quando i valdostani stanno andando via con le pezze al culo, questi
devono andare via in Mercedes? Ma chi lo ha detto? Chi lo ha
determinato? Questi sono gli uomini di fiducia che voi mettete
nelle partecipate! Vedete che c'è una Valle d'Aosta a due velocità:
c'è la Valle d'Aosta dei cittadini che deve fare i sacrifici e la
Valle d'Aosta invece dei privilegiati che continua ad andare in
giro in Mercedes: Mercedes elettriche alla Sitrasb, alla società
del Gran San Bernardo, Mercedes ancora di quelle tradizionali in
Cva. A questo punto c'è da chiedersi: non sempre di fronte
all'energia pulita ci sono affari puliti, perché questa
sinceramente io la ritengo una porcata, poiché se con 820 euro al
mese se ne possono spendere 320 o 400...
Presidente, lei mi ha detto 9.868 euro annui di noleggio a
vettura...faccia una divisione, lo divida per i mesi e ottiene
quanto al mese si spende per il noleggio dell'autovettura. Vengono
fuori 820 euro al mese di noleggio per autovettura, quando se
andate a farvi un giro su Internet o vi fate stampare qualcosa - io
l'ho fatto - e andate a vedere "società di noleggio di auto
elettriche italiane", vedrete che la Mercedes non è un'auto
normale. Per carità, io capisco, magari il signor Vittone (prima
007) andava in giro con l'Aston Martin, adesso dice almeno la
Mercedes, per carità, dobbiamo salvargli la faccia, è un'onta
andare in giro magari con una Renault o una Peugeot elettrica che
avrebbero un canone di noleggio che è la metà di quello
riconosciuto!
Non c'è un indirizzo da parte del Governo regionale riguardo
agli acquisti delle auto elettriche. Era un'iniziativa nata in
maniera positiva, ma siete riusciti a snaturare anche questo.
Bisogna andare sempre su qualcosa che costa di più, su qualcosa che
è di lusso rispetto a quello che il normale cittadino ha. Tanto lo
so, il prossimo passo sarà chiedere l'Isee allo scolaro che si alza
e chiede di andare in bagno, glielo chiederanno per verificare se
può permettersi due, tre o quattro strappi di carta igienica,
mentre qualcuno continua ad andare in giro in Mercedes.
