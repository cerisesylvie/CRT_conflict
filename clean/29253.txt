Classificazione
(Nessuna classificazione presente)

Trascrizione informale del dibattito dell'aula
Oggetto del Consiglio n. 205 del 18 settembre 1967 - Resoconto
OGGETTO N. 205/67 - (Varia). Osservazioni sulle adunanze di
Consiglio.
Caveri
(U.V.) -
J'entends protester encore une
fois parce que Monsieur Montesano avait pris l'engagement que
depuis lors, depuis la date de son engagement, il aurait fixé
plusieurs jours pour les séances du Conseil, et il n'aurait plus
fixé un seul jour parce que, avec ce système, nos motions passent à
la fin et puis elles viennent régulièrement renvoyées, parfois même
de quelques mois. Alors Monsieur Montesano avait pris un
engagement; naturellement il ne l'a pas respecté et c'est pour cela
que je proteste hautement et je demande qu'est-ce qu'il entend
faire si aujourd'hui nous ne finirons pas les arguments?
Germano (P.C.I.) -
Non ho molto da aggiungere a quello
che ha detto l'On.le Caveri; qui ci troviamo di fronte a 26 punti;
è naturale che i 26 punti nella giornata non li faremo; le mozioni
che sono alla fine andranno avanti per tre mesi: se andiamo avanti
in questo modo, questa non è regolarità dei lavori del Consiglio,
questo è lavoro del Consiglio irregolare. Per cui noi chiediamo che
il Presidente s'impegni a mantenere l'impegno - che già si era
assunto - l'impegno di mettere nell'ordine del giorno il giorno
tale e successivi, fino all'esaurimento... non si continui su
questa strada, in modo che non si iscrivano dei punti che si
discuteranno quattro mesi dopo: ci sono certe mozioni che sono
superate, superate da fatti intervenuti; è evidente che così non si
fanno delle discussioni serie in Consiglio. Per quello chiediamo
quale impegno si assume la Presidenza, tenuto conto che un impegno
se l'era già assunto.
Montesano (P.S.D.I.)
- Altri che chiedono la parola?
Dunque allora io devo rispondere che il Presidente non ha preso mai
impegni continuativi; ha preso impegni riguardo a quelle sedute
successive all'altra in cui si è discusso di questo argomento; ma
il Presidente non ha mai preso impegni continuativi in questo
senso.
Naturalmente il fatto che vi siano numerosi punti all'ordine del
giorno non impedisce da parte mia che si possa esaurire l'ordine
del giorno. Nella eventualità che l'ordine del giorno non venga
esaurito, proprio in questa seduta il Presidente prenderà impegni
per la continuazione dell'ordine del giorno. Ma il Presidente, io
sottoscritto, non posso prendere impegni continuativi, sistemativi
e perduranti in quel senso lì, per tante e tante ragioni; quindi
questo sia chiaro.
Io non prendo nessun impegno continuativo in quel senso lì, e
non ho mai preso impegni in quel senso, ho preso impegni volta per
volta.
Caveri
(U.V.)
- Lei ha sempre preso impegni e non
li ha mai mantenuti...
Montesano (P.S.D.I.)
- Lei deve ricordare quello che io
ho, detto va bene? Se ricorda in quel senso ricorda male...
(si sente in lontananza la voce di Caveri)
...
Io
non sono alle dipendenze del Consigliere Caveri, non sono alle
dipendenze del Consigliere Caveri; io sono alle dipendenze del
Consiglio...
(si sente gridare Caveri in lontananza)
...è
inutile che... non mi vergogno di niente, si vergogni Lei,
Consigliere Caveri, si vergogni perché è sempre Lei qui che mette
disordine, è sempre Lei e io Le risponderò a tono, come Le ho
risposto una volta...
Caveri
(U.V.)
- ... col suo becco...
Montesano (P.S.D.I.)
- ... col suo becco, col suo! Si
ricordi che io non dipendo da Lei, Lei qui è un semplice
Consigliere, come tutti gli altri, il despotismo Lei qui non lo
esercita...
(si sente gridare Caveri in lontananza)
Senta avvocato Caveri, io sono stato eletto Vice Presidente da
voi, da voi sono stato eletto Vice Presidente, e se Lei non lo
ricorda, lo ricordo io; non c'è niente da vergognarsi, capito? Io
sono stato eletto Vice Presidente... la smetta perché altrimenti
interrompo la seduta; Lei è uno scandalo in questo Consiglio... Non
mi lascio mica mettere i piedi sulla testa da Lei, sa? E si ricordi
che è un Consigliere come tutti gli altri, capito?
Germano (P.C.I.) -
Quando Lei dice, io non sono al
servizio di nessun Consigliere, siamo d'accordo, però Lei è, volere
o no, il Presidente del Consiglio; noi non lo volevamo. Lei lo è,
e, quindi, è Lei che deve assumersi gli impegni per dirigere i
lavori del Consiglio; a parte che Lei l'impegno di continuare nelle
sedute successive se lo è assunto qui, in questa aula.
L'inconveniente è che, però, i verbali non ci sono mai, allora non
si può dimostrarlo, Lei l'ha già detto questo, perché Lei l'ha già
detto e l'ha messo in alcuni ordini del giorno; poi improvvisamente
non faceva comodo, non andava bene, ma chi è che deve assumersi
l'impegno di dire: "Se non finiamo, andiamo avanti domani,
dopodomani..."?
Montesano (P.S.D.I.)
- ... lo vedremo, lo vedremo alla
fine della seduta...
Germano (P.C.I.) -
... ma come, lo vedremo... ma intanto
lei dice: "Io voglio che i lavori del Consiglio siano regolari e se
non finiamo, noi continueremo, senza aspettare altri giorni, senza
aspettare un'altra convocazione; altrimenti non c'è un lavoro
regolare del Consiglio...".
Montesano (P.S.D.I.)
- ...allora, Consigliere Germano, io
mi permetto di dirLe che, sotto la mia presidenza, ci sono state 31
sedute di Consiglio, perciò, quindi, non vada in questo a
comparare, in ogni modo lo assumeremo alla fine, vedremo a che
punto arriviamo...
Allora si passa al primo punto dell'ordine del giorno.
