Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 1562 del 27 settembre 1995 - Resoconto
SEDUTA POMERIDIANA DEL 27 SETTEMBRE 1995
OGGETTO N. 1562/X Concessione, ai sensi della legge regionale
31/1992, di un contributo di lire 60.000.000 alla Cantoria
parrocchiale di Challand-Saint-Anselme, nelle spese previste per
l'organizzazione delle celebrazioni del 250° anniversario della
fondazione della parrocchia. Impegno di spesa.
Deliberazione Il Consiglio
Premesso che la Cantoria Parrocchiale di Challand-Saint-Anselme
ha presentato all'Assessorato regionale del turismo, sport e beni
culturali, una richiesta tendente ad ottenere, ai sensi della legge
regionale 24 giugno 1992, n. 31, un contributo nelle spese previste
per l'organizzazione e lo svolgimento delle celebrazioni del 250°
anniversario della Fondazione della Parrocchia di
Challand-Saint-Anselme, che avranno inizio nel corso del 1995, per
concludersi nel 1996;
Alla richiesta sopra specificata é stato allegato il preventivo
di spesa che ammonta a complessive Lire 120.000.000, così
dettagliate:
- acquisto ed installazione di un organo liturgico Lire
105.000.000
- realizzazione e installazione di una targa
in bronzo dedicata a Sant'Anselmo di Aosta Lire 5.000.000
- spese generali di organizzazione
(inaugurazione, pranzi, materiale stampato) Lire 10.000.000
------------------------
Totale Lire 120.000.000
L'Ufficio regionale per il turismo esprime parere favorevole in
ordine al carattere turistico-promozionale dell'iniziativa, nonché
sull'ammissibilità a contributo delle spese sopra esposte, fatta
eccezione per quelle relative all'acquisto ed installazione di un
organo liturgico, ritenute non ammissibili in quanto spese di
investimento non direttamente e prevalentemente riconducibili e
funzionali alla iniziativa di cui trattasi, anche in considerazione
della loro entità ed incidenza sul preventivo di spesa totale;
L'Assessore Agnesod ritiene viceversa ammissibile anche tale
spesa in quanto necessaria all'effettuazione delle celebrazioni di
cui trattasi nonché opportuna, in chiave turistico-promozionale, ai
fini della valorizzazione della Chiesa parrocchiale e propone
pertanto di aderire alla richiesta della Cantoria Parrocchiale di
Challand-Saint-Anselme, mediante la concessione di un contributo
massimo di Lire 60.000.000, pari al 50 percento delle spese
preventivate per l'organizzazione dell'iniziativa in questione;
Vista la legge regionale 24 giugno 1992, n. 31;
Visto il parere favorevole rilasciato dal Dirigente dell'Ufficio
regionale per il turismo dell'Assessorato del Turismo, Sport e Beni
Culturali, ai sensi del combinato disposto dall'articolo 72 della
legge regionale 3/1956, e successive modificazioni, e dell'articolo
21 della legge regionale 18/1980, e successive modificazioni, in
ordine alla legittimità della presente deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di Lire
60.000.000 (sessantamilioni) a favore della Cantoria Parrochiale di
Challand-Saint-Anselme, C.F. 90010240076, e comunque in percentuale
non superiore al 50 per cento delle spese effettivamente sostenute
e regolarmente giustificate per l'organizzazione e lo svolgimento
delle celebrazioni del 250° anniversario della Fondazione della
Parrocchia di Challand-Saint-Anselme, che avranno inizio nel corso
del 1995, per concludersi nel 1996;
2) di approvare e di impegnare una prima parte della spesa di
Lire 20.000.000 (ventimilioni), con imputazione sul cap. 64320 del
bilancio preventivo della Regione per l'anno 1995 ("Contributi e
sussidi ad istituzioni e organismi vari per attività nel settore
del turismo e del tempo libero"), che presenta la necessaria
disponibilità;
3) di approvare e di impegnare la rimanente spesa di Lire
40.000.000 (quarantamilioni) con imputazione sul corrispondente
capitolo 64320 del bilancio della Regione per l'anno 1996
("Contributi e sussidi ad istituzioni e organismi vari per attività
nel settore del turismo e del tempo libero");
4) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta dell'Assessorato regionale del turismo, sport e beni
culturali, previa presentazione di idonei giustificativi di
spesa;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
Decreto Legislativo 22 aprile 1994, n. 320 e di darne
esecuzione.
Presidente Pongo in votazione la delibera in oggetto:
Presenti, votanti e favorevoli: 29
Il Consiglio approva all'unanimità
