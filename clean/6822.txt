Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1325 del 2 maggio 1985 - Resoconto
OGGETTO N. 1325/VIII - FINANZIAMENTO DEL PROGETTO DI
ASSISTENZA TECNICA NEL DISTRETTO DI MENDIDA (ETIOPIA) DA ATTUA RE
DA PARTE DELL'ASSOCIAZIONE "SOLIDARIETA', PACE E SVILUPPO" DI
AOSTA. APPROVAZIONE E FINANZIAMENTO DELLA SPESA DI L.
30.000.000.
PRESIDENTE
: Do lettura della delibera in oggetto:
IL CONSIGLIO
DELIBERA
a)
di approvare il finanziamento del progetto di
approvvigionamento idrico a favore della popolazione etiopica,
presentato dalla Associazione "Solidarietà, Pace e Sviluppo", di
Aosta;
b) di approvare ed impegnare la spesa di lire 30.000.000 da
imputare al capitolo 42000 del bilancio di previsione della Regione
per l'anno 1985 ("Contributi, sovvenzioni e sussidi ad enti e
privati, istituzioni e fondazioni assistenziali"), che presenta la
necessaria
disponibilità;
c)
di stabilire che alla liquidazione del contributo anche in
più soluzioni si provveda su presentazione da parte del Presidente
dell'Associazione "Solidarietà, Pace e Sviluppo" di idonea
documentazione atta a dimostrare le spese sostenute;
d)
di stabilire che al pagamento si provveda con le modalità
di cui all'art. 58 della legge regionale 7.12. 1979, n. 68.
PRESIDENTE
: Ha chiesto la parola l'Assessore alla Sanità
ed Assistenza Socia le Voyat; ne ha facoltà.
VOYAT (U.V.):
Nel Consiglio del 14 e del 15 gennaio si
era discussa, ma poi venne ritirata, una mozione presentata dai
Consiglieri della Democrazia Cristiana. La mozione era stata
ritirata in seguito all'impegno che aveva preso la Giunta di
presentare al più presto un progetto di intervento nelle zone
colpite dalla siccità in Africa. Tutti i Consiglieri si
ricorderanno delle difficoltà che abbiamo sempre avuto, come
Consiglio regionale ad intervenire, sia per la fame nel mondo, sia
nel caso di altre calamità, in quanto lo Stato non permette alle
Regioni di intervenire direttamente. A tale proposito abbiamo
interpellato il Ministero degli Interni e precisamente la sezione
dipartimentale per la cooperazione, ma finora non abbiamo ancora
avuto le risposte ai que siti che le avevamo posto. Pertanto al
fine di perseguire l'intenzione, emersa allora in Consiglio, di
effettuare una realizzazione concreta che contribuisse in qualche
modo a risolvere il problema della siccità in Africa, abbiamo avuto
la fortuna di essere messi a contatto, qui in Valle d'Aosta, con
l'associazione denominata "Solidarietà, pace e sviluppo".
Si tratta di una nuova associazione che ha già dei volontari
valdostani che operano in Africa e, su espressa richiesta fatta da
Marco De Vecchi, uno di questi giovani volontari che operano in
Africa, noi come Giunta regionale proponiamo di finanziare un loro
progetto che consiste nell'acquisto di 100 pompe a mano, che
verranno installate dai volontari che agiscono sul territorio e che
saranno poi sempre seguite dall'Associazione citata, per la dovuta
manutenzione. Questo progetto, come dicevo prima, presenta il
vantaggio di avere qualche valdostano sul posto che può controllare
sia il buon andamento, sia il perseguimento dell'obiettivo. Si
tratta inoltre di un progetto concreto in quanto cerca di vincere
la siccità che è la causa prima di tanta fame in Africa e, nello
stesso tempo, ha il pregio di non avere troppe complicazioni di
carattere tecnologico che potrebbero creare delle difficoltà alla
gente del posto. Queste pompe a mano, sempre che il Consiglio
regionale sia d'accordo, sarebbero acquistate ed inviate nel
distretto di Mendida. Questo è un piccolo estratto della relazione
che ho qui e che comunque, se i Consiglieri vogliono, io posso
cominciare a leggere, ma ritengo più opportuno che i Consiglieri
interessati chiedano eventualmente una fotocopia della relazione,
che sarà loro consegnata con molta sollecitudine.
PRESIDENTE
: Ha chiesto la parola il Vice Presidente
Dolchi; ne ha facoltà.
DOLCHI (P.C.I.):
Colleghi Consiglieri, visto che il
Consiglio mi sembra orientato a terminare questa sera i suoi
lavori, vi faccio grazia dell'intervento che avevo preparato. Dico
solo che l'orientamento seguito per l'Etiopia è identico a quello
già provato con la Somalia e con il Mali; ci auguriamo che le
difficoltà per le iniziative regionali di carattere internazionale
possano essere superate. In questo caso io mi auguro che ci possa
essere, non solo nei confronti dei Paesi in via di sviluppo, ma
anche verso la Franche Compete, una intensificazione di
collegamenti e contatti.
Nell'intervento di cui vi faccio grazia ho sottolineato che le
difficoltà già accennate forse permangono ancora. Mi auguro poi che
il movimento "Solidarietà, pace e sviluppo", per il qua le era già
stata votata una legge che non ha avuto seguito in quanto non ha
avuto il visto del Presidente della Commissione di Coordinamento,
sia in condizione, anche per la presenza di valdostani sul posto,
di soddisfare pienamente questa iniziativa. Vorrei dire che le
organizzazioni non governative che hanno queste iniziative sono
molteplici e, guarda caso, la federazione mondiale delle città
unite, di cui la Regione fa parte a livello mondiale, promuove
iniziative di questo tipo.
Concludo dicendo che potremmo fare ancora qualcosa, perché
esiste una legge a livello nazionale a cui si può attingere come
enti locali, per combattere la fame nel mondo nei Paesi in via di
sviluppo, con interventi nel campo dell'irrigazione e
dell'agricoltura in genere, strettamente collegati con questo
oggetto. Credo che di ciò avremo ancora occasione di parlare ed io
stesso prenderò dei contatti con gli Assessori competenti.
PRESIDENTE
: Ha chiesto la parola il Consigliere Ricco; ne
ha facoltà.
RICCO (D.C.):
Un plauso ed un ringrazia mento a tutta la
Giunta per aver preso
in esame la richiesta fatta dal nostro gruppo. Il credo comune a
tutti gli uomini di buona volontà è quello di aiutare tutti coloro
che soffrono. Un grazie all'Associazione Solidarietà, Pace e
Sviluppo, per il nobile interessamento nei confronti di questa
gente che soffre.
PRESIDENTE
: Se nessuno chiede la parola, metto in
approvazione la delibera in oggetto:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
