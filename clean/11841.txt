Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2675 del 25 ottobre 1991 - Resoconto
OGGETTO N. 2675/IX Approvazione ed impegno della spesa di
lire 1.200.435.000 per la concessione di contributi, ai sensi della
legge regionale 10 gennaio 1961, n. 2, nelle spese per l'incremento
del patrimonio alpinistico.
Presidente
Do lettura della delibera in
oggetto:
Deliberazione Il Consiglio
- considerato che sono stati predisposti gli atti per le
richieste di seguito illustrate, ai sensi della legge regionale 10
gennaio 1961, n. 2:
"Lavori di costruzione di un nuovo rifugio alpino in località
Arbolle, in Comune di Charvensod".
Con le deliberazioni di Giunta: n. 5824 in data 3 luglio
1987
n. 10977 in data 11 dicembre 1987
n. 5806 in data 17 giugno 1988
n. 10404 in data 10 novembre 1989
venivano concessi alla Società cooperativa "Haut Charvensod",
acconti di ontributo per lire 1.115.000.000, interamente liquidati,
a fronte di un ontributo totale di lire 1.450.000.000, pari al 70
per cento, della spesa reventivata in lire 2.072.000.000, per la
costruzione di un nuovo rifugio lpino in località Arbolle, in
comune di Charvensod.
Si propone quindi di approvare il contributo totale sopra
determinato sulla pesa preventivata di lire 2.072.000.000
impegnando, in relazione alle isponibilità di bilancio e allo
sviluppo dei lavori da realizzarsi entro l'anno, un sesto acconto
di lire 180 milioni, rinviando a successivi rovvedimenti
deliberativi l'impegno di ulteriori somme in acconto o a saldo del
contributo totale.
"Lavori di costruzione di un rifugio alpino in località Rocce di
Lambronecca, in Comune di Ayas".
Con le deliberazioni di Giunta: n. 4530 in data 20 giugno
1986
n. 10104 in data 31 dicembre 1986
n. 5824 in data 3 luglio 1987
n. 10977 in data 11 dicembre 1987
n. 5806 in data 17 giugno 1988
n. 7920 in data 26 agosto 1989
n. 10404 in data 10 novembre 1989
venivano concessi alla Società delle Guide di Champoluc-Ayas,
acconti di contributo per lire 1.570.500.000, interamente
liquidati, a fronte di un contributo totale di lire 1.732.000.000,
pari al 70 per cento, della spesa preventivata in lire
2.474.728.000, per la costruzione di un nuovo rifugio alpino in
località Rocce di Lambronecca, in comune di Ayas.
Si propone quindi di approvare il contributo totale sopra
determinato sulla spesa preventivata di lire 2.474.728.000
impegnando, in relazione alle disponibilità di bilancio e allo
sviluppo dei lavori da realizzarsi entro l'anno, un ulteriore
acconto di lire 90 milioni, rinviando a successivi provvedimenti
deliberativi l'impegno di ulteriori somme in acconto o a saldo del
contributo totale.
"Lavori di ricostruzione del rifugio "Elena" in località
Pré-de-Bard, in Comune di Courmayeur".
Con le deliberazioni di Giunta: n. 4530 in data 20 giugno
1986
n. 5824 in data 3 luglio 1987
n. 10977 in data 11 dicembre 1987
n. 5806 in data 17 giugno 1988
n. 10404 in data 10 novembre 1989
venivano concessi alla Società "Elena" s.n.c. di Donnet Olga, De
Carolis Livio e Mauro di La Salle, acconti di contributo per lire
1.215.000.000, interamente liquidati, a fronte di un contributo
totale di lire 1.778.700.000, pari al 70 per cento, della spesa
preventivata in lire 2.541.000.000, per la ricostruzione del
rifugio "Elena" in località Pré-de-Bard, in comune di
Courmayeur.
Si propone quindi di approvare il contributo totale sopra
determinato sulla spesa preventivata di lire 2.541.000.000
impegnando, in relazione alle disponibilità di bilancio e allo
sviluppo dei lavori da realizzarsi entro l'anno, un sesto acconto
di lire 190 milioni, rinviando a successivi provvedimenti
deliberativi l'impegno di ulteriori somme in acconto o a saldo del
contributo totale.
"Lavori di costruzione di un acquedotto e di adeguamento cucina
a norme U.S.L. al rifugio "Pavillon", in Comune di Courmayeur.
Con la deliberazione di Giunta n. 6240 del 27 luglio 1990 veniva
concesso alla signora Bertholier Romilda ved. Gobbi di Courmayeur,
un primo contributo di lire 95 milioni per i lavori di costruzione
di un acquedotto e di adeguamento della cucina e della dispensa
alle norme prescritte dall'U.S.L. e per il rifacimento di un
solaio, al rifugio "Pavillon", in comune di Courmayeur. Il costo
complessivo dei lavori ammonta a lire 320.700.000 cui corrisponde
un contributo totale, pari al 70 per cento, di lire 224.490.000. Si
propone quindi la concessione di un secondo contributo di lire 130
milioni.
"Lavori di costruzione di un nuovo rifugio in località
Palasinaz, in comune di brusson.
Con le deliberazioni di Giunta: n. 4530 in data 20 giugno
1986
n. 10104 in data 31 dicembre 1986
n. 5824 in data 3 luglio 1987
n. 10977 in data 11 dicembre 1987
n. 5806 in data 17 giugno 1988
n. 10404 in data 10 novembre 1989
n. 11253 in data 21 dicembre 1990
venivano concessi alla Società "ARP" s.r.l. contributi per lire
930.525.000 per i lavori di costruzione di un nuovo rifugio alpino
in località Palasinaz, in comune di Brusson.
In data 9 novembre 1990 la Società "ARP" ha presentato il 10°
S.A.L. dove risultano lavori eseguiti nel corso dell'estate per
lire 485.108.437 (I.V.A. compresa) cui corrisponde un contributo,
pari al 70 per cento, di lire 339.575.905.
In relazione alle disponibilità di bilancio, era stato concesso,
a fronte della spesa presentata, un contributo di lire
52.835.000.
In relazione alle attuali disponibilità si propone la
concessione di un contributo di lire 190 milioni rinviando a
successivi provvedimenti deliberativi la concessione di ulteriori
contributi.
"Lavori di ampliamento del rifugio alpino "M. Bezzi", in Comune
di Valgrisenche".
Con la deliberazione di Giunta n. 5998 del 20 luglio 1990 veniva
concesso al signor Barrel Piergiorgio un primo contributo di lire
197.175.000 per i lavori di ampliamento del rifugio alpino "M.
Bezzi", in comune di Valgrisenche.
L'importo complessivo dell'opera è stato preventivato in lire
2.026.797.200, al quale corrisponde un contributo totale, pari al
70 per cento, di lire 1.420 milioni.
Si propone quindi di approvare il contributo totale sopra
determinato sulla spesa preventivata di lire 2.026.797.200
impegnando, in relazione alle disponibilità di bilancio e allo
sviluppo dei lavori da realizzarsi entro l'anno, un secondo acconto
di lire 190 milioni, rinviando a successivi provvedimenti
deliberativi l'impegno di ulteriori somme in acconto o a saldo del
contributo totale.
"Realizzazione di nuovi servizi igienici al rifugio alpino
"Chalet de l'Epée", in Comune di Valgrisenche".
In data 6 marzo 1991 i signori Ivo e Dario Gerbelle, di
Valgrisenche, presentavano domanda al fine di ottenere un
contributo sulle spese da sostenere per la realizzazione di nuovi
servizi igienici,in quanto quelli attuali risultano insufficienti,
al rifugio alpino "Chalet de l'Epée", in comune di
Valgrisenche.
L'importo complessivo dell'opera ammonta a lire 14 milioni
(I.V.A. compresa), al quale corrisponde un contributo, pari al 70
per cento, di lire 9.800.000, del quale si propone la
concessione.
"Lavori di costruzione di un bivacco al lago di Luseney, in
Comune di Nus".
In data 2 febbraio 1991 la signora Reboulaz Enrica di
Saint-Barthélemy - Nus, rivolgeva domanda al fine di ottenere un
contributo per la costruzione di un bivacco nei pressi del Lago
Luseney, a Saint-Barthélemy, in comune di Nus, per la realizzazione
del quale è stato espresso parere favorevole dall'Unione valdostana
guide alta montagna.
L'importo complessivo dell'opera è stato preventivato in lire
160 milioni, al quale corrisponde in contributo, pari al 70 per
cento, di lire 112 milioni.
Si propone quindi di approvare il contributo totale sopra
determinato sulla spesa preventivata di lire 160 milioni
impegnando, in relazione alle disponibilità di bilancio e allo
sviluppo dei lavori da realizzarsi entro l'anno, un primo acconto
di lire 40 milioni, rinviando a successivi provvedimenti
deliberativi l'impegno di ulteriori somme in acconto o a saldo del
contributo totale.
"Sistemazioni varie al rifugio "J.A. Carrel", al rifugio
"Rivolta", al bivacco "Perelli", e sostituzione di tratti della
corda fissa, in Comune di Valtournenche".
In data 30 gennaio 1991 il Presidente della Società Guide del
Cervino, con sede in Valtournenche, rivolgeva domanda al fine di
ottenere un contributo sulle spese sostenute per sistemazioni varie
nei rifugi alpini "J.A. Carrel" e "Rivolta", al bivacco "Perelli" e
per la sostituzione di alcuni tratti della corda fissa sulla via
italiana del Cervino.
Trattasi di ripristino parziale dei tetti, della posa di cassoni
porta-rifiuti, sostituzione di porte d'ingresso e della
sostituzione di alcuni tratti della corda fissa in quanto la
vecchia corda non dava più sufficienti garanzie di sicurezza.
L'importo complessivo dei lavori è stato documentato in lire
15.193.000, cui corrisponde un contributo, pari al 70 per cento, di
lire 10.635.000 del quale si propone la concessione.
"Lavori di costruzione di un nuovo rifugio alpino in località
Corno Bianco, in Comune di Gressoney-La-Trinité".
In data 21 dicembre 1989 i signori Comune Massimo, Busca
Alessandro, Busca Federico e Welf Arnoldo, tutti residenti a
Gressoney-La-Trinité, rivolgevano domanda al fine di ottenere un
contributo sulle spese previste per la costruzione di un nuovo
rifugio alpino, in località Corno Bianco, in comune di
Gressoney-La-Trinité, per la realizzazione del quale è stato
espresso parere favorevole dall'Unione valdostana guide di alta
montagna.
La nuova costruzione il cui costo complessivo ammonta a lire 850
milioni (I.V.A. e spese tecniche comprese) sarà ubicato ad una
quota di circa 2.700 metri s.l.m. ed avrà una capacità ricettiva di
36 posti letto.
Si propone quindi di approvare il contributo totale di lire 595
milioni, pari al 70 per cento, della spesa sopracitata, impegnando,
in relazione alla disponibilità di bilancio e allo sviluppo dei
lavori da realizzarsi entro l'anno, un primo acconto di lire 40
milioni, rinviando a successivi provvedimenti deliberativi
l'impegno di ulteriori somme in acconto o a saldo del contributo
totale.
delibera
1) di ritenere ammissibili a finanziamento, e di approvare la
concessione dei contributi, nel limite delle spese e per le
percentuali in premessa indicate, relativi alle realizzazioni di
cui al successivo punto 2°);
2) di approvare in relazione alle disponibilità di bilancio,
l'impiego delle somme sottoelencate, con la complessiva spesa di
lire 1.070.435.000
(unmiliardosettantamilioniquattrocentotrentacinquemila), da
imputare sul cap. 64400 ("Contributi e sussidi ad imprese per
l'incremento e la conservazione del patrimonio alpinistico"), che
presenta la necessaria disponibilità:
a) concessione di un contributo di lire 180 milioni alla Società
Cooperativa "Haut Charvensod" per la costruzione del rifugio alpino
in località Arbolle, in comune di Charvensod;
b) concessione di un contributo di lire 90 milioni alla Società
delle Guide di Champoluc-Ayas, per la costruzione di un rifugio
alpino in località Rocce di Lambronecca, in comune di Ayas:
c) concessione di un contributo di lire 190 milioni alla Società
"Elena" s.n.c. di Donnet Olga, De Carolis Livio e Mauro di La Salle
per la ricostruzione del rifugio Elena in località Pré-deBard, in
comune di Courmayeur;
d) concessione di un contributo di lire 130 milioni alla signora
Bertholier Romilda ved. Gobbi per lavori di costruzione di un
acquedotto e di adeguamento della cucina a norme U.S.L. al rifugio
"Pavillon", in comune di Courmayeur;
e) concessione di un contributo di lire 190 milioni alla Società
"ARP" s.r.l. per lavori di costruzione di un nuovo rifugio in
località Palasinaz, in comune di Brusson;
f) concessione di un contributo di lire 190 milioni al signor
Barrel Piergiorgio per lavori di ampliamento al rifugio "M. Bezzi"
in comune di Valgrisenche;
g) concessione di un contributo di lire 9.800.000 ai signori Ivo
e Dario Gerbelle per la realizzazione di nuovi servizi igienici al
rifugio alpino "Chalet de l'Epée", in comune di Valgrisenche;
h) concessione di un contributo di lire 40 milioni alla signora
Reboulaz Enrica per la costruzione di un bivacco al lago di
Luseney, in comune di Nus;
i) concessione di un contributo di lire 10.635.000 alla Società
Guide del Cervino per sistemazioni varie al rifugio "J.A. Carrel",
al rifugio "Rivolta", al Bivacco "Perelli" e per la sostituzione di
tratti della corda fissa, in comune di Valtournenche.
l) concessione di un contributo di lire 40 milioni ai signori
Comune Massimo, Busca Alessandro, Busca Federico e Welf Arnaldo per
la costruzione di un nuovo rifugio alpino in località Corno Bianco,
in comune di Gressoney-La-Trinité;
3) di stabilire che alla liquidazione dei sopracitati contributi
si provveda ai sensi dell'articolo 58 della legge regionale 27
dicembre 1989, n. 90, anche ratealmente, a cura dell'Assessorato
del Turismo, sulla base di idonea documentazione di spesa;
4) di rinviare a successivo provvedimento deliberativo l'impegno
delle somme necessarie all'erogazione di ulteriori acconti o dei
saldi dei contributi approvati relativi ai rifugi "Rocce di
Lambronecca" in comune di Ayas, "Elena" in comune di Courmayeur,
"Palasinaz" in comune di Brusson, "M. Bezzi" in comune di
Valgrisenche, bivacco "Luseney" in comune di Nus, "Corno Bianco" in
comune di Gressoney-La-Trinité, delegando la Giunta regionale
all'assunzione dei relativi provvedimenti di spesa.
Presidente
Ha chiesto di parlare l'Assessore del
Turismo, Sport e Beni Culturali Pascale, ne ha facoltà.
Pascale (PSI)
Presento un emendamento a questo
provvedimento per stralciare i seguenti punti:
e) concessione di un contributo di lire 50 milioni alla
"Carolimpresa" S.a.s. per la realizzazione di un nuovo rifugio
alpino in località Peradza in comune di Cogne;
n) concessione di un contributo di lire 40 milioni alla società
delle guide alpine di Valtournenche per la costruzione di un
rifugio alpino in località Valcornière in comune di
Valtournenche;
o) concessione di un contributo di lire 40 milioni al Sig. Grato
Chatrian per la costruzione di un nuovo rifugio alpino in località
Col d'Ersa in comune di Torgnon.
Di conseguenza viene anche modificato l'importo complessivo di
spesa, di cui al punto 2 del deliberato, in totali lire
1.070.435.000 (unmiliardosettantamilioniquattrocento
trentacinquemila).
Motivazione: a seguito dell'interpellanza presentata a suo tempo
dal Consigliere Riccarand sul rifugio di Cogne, avevamo accertato
che la domanda presentata nel 1989 dalla società Carolimpresa era
stata presentata ai sensi della legge 16 ed accettata ai sensi
della legge 2/61, sulla base di motivazioni che l'ufficio mi ha
messo per iscritto.
Ho disposto una verifica di tutte le pratiche in corso ed è
stato accertato che la stessa procedura era stata seguita per altri
due rifugi, quelli che ho citato prima: il rifiuto Valcornière
delle guide di Valtournenche e il rifugio Col d'Ersa di
Torgnon.
Le motivazioni che l'ufficio ha addotto sono le seguenti: dal
punto di vista giuridico e amministrativo i rifugi di tappa sono
equiparati ai rifugi alpini, di cui seguono la normativa per quanto
concerne le autorizzazioni e i controlli, dal punto di vista dei
benefici economici i rifugi avrebbero potuto ottenere identico
contributo ai sensi tanto della legge regionale 16/86 quanto della
legge regionale 2/61, per cui sulla base di queste valutazioni,
tenuto conto che i rifugi hanno comunque una vocazione
prevalentemente alpinistica, si è ritenuta superabile l'assenza del
mero fatto formale costituito dalla mancanza di una effettiva
ulteriore domanda, presentata ai sensi della legge regionale 2/61,
e si è considerata sufficiente la domanda presentata con
riferimento alla legge 16/86.
Ho chiesto un parere giuridico all'ufficio legale, che mi ha
confermato la legittimità dei provvedimenti anche a suo tempo
assunti, ma ha fatto rilevare la inopportunità di concedere un
finanziamento ai sensi di una legge, quando la domanda era stata
presentata ai sensi di un'altra legge.
Sulla base di questo parere in data 30 settembre la Giunta ha
disposto la revoca del finanziamento a suo tempo impegnato con la
delibera di Giunta 6240 del 27 luglio 90, il primo finanziamento a
favore della società Carolimpresa per la costruzione del rifugio di
Cogne, e nel contempo abbiamo provveduto ad avvertire tutti gli
interessati che quella domanda non poteva essere accolta e che
eventualmente potevano presentare domanda ai sensi della legge
2/61.
Sempre in materia di rifugi, l'altro ieri il Presidente del
Consiglio ha comunicato che il disegno di legge 312, che mirava a
rifinanziare la legge 16, è stato ritirato dalla Giunta, per cui
non ci saranno finanziamenti (almeno per l'anno in corso) a favore
dei rifugi di tappa; aggiungo anche che ho dato incarico
all'ufficio di predisporre una revisione di tutta la normativa in
materia con l'intento di accorpare le due leggi esistenti, la legge
16 e la legge 2, rivedendo anche alcuni meccanismi che nel
frattempo hanno dimostrato delle manchevolezze, e con l'intento
anche di rivedere quelli che sono le attuali contribuzioni per la
costruzione e per il rifacimento dei rifugi.
Conto di presentare questa nuova normativa al più presto, penso
entro la fine dell'anno.
Presento quindi l'emendamento a questo provvedimento
amministrativo.
Presidente
E' aperta la discussione generale.
Ha chiesto di parlare il Consigliere Riccarand, ne ha
facoltà.
Riccarand (VA)
Prendo atto dell'emendamento che ha
presentato l'Assessore; inoltre ho sentito che è stato assunto un
provvedimento di Giunta che ha revocato il finanziamento deliberato
lo scorso anno a favore della società Carolimpresa. Sono atti
giusti e necessari, però nello stesso tempo mi chiedo come ha
potuto verificarsi una situazione di questo genere, perché se non
avessimo sollevato la questione con l'interpellanza presentata il
12 settembre e non avessimo sottolineato che ci trovavamo in una
situazione di illegittimità, sarebbe andata avanti una situazione
sicuramente fuori dalla norma e con una serie di risvolti molto
preoccupanti.
In questa materia dei rifugi di tappa e dei rifugi alpini c'è
molta confusione, c'è una normativa che viene utilizzata per delle
operazioni non di interesse pubblico, c'è una situazione che va
chiarita.
Avevo già sollevato il problema di questa normativa e del modo
con cui venivano dati i contributi già alcuni anni fa, esattamente
nel 1989, relativamente alla vicenda del rifugio di tappa di
Pragayé, che era stata una vicenda anche quella molto
discutibile.
Recentemente sono venuto a conoscenza che in pratica, nonostante
la Giunta avesse ripresentato un disegno di legge per finanziare
una serie di rifugi di tappa, in realtà questi rifugi non erano
finanziabili perché mancava la normativa base, cioè mancava una
deliberazione di Giunta che approvasse lo schema-tipo che devono
avere questi rifugi di tappa, in assenza del quale nessun
contributo per rifugi di tappa può essere dato ai sensi di legge.
Eppure questo è avvenuto.
Non solo, mi sono accorto proprio andando ad approfondire questa
vicenda del rifugio Peradza, alla luce della lettera aperta che
aveva fatto durante l'estate il WWF, che ci trovavamo di fronte ad
una situazione in cui una domanda di contributo ai sensi della
legge sui sentieri, quindi ai sensi della legge sui rifugi che
disciplina anche i rifugi di tappa, era stata finanziata con i
fondi di un'altra legge che è notevolmente diversa, che è la legge
del 1961 concernente i rifugi alpini.
La distinzione non è solo nominale: nel caso dei rifugi alpini
l'intenzione dell'Amministrazione regionale, quando fece la legge
nel 1961, era quella di andare a finanziare delle strutture che
servivano per l'attività alpinistica, cioè attività in cui è
necessario, per la progressione, l'uso della piccozza e dei ramponi
se si tratta di alpinismo su ghiaccio, o l'uso della corda, dei
moschettoni eccetera, se si tratta di roccia. Questo è alpinismo,
che è concetto ben diverso dai rifugi di tappa, che sono
disciplinati da una legge che non a caso è una legge per la
rivalutazione dei sentieri e che prevede non dei rifugi veri e
propri, ma delle strutture sommariamente attrezzate in grado di
ospitare gli escursionisti durante la notte.
Questa normativa è stata applicata in modo che in pratica con
questi fondi si sono finanziate delle strutture che, invece di
essere delle strutture sommariamente attrezzate, sono delle sorte
di alberghi. Il caso che qui stiamo discutendo e che adesso viene
stralciato è stato proprio uno di questi, uno dei più clamorosi.
Fra l'altro sono rimasto sorpreso anche da un altro fatto, che
chiedo all'Assessore di verificare: la domanda per questo rifugio
di tappa in località Peradza, presentata dalla società Carolimpresa
nell'ottobre 1989, che poi aveva visto un parere negativo degli
uffici e quindi si era fermata, prevedeva una spesa di un miliardo
e mezzo.
Questa spesa poi l'ho vista crescere nel 1990, in occasione
della deliberazione con cui la Giunta regionale ha finanziato
quell'intervento, a quasi due miliardi di lire; oggi in questo atto
deliberativo che ci è stato proposto e che adesso viene stralciato
c'è una cifra ancora diversa, siamo saliti a due miliardi e 985
milioni, cioè un miliardo in più nell'arco di un anno per un'opera
che è appena iniziata. Allora anche qui mi chiedo come è possibile,
sulla base di quali criteri, se ci sono delle perizie alla base di
questi contributi, perché è troppo facile scrivere, come qui si fa,
che con la deliberazione della Giunta n. 6240 del 27 luglio 90
veniva concesso alla signora Sogno Fortuna Carolina, a nome e per
conto della s.a.s. Carolimpresa, un primo contributo di lire 150
milioni per la realizzazione di un nuovo rifugio alpino in località
Peradza in comune di Cogne. E questi 150 milioni erano allora
deliberati sulla base di una previsione di spesa di 1 miliardo e
900 milioni, basta controllare la delibera del 27 luglio 1990, e
c'era anche un elenco da cui scaturiva quella cifra. Qui c'è
scritto: l'importo complessivo dell'opera è stato preventivato in
lire 2 miliardi e 985 milioni, al quale corrisponde un contributo
totale pari al 70 per cento, di lire 2 miliardi e 89 milioni; cioè
in un anno, pur non essendo iniziata l'opera, la previsione è
aumentata di un miliardo. Fra l'altro non è stata addotta nessuna
motivazione, perché non è spiegato come mai c'è questa
modificazione; quindi dal 1989 al 1991 siamo passati da un miliardo
e mezzo, a due miliardi e infine a tre miliardi di lire.
Questo è un discorso che viene stralciato, però rimane comunque
il fatto che andiamo a dare dei contributi a fondo perduto, senza
avere una stima di queste previsioni di spesa, per cui non so che
attendibilità hanno queste cifre. Qui si poteva scrivere cinque
miliardi ed era la stessa cosa, perché non ho trovato nella
documentazione e non c'è nella delibera nessun motivo che spieghi
queste cifre.
Anche qui ho notato delle incongruenze notevoli, in questo caso,
ma probabilmente si ripetono anche in altri casi. Ad esempio, con
la deliberazione di Giunta del luglio 1990, n. 5998, si è
deliberato un contributo per questo rifugio prima ancora che fosse
presentata la domanda per avere l'autorizzazione della
Sovrintendenza; cioè prima la Giunta ha deliberato il contributo e
poi è stata presentata la domanda in Sovrintendenza, che è del
settembre 1990, come ho già detto l'altra volta. E la
Sovrintendenza ha fatto una serie di rilievi critici nel gennaio
1991; è chiaro che poi la Sovrintendenza si è trovata di fronte ad
un discorso di questo tipo: la Sovrintendenza è un ufficio della
Regione, la Giunta ha già deciso di dare il contributo, come
facciamo a non autorizzare un'opera per cui abbiamo già deciso di
dare il contributo?
Non è possibile che ci siano all'interno dello stesso
Assessorato due uffici, uno dà i contributi e l'altro deve dare
l'autorizzazione per l'opera soggetta a contributo, e che non ci
sia l'accordo fra questi due uffici.
Credo che come minimo debba essere richiesto che quando si va a
deliberare un contributo, ci siano le autorizzazioni, quantomeno
quelle regionali. Sarebbero poi da vedere anche le autorizzazioni
alla concessione edilizia eccetera, ma quanto meno le
autorizzazioni regionali dovrebbero già essere state concesse,
altrimenti andiamo a deliberare dei contributi da parte di un
ufficio e poi magari c'è l'altro ufficio che non autorizza
quest'opera.
Ci troviamo di fronte ad una situazione che è tutta da rivedere.
Il nostro Gruppo ha presentato fin dal 1989 una proposta di legge
per rivedere la legge regionale sui sentieri, per precisare delle
normative, per fare in modo che ci siano dei contributi che siano
veramente giustificati e che non si prestino a degli abusi.
Questa legge è rimasta ferma perché la Giunta ha sempre promesso
che presentava un suo disegno organico; questa proposta di legge è
andata in IV e in V commissione le settimane scorse e si è sempre
in attesa di questo disegno di legge della Giunta per poter fare un
confronto e per poter arrivare ad una conclusione.
Certo è, a mio avviso, che non si può andare avanti così, perché
qui si verificano delle situazioni di abuso che sono fortemente
negative. Quindi bisogna arrivare ad una normativa che sia
vincolante e soprattutto bisogna che la si applichi. Non riesco a
capire come facciano gli uffici dell'Assessorato del Turismo a
mandare avanti delle pratiche di domande per dei contributi per cui
non c'è la domanda regolare. Questa è una cosa che mi sembra
assurda.
Non riesco a capire come è possibile che sia stato dato questo
contributo per una domanda che non esisteva. Il problema è stato
sollevato perché, appunto, c'è stato qualcuno che ha voluto
approfondire la questione anche alla luce dell'esposto che c'era
stato da parte del WWF, ma diversamente la questione andava avanti
senza che si potesse fermare questa situazione, che era sicuramente
irregolare.
Prendo atto del fatto che viene stralciata questa situazione,
chiederò poi di avere copia della deliberazione di Giunta con cui è
stato revocato anche il contributo dello scorso anno; spero che
questo contributo ritirato da una parte non venga riproposto in
forme diverse da un'altra parte. Spero che non ci sia un escamotage
di questo genere, perché qui dobbiamo entrare nel merito di queste
opere e della loro validità, del loro interesse pubblico e non solo
dell'interesse privato, perché il privato ha l'interesse di farsi
dare il finanziamento.
Qui si trattava di due miliardi di lire di finanziamento a fondo
perduto e credo bene che fosse una cosa interessante, però dal
punto di vista dell'interesse pubblico bisogna vedere se esiste o
non esiste questo interesse pubblico. Da qui la necessità che anche
le località, in cui costruire o ristrutturare queste strutture
finanziate dal denaro pubblico, siano individuate dagli organismi
che abbiano competenza in materia.
Per questo nella nostra proposta di legge proponevamo che ci
fosse una deliberazione di Giunta che indicasse gli itinerari su
cui si possono fare dei rifugi di tappa e all'interno degli
itinerari le zone in cui ha senso fare i rifugi di tappa, perché ci
sono delle zone alla partenza o all'arrivo o in un certo punto
dell'itinerario in cui non ha nessun senso finanziare un rifugio di
tappa, anche se magari ci sono delle persone che vorrebbero
costruire dei rifugi, però non ha un interesse pubblico quella
richiesta.
Quindi prendo atto di queste affermazioni e chiedo all'Assessore
di farmi sapere quali sono gli estremi della deliberazione con cui
è stato ritirato il provvedimento di finanziamento dello scorso
anno.
Presidente
Ha chiesto di parlare il Consigliere
Faval, ne ha facoltà.
Faval (UV)
Nous prenons acte des amendements qui
ont été présentés par M. Pascale; nous voudrions aussi souligner
que par cette initiative de M. Pascale nous constatons que - et la
majorité aussi devrait le faire - l'activité de l'opposition n'est
pas une activité d'obstructionnisme, mais les remarques, les
confrontations que l'opposition demande bien souvent ont du
bien-fondé.
Cela dit, par rapport aux propos que l'Assesseur a illustrés,
nous voulons exprimer à nouveau toute notre perplexités par rapport
à l'idée de formuler une unique loi qui tienne compte soit des
exigences concernant l'alpinisme, soit celles de l'excursion.
Nous voudrions lui signaler qu'il s'agit de deux secteurs
absolument différents l'un de l'autre: l'alpinisme est un secteur
qui jouit d'une situation qui s'est affirmée dans le temps, qui a
encore besoin d'interventions pour qu'elle puisse démarrer surtout
à niveau local, c'est-à-dire il faudrait pouvoir intervenir face à
l'activité du CAI de façon différente, comme j'ai eu occasion de
proposer dans ce Conseil à l'Assesseur, mais il n'a pas cru utile
de se confronter sur ce genre de proposition. Il serait important
que dans la loi qui prévoit des interventions pour les refuges de
montagne, l'on prenne en considération la possibilité, avant tout,
d'acheter les refuges de propriété du CAI et en tout cas, au moment
où l'Administration régionale intervient avec des contributions à
fonds perdu, que cette contribution représente une tranche de
propriété par rapport à la valeur de l'établissement. Cette
condition pourrait être envisagée de façon à obtenir que la Vallée
d'Aoste et ceux qui travaillent dans ce secteur, puissent devenir
directement acteurs dans ce domaine, parce que cette loi existe
depuis trente ans et c'est à travers les contributions qui ont été
élargies par l'Administration régionale, sans vouloir par là nier
tout ce que le CAI a fait jusqu'ici, que le CAI a pu continuer à
utiliser les refuges.
A ce point nous devrions pouvoir mettre un point ferme,
réfléchir s'il est encore le cas de continuer à allouer des sommes
énormes à quelqu'un qui en plus dans les revues officielles et dans
les interventions à niveau national et international, n'a sûrement
pas une attitude flatteuse envers la Vallée d'Aoste.
Cela dit en ce qui concerne les refuges, je voudrais que l'on
considère à part la question de l'excursion, un secteur qui doit
être lancé, qui a un grand futur dans l'ensemble du tourisme en
Vallée d'Aoste, et qui ne pourra pas jouir de cette possibilité
jusqu'où il n'y aura pas assez de refuges, comme ils ont été
définis "rifugi di tappa", à une distance acceptable par ce genre
de touristes. Nous voulons insister donc sur la nécessité qu'il
reste une loi qui puisse aider à construire ces refuges, parce
qu'il s'agit quand même de refuges qui sont construits à une
certaine altitude et dont les coûts de constructions sont bien plus
hauts que non pas construire dans d'autres conditions.
Un conseil que nous nous permettons de donner à l'Assesseur est
le suivant: de revoir les barèmes pour le pourcentage des
contributions. Dans ce sens je m'étais permis de signaler que
j'avais déjà eu, à son temps, des discussions avec les bureaux. Je
ne veux pas entrer dans ces détails, en tout cas je crois qu'il
s'impose de revoir tout au moins la formule jusqu'au montant
maximum de 70 pour cent, parce que pour appliquer une loi formulée
de cette façon, il y a une énorme difficulté aussi pour
l'Assesseur, dans le sens que comment peut-on dire qu'un refuge
mérite 70 pour cent, l'autre mérite 60 pour cent et cetera? Il n'y
a pas de possibilité dans la loi de trouver un appui à la thèse qui
pourrait aller dans ce sens. Je crois que ceci va dans la direction
d'aider le travail de l'Assesseur: établir des barèmes honnêtes et
corrects.
Presidente
Dichiaro chiusa la discussione
generale.
Ha chiesto di parlare l'Assessore del Turismo, Sport e Beni
Culturali Pascale, ne ha facoltà.
Pascale (PSI)
Ringrazio i colleghi che sono
intervenuti dando anche raccomandazioni e utili consigli su come
fare la nuova legge, e faremo in quell'occasione un dibattito,
anche se le posizioni del Consigliere Riccarand sono un po' diverse
da quelle del Consigliere Faval a questo proposito, ma ciascuno ha
le sue idee. Diverse almeno per quanto riguarda i destinatari dei
contributi, perché c'è chi vede con una ottica diversa il CAI e
viceversa.
Credo che più che ai destinatari dei contributi, bisogna fare
attenzione all'interesse pubblico della struttura che si va a
costruire, e condivido quando si dice che bisognerà stabilire dei
criteri oggettivi sulla validità e sulla utilità di queste
strutture.
A questo proposito voglio però precisare che il rifugio Peradza
in comune di Cogne a mio avviso, che poi sia classificabile come
rifugio alpino o rifugio di tappa, in realtà riveste un interesse
pubblico perché è sull'Alta Via e rientra fra quei rifugi che erano
stati sollecitati dall'Unione valdostana guide di alta montagna,
sulla base di un rapporto che mi era stato presentato un anno fa,
su quelle che erano le necessità sulle Alte Vie n. 1 e
n. 2. Le necessità erano ancora di sei rifugi sull'Alta Via n. 1 e
sette rifugi sull'Alta Via n. 2, fra cui era incluso questo di cui
stiamo discutendo.
Per quanto riguarda i costi, ovviamente non sta all'Assessore
andare a verificare le congruità o meno dei progetti che vengono
presentati, però ho notato che dal momento in cui si fa la domanda,
che è una domanda su un progetto di massima, al momento in cui si
passa alla progettazione esecutiva e all'esecuzione dell'opera, i
costi variano in maniera straordinaria. Questo si verifica non solo
da parte dei privati, perché lo scorso anno avevo una richiesta del
CAI per il rifugio Aosta di 900 milioni, quest'anno mi sono visto
presentare la stessa richiesta per un miliardo e 700 milioni.
Forse è perché all'inizio si presenta un preventivo molto
generico sulla base di un progetto di massima e quando si va nella
progettazione esecutiva la difficoltà di intervenire, soprattutto a
queste alte quote, eleva i costi; poi ci sono, qualche volta, delle
perizie suppletive anche abbastanza consistenti. Mi pare però di
aver notato che sia un andamento piuttosto generale che non può
essere riferito al singolo X o al singolo Y, riguarda tutti i
rifugi da parte di chiunque viene a costruire.
Darò al Consigliere Riccarand la copia della delibera con cui è
stata revocata la 6240 del 27 luglio, quindi penso che allo stato
attuale con gli emendamenti presentati si possa procedere
all'approvazione di questo provvedimento, rinviando una discussione
più ampia e più approfondita al momento in cui la giunta presenterà
la nuova legge.
Presidente
Se il Consiglio non ha niente in
contrario, metterei in votazione il provvedimento comprensivo
dell'emendamento, soprattutto perché è un emendamento
soppressivo.
Ha chiesto di parlare il Consigliere Riccarand, ne ha
facoltà.
Riccarand (VA)
Chiederei di votare gli emendamenti
soppressivi e successivamente la deliberazione, perché sono
d'accordo sugli emendamenti soppressivi, ma non sulla deliberazione
nel suo complesso.
Presidente
La richiesta del Consigliere Riccarand
ha la precedenza, pertanto pongo in votazione l'emendamento
soppressivo dei commi e), n), o).
Esito della votazione
Presenti, votanti e favorevoli: 31
Il Consiglio approva all'unanimità
Presidente
Ha chiesto di parlare il Consigliere
Riccarand, per dichiarazione di voto, ne ha facoltà.
Riccarand (VA)
Dichiaro il voto di astensione su
questa deliberazione, voto di astensione che è determinato dal
fatto che a mio avviso è necessario arrivare ad una normativa
precisa su tutta questa materia. Abbiamo visto che ci sono troppi
elementi di incertezza e di indeterminatezza su una serie di
situazioni e da tempo noi stiamo sollecitando questa revisione
della legge; abbiamo presentato una proposta in questo senso,
quindi non siamo disposti a votare a favore di questi provvedimenti
fino a quando non arriviamo a questa normativa che chiarisca e
disciplini meglio tutta questa materia.
Presidente
Pongo in votazione la delibera in
oggetto nel testo emendato:
Esito della votazione
Presenti: 30
Votanti: 18
Favorevoli: 18
Astenuti: 12 (Agnesod, Andrione, Faval, Louvin, Mostacchi,
Perrin, Riccarand, Rollandin, Stévenin, Vallet, Viérin e Voyat)
Il Consiglio approva
