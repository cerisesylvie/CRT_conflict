Classificazione
COMMERCIO
Fiere, mostre e mercati



Oggetto del Consiglio n. 1515 del 6 ottobre 2005 - Resoconto
OGGETTO N. 1515/XII - Disegno di legge: "Modificazioni alla
legge regionale 14 luglio 2000, n. 15 (Nuova disciplina delle
manifestazioni fieristiche. Abrogazione della legge regionale 16
febbraio 1995, n. 6)".
Articolo 1
(Modificazione all'articolo 2)
1. Il comma 4 dell'articolo 2 della legge regionale 14 luglio
2000, n. 15 (Nuova disciplina delle manifestazioni fieristiche.
Abrogazione della legge regionale 16 febbraio 1995, n. 6), è
sostituito dal seguente:
"4. Non sono manifestazioni fieristiche:
a) le mostre e le esposizioni a carattere artistico,
scientifico, naturalistico o culturale non finalizzate alla
promozione economica;
b) le esposizioni permanenti di beni e servizi, anche se
realizzate da un singolo produttore, organizzate a scopo
promozionale;
c) le esposizioni a scopo promozionale realizzate nell'ambito
di congressi o manifestazioni culturali.".
Articolo 2
(Inserimento dell'articolo 4bis)
1. Dopo l'articolo 4 della l.r. 15/2000, è inserito il
seguente:
"Articolo 4bis
(Comunicazione)
1. Lo svolgimento delle manifestazioni fieristiche deve
essere preventivamente comunicato alla Struttura, nel caso di
manifestazioni di rilevanza nazionale o regionale, e al Comune nel
cui territorio è previsto lo svolgimento, nel caso di
manifestazioni a rilevanza locale.
2. La comunicazione di cui al comma 1 deve indicare:
a) la denominazione della manifestazione;
b) il luogo in cui si intende svolgere la
manifestazione;
c) il periodo e gli orari di apertura;
d) le modalità di accesso dei visitatori, se la
manifestazione è riservata ai soli operatori;
e) il soggetto organizzatore;
f) nel caso di seconda o ulteriore edizione, l'indicazione
che sono mantenute le caratteristiche delle precedenti
edizioni.
3. Entro quindici giorni dal ricevimento della comunicazione,
la Struttura o il Comune possono richiedere eventuali chiarimenti o
la presentazione di documentazione aggiuntiva.
4. La manifestazione fieristica può essere effettuata decorsi
sessanta giorni dal ricevimento della comunicazione ovvero, se
richieste, delle informazioni integrative.".
Articolo 3
(Modificazioni all'articolo 5)
1. L'alinea del comma 1 dell'articolo 5 della l.r. 15/2000 è
sostituito dal seguente: "Possono svolgere attività di
organizzazione di manifestazioni fieristiche:".
2. Dopo la lettera d) del comma 1 dell'articolo 5 della l.r.
15/2000, è aggiunta la seguente:
"dbis) le imprese stabilite in Stati membri dell'Unione
europea diversi dall'Italia, aventi, nello Stato di provenienza,
requisiti assimilabili a quelli di cui alla lettera d).".
Articolo 4
(Sostituzione dell'articolo 6)
1. L'articolo 6 della l.r. 15/2000 è sostituito dal
seguente:
"Articolo 6
(Riconoscimento della qualifica nazionale o regionale delle
manifestazioni fieristiche)
1. Le istanze dirette ad ottenere l'attribuzione della
qualifica nazionale o regionale delle manifestazioni fieristiche,
oltre a quanto previsto all'articolo 4, devono contenere i seguenti
elementi:
a) la denominazione della manifestazione;
b) le indicazioni circa il luogo in cui si svolge la
manifestazione;
c) se su area espositiva coperta, la planimetria dei
locali;
d) se su area espositiva all'aperto, la superficie
totale;
e) il periodo e gli orari di apertura;
f) il costo dell'ingresso e le eventuali limitazioni in caso
di manifestazioni riservate agli operatori del settore;
g) la ditta, la ragione o la denominazione sociale e la sede
del soggetto organizzatore.
2. L'attribuzione della qualifica delle manifestazioni
fieristiche è rilasciata con provvedimento del dirigente della
Struttura, sentito il Comune interessato. Il parere del Comune deve
essere reso nel termine di quarantacinque giorni dalla richiesta;
decorso inutilmente il termine senza che il parere sia stato
comunicato, il dirigente può comunque adottare il
provvedimento.
3. Le istanze per l'attribuzione della qualifica valgono
anche come comunicazione di svolgimento di manifestazione
fieristica ai sensi dell'articolo 4bis.
4. Le istanze per l'attribuzione della qualifica sono
inoltrate solo in occasione della prima edizione o in caso di
richiesta di variazione; per tutte le edizioni successive, è
sufficiente dare atto, nella comunicazione di cui all'articolo
4bis, che le caratteristiche e le modalità di svolgimento della
manifestazione sono le stesse delle edizioni precedenti.".
Articolo 5
(Modificazioni all'articolo 7)
1. Il comma 1 dell'articolo 7 della l.r. 15/2000 è sostituito
dal seguente:
"1. Le istanze per l'attribuzione della qualifica di cui
all'articolo 6 e le comunicazioni di cui all'articolo 4bis per le
manifestazioni a rilevanza nazionale devono pervenire alla
Struttura entro il 31 gennaio dell'anno precedente la data prevista
per il loro svolgimento.".
2. Il comma 2 dell'articolo 7 della l.r. 15/2000 è
abrogato.
Articolo 6
(Sostituzione dell'articolo 8)
1. L'articolo 8 della l.r. 15/2000 è sostituito dal
seguente:
"Articolo 8
(Manifestazioni fieristiche a rilevanza regionale)
1. Le istanze per l'attribuzione della qualifica di cui
all'articolo 6 e le comunicazioni di cui all'articolo 4bis per le
manifestazioni a rilevanza regionale devono pervenire alla
Struttura entro il 30 settembre dell'anno precedente la data
prevista per il loro svolgimento.".
Articolo 7
(Sostituzione dell'articolo 9)
1. L'articolo 9 della l.r. 15/2000 è sostituito dal
seguente:
"Articolo 9
(Manifestazioni fieristiche a rilevanza locale)
1. L'attribuzione della qualifica di manifestazione a
carattere locale è automatica per tutte le manifestazioni per le
quali non è inoltrata istanza per l'attribuzione della qualifica
regionale o nazionale ai sensi dell'articolo 6.
2. Le manifestazioni a carattere locale sono soggette alla
sola comunicazione preventiva di cui all'articolo 4bis, da
presentare al Comune nel cui territorio è previsto lo svolgimento
della manifestazione, almeno sessanta giorni prima della data di
inizio della manifestazione stessa. Il Comune ne dà notizia alla
Struttura, almeno trenta giorni prima della data di inizio della
manifestazione.".
Articolo 8
(Sostituzione dell'articolo 10)
1. L'articolo 10 della l.r. 15/2000 è sostituito dal
seguente:
"Articolo 10
(Calendario)
"1. Entro il 30 novembre di ogni anno, la Struttura provvede
alla pubblicazione del calendario annuale delle manifestazioni
comunicate dagli organizzatori per l'anno successivo.
2. Il mancato inserimento nel calendario di cui al comma 1
non pregiudica in ogni caso lo svolgimento delle
manifestazioni.".
Articolo 9
(Modificazioni all'articolo 11)
1. All'articolo 11 della l.r. 15/2000, la parola:
"autorizzate", ovunque ricorra, è sostituita dalla seguente:
"organizzate".
2. Dopo il comma 1 dell'articolo 11 della l.r. 15/2000, è
inserito il seguente:
"1bis. Non possono altresì svolgersi manifestazioni a
carattere locale per lo stesso settore produttivo in località che
non distino almeno trenta chilometri tra di loro; la distanza è
calcolata sul percorso automobilistico più breve.".
3. Dopo il comma 3 dell'articolo 11 della l.r. 15/2000, è
aggiunto il seguente:
"3bis. Ai fini della verifica della concomitanza, presso la
Struttura è tenuto un elenco aggiornato delle manifestazioni di cui
agli articoli 7, 8 e 9.".
Articolo 10
(Modificazione all'articolo 13)
1. Al comma 1 dell'articolo 13 della l.r. 15/2000 la parola:
"autorizzazioni" è sostituita dalla seguente:
"comunicazioni".
Articolo 11
(Sostituzione dell'articolo 14)
1. L'articolo 14 della l.r. 15/2000 è sostituito dal
seguente:
"Articolo 14
(Sanzioni)
1. Lo svolgimento di manifestazioni fieristiche, in
violazione delle disposizioni di cui alla presente legge, comporta
l'applicazione di una sanzione amministrativa da euro 1.000 a euro
10.000.
2. Lo svolgimento di manifestazioni fieristiche, con modalità
diverse rispetto a quelle comunicate, comporta l'applicazione di
una sanzione amministrativa da euro 550 a euro 5.500.
3. L'accertamento delle infrazioni compete al Sindaco del
Comune nel cui territorio si svolge la manifestazione fieristica;
le sanzioni sono irrogate dal Presidente della Regione per le
manifestazioni a carattere regionale e nazionale e dal Sindaco per
quelle a carattere locale, ai sensi della legge 24 novembre 1981,
n. 689 (Modifiche al sistema penale), da ultimo modificata dal
decreto legislativo 30 giugno 2003, n. 196.
4. La Struttura, competente a ricevere la comunicazione di
cui all'articolo 4bis, dispone la revoca della qualifica, nazionale
o regionale, attribuita e l'esclusione della manifestazione dal
calendario per un periodo di due anni, nel caso in cui siano
accertate le violazioni di cui al comma 1, e di un anno, nel caso
in cui siano accertate le violazioni di cui al comma 2.".
Articolo 12
(Disposizioni transitorie)
1. In sede di prima applicazione, le istanze e le
comunicazioni di cui agli articoli 7 e 8 della l.r. 15/2000, come
modificati dagli articoli 5 e 6, devono pervenire alla struttura
regionale competente in materia di manifestazioni fieristiche entro
sessanta giorni dalla data di entrata in vigore della presente
legge.
2. Le richieste di autorizzazione allo svolgimento di
manifestazioni fieristiche inoltrate alla struttura regionale
competente in materia di manifestazioni fieristiche prima
dell'entrata in vigore della presente legge conservano efficacia e
valgono come comunicazione preventiva ai sensi dell'articolo 4bis
della l.r. 15/2000, come inserito dall'articolo 2.
Articolo 13
(Entrata in vigore)
1. La presente legge sarà pubblicata sul Bollettino ufficiale
della Regione ed entrerà in vigore il 1° gennaio 2006.
Président - La parole au Conseiller Fiou.
Fiou (GV-DS-PSE) - L'Unione europea ha avviato la procedura di
infrazione della normativa comunitaria sul sistema fieristico nei
confronti delle istituzioni italiane competenti in materia (questo
con sentenza 15 gennaio 2002, causa n. 439/1999). La procedura di
infrazione riguarda numerose regioni italiane e, anche se nessuna
contestazione diretta è stata fatta alla Valle d'Aosta, siamo
ugualmente interessati dall'invito del Ministero degli affari
esteri circa l'opportunità di approvare le richieste di modifiche
legislative relative a tre aspetti: il regime autorizzatorio, i
calendari fieristici ed i requisiti richiesti agli operatori. La
legge regionale 14 luglio 2000 n. 15, attualmente in vigore,
incorre in due delle infrazioni riscontrate e precisamente in
quelle relative alle autorizzazioni e al calendario ufficiale.
Infatti, la Corte di Giustizia, con la sentenza del 15 gennaio
2002, ha affermato la non conformità alle norme del Trattato di
qualsiasi tipo di autorizzazione, mentre è ammessa la
comunicazione. In merito al calendario, poi è stato sancito sia che
non possono essere previsti tempi troppo lunghi per presentare la
richiesta di inclusione della manifestazione nel calendario, sia
che non può essere vietata la realizzazione di un'iniziativa non
indicata nel calendario.
Le modifiche proposte dal disegno di legge in discussione
correggono pertanto le disposizioni contestate e adeguano la legge
n. 15 del 2000 alle novità normative sopraggiunte in materia di
settore fieristico. Il disegno di legge propone inoltre
un'ulteriore esemplificazione delle iniziative che non rientrano
tra le manifestazioni fieristiche e il divieto di svolgimento di
manifestazioni, relative allo stesso settore produttivo, in
località distanti meno di 30 chilometri tra loro.
L'Assessore Piero Ferraris ha poi proposto in commissione 2
emendamenti al disegno di legge n. 81: il primo propone, come
sollecitato dal Consiglio permanente degli enti locali, di
sostituire l'articolo 7 del provvedimento con una nuova
formulazione che prevede di ridurre da 60 giorni a 30 giorni
l'anticipo minimo della presentazione della comunicazione
preventiva al comune per lo svolgimento di una manifestazione a
carattere locale; l'emendamento stabilisce anche che il comune dà
notizia alla struttura della comunicazione contestualmente al
ricevimento. Il secondo emendamento concerne l'aggiunta
dell'articolo 12bis riguardante il ruolo delle AIAT e pro-loco.
Sul disegno n. 81 è stato espresso parere favorevole da parte
del Consiglio permanente degli enti locali.
Si dà atto che alle ore 16,57 il Consigliere Lanièce lascia
l'aula consiliare.
Président - Je déclare ouverte la discussion générale. Je
rappelle qu'au cours des travaux de la IIe Commission ont été
présentés des amendements, qu'elle a donné son avis favorable à la
majorité sur le projet de loi compréhensif des amendements
présentés et qu'aussi la IVe Commission, successivement, a donné à
la majorité son avis favorable. Le Conseil permanent des
collectivités locales a exprimé avis favorable.
Est-ce qu'il y a des collègues qui veulent intervenir? Est-ce
que je peux fermer la discussion générale? La discussion générale
est fermée. Nous passons à l'examen du texte.
La parole au Conseiller Tibaldi sur l'article 1er, pour
déclaration de vote.
Tibaldi (CdL) - Per dichiarazione di voto. Indubbiamente
l'impostazione di tale disegno di legge vede il nostro voto
favorevole, con alcune considerazioni che intendiamo fare.
Senz'altro l'impostazione va a semplificare tutto un iter che in
materia fieristica vedeva un regime autorizzatorio particolarmente
complesso, in particolare per quei soggetti che volevano promuovere
delle iniziative di dimensione più importante. Questo progetto di
legge semplifica l'iter, sancisce la libertà di iniziativa in tema
fieristico e l'assoggetta alla sola comunicazione preventiva.
Secondo noi questo è un passo avanti, una modifica in senso
migliorativo che purtroppo arriva un po' tardi e su "input" di una
procedura di infrazione dell'Unione europea che rischiava di vedere
lo Stato italiano condannato al pagamento di un'ammenda. La legge
regionale n. 15 oggi modificata incorreva in alcune delle
infrazioni riscontrate e le migliorie proposte vanno ad eliminarle
in toto.
Due considerazioni. La prima: la semplificazione amministrativa,
che riduce i termini e che elimina l'autorizzazione, chiude anche
se vogliamo una parentesi infausta di un passato che ha visto
soggetti, imprenditori proporre alla Regione anni fa delle
iniziative imprenditoriali che poi hanno visto la soccombenza degli
stessi imprenditori anche per colpa delle attese infinite che
imponeva il regime burocratico regionale, mi riferisco in
particolare al "Palagagliardi", che è uno di questi esempi.
Interessante è anche l'articolo 9, il quale inserisce un principio,
che vieta lo svolgimento di manifestazioni relative allo stesso
settore produttivo in località distanti meno di 30 chilometri fra
loro, ovvero si comincia a ragionare in termini di programmazione e
di evitare delle sovrapposizioni inutili, se non dannose, fra
iniziative che possono essere concorrenziali, non solo per quanto
riguarda le produzioni proposte o esposte, ma anche per la
dispersione di potenziali visitatori, che rischiano di frammentarsi
fra le diverse iniziative proposte.
Sulla base di tali considerazioni esprimeremo un voto favorevole
a questa proposta di legge, che va a modificare la normativa
precedente in materia fieristica.
Président - Je soumets au vote l'article 1er:
Conseillers présents et votants: 31
Pour: 31
Le Conseil approuve à l'unanimité.
Président - Je soumets au vote l'article 2:
Conseillers présents et votants: 31
Pour: 31
Le Conseil approuve à l'unanimité.
Président - Je soumets au vote l'article 3:
Conseillers présents et votants: 31
Pour: 31
Le Conseil approuve à l'unanimité.
Président - Je soumets au vote l'article 4:
Conseillers présents et votants: 31
Pour: 31
Le Conseil approuve à l'unanimité.
Président - Je soumets au vote l'article 5:
Conseillers présents et votants: 31
Pour: 31
Le Conseil approuve à l'unanimité.
Président - Je soumets au vote l'article 6:
Conseillers présents et votants: 31
Pour: 31
Le Conseil approuve à l'unanimité.
Président - A l'article 7 il y a l'amendement de la IIe
Commission, dont je donne lecture:
Emendamento
L'articolo 7 è sostituito dal seguente:
"Articolo 7
(Sostituzione dell'articolo 9)
1. L'articolo 9 della l.r. 15/2000 è sostituito dal
seguente:
"Articolo 9
(Manifestazioni fieristiche a rilevanza locale)
1. L'attribuzione della qualifica di manifestazione a
carattere locale è automatica per tutte le manifestazioni per le
quali non è inoltrata istanza per l'attribuzione della qualifica
regionale o nazionale ai sensi dell'articolo 6.
2. Le manifestazioni a carattere locale sono soggette alla
sola comunicazione preventiva di cui all'articolo 4bis, da
presentare al Comune nel cui territorio è previsto lo svolgimento
della manifestazione, almeno trenta giorni prima della data di
inizio della manifestazione stessa. Il Comune, contestualmente al
ricevimento della comunicazione, ne dà notizia alla
Struttura.".
Je le soumets au vote:
Conseillers présents et votants: 31
Pour: 31
Le Conseil approuve à l'unanimité.
Président - Je soumets au vote l'article 8:
Conseillers présents et votants: 31
Pour: 31
Le Conseil approuve à l'unanimité.
Président - Je soumets au vote l'article 9:
Conseillers présents et votants: 31
Pour: 31
Le Conseil approuve à l'unanimité.
Président - Je soumets au vote l'article 10:
Conseillers présents et votants: 31
Pour: 31
Le Conseil approuve à l'unanimité.
Président - Je soumets au vote l'article 11:
Conseillers présents et votants: 32
Pour: 32
Le Conseil approuve à l'unanimité.
Président - Je soumets au vote l'article 12:
Conseillers présents et votants: 32
Pour: 32
Le Conseil approuve à l'unanimité.
Président - Il y a l'amendement n° 2 de la IIe Commission, qui
introduit l'article 12bis, dont je donne lecture:
Emendamento
Dopo l'articolo 12 è inserito il seguente:
"Articolo 12bis
(Disposizioni di coordinamento)
1. La lettera c) del comma 1 dell'articolo 5 della l.r.
15/2000 è sostituita dalla seguente:
"c) le Aziende di Informazione e Accoglienza Turistica -
Syndicats d'initiatives (AIAT) e le pro-loco, di cui alla legge
regionale 15 marzo 2001, n. 6 (Riforma dell'organizzazione
turistica regionale. Modificazioni alla legge regionale 7 giugno
1999, n. 12 (Principi e direttive per l'esercizio dell'attività
commerciale) e abrogazione delle leggi regionali 29 gennaio 1987,
n. 9, 17 febbraio 1989, n. 14, 2 marzo 1992, n. 4, 24 giugno 1992,
n. 33, 12 gennaio 1994, n. 1 e 28 luglio 1994, n. 35),
limitatamente alle manifestazioni fieristiche a rilevanza
locale;".
2. Al comma 3 dell'articolo 2 e alla lettera e) del comma 1
dell'articolo 12 della l.r. 15/2000, le parole "Aziende di
promozione turistica" sono sostituite dalla seguente:
"AIAT".".
Je le soumets au vote:
Conseillers présents et votants: 32
Pour: 32
Le Conseil approuve à l'unanimité.
Président - Je soumets au vote l'article 13:
Conseillers présents et votants: 32
Pour: 32
Le Conseil approuve à l'unanimité.
Président - Je soumets au vote la loi dans son ensemble:
Conseillers présents et votants: 32
Pour: 32
Le Conseil approuve à l'unanimité.
