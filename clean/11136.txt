Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2149 del 8 maggio 1991 - Resoconto
OGGETTO N. 2149/IX - Concessione di un contributo di lire
4.700.000 al GAM (Gruppo Aosta Musica) per l'organizzazione con
quartetto di tromboni "Four Bones" del 3° festival degli ottoni -
Nus 8-13 luglio 1991.
Presidente:
Do lettura della proposta di deliberazione
iscritta al punto 34 dell'ordine del giorno.
IL CONSIGLIO DELIBERA
1) di approvare la concessione di un contributo straordinario di
lire 4.700.000 (quattromilionisettecentomila) a favore del GAM
(Gruppo Aosta Musica) per l'organizzazione del 3° festival degli
ottoni;
2) di approvare ed impegnare la spesa di lire. 4.700.000
(quattromilionisettecentomila) da imputare al capitolo 57260 del
bilancio di previsione della Regione per l'anno 1991 ("Contributi
straordinari ad Enti ed Associazioni culturali ed educative per
manifestazioni culturali e scientifiche) che presenta la necessaria
disponibilità;
3) di ordinare l'emissione del mandato di pagamento, con
quietanza del tesoriere del GAM, ai sensi dell'articolo 59 della
legge regionale del 27 dicembre 1989, n. 90, precisando che tale
contributo è soggetto alla ritenuta d'acconto del 4 per cento,
prevista dal DPR n. 600 del 29 settembre 1979;
4) di approvare la liquidazione del contributo in due rate:
- la prima di lire. 3.200.000 (tremilioniduecentomila) a titolo
di acconto, non appena la presente deliberazione sarà divenuta
esecutiva;
- la seconda di lire. 1.500.000 (unmilionicinquecentomila) a
saldo, a manifestazione avvenuta, e su presentazione di un
documentato rendiconto delle spese sostenute.
Presidente:
Se nessuno chiede la parola, pongo in
votazione la proposta di deliberazione testé letta.
Esito della votazione:
Presenti, votanti e favorevoli: 29
Il Consiglio approva all'unanimità
***
