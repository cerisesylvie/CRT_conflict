Classificazione
BENI CULTURALI
Musei, biblioteche, archivi storici e aree di interesse archeologico



Oggetto del Consiglio n. 3260 del 20 febbraio 2018 - Resoconto
OGGETTO N. 3260/XIV - Interpellanza: "Azioni poste in essere
per la predisposizione di un bando per l'individuazione del nuovo
Direttore del Forte di Bard".
Farcoz (Président) -
Point n° 28 de l'ordre du jour. La
parole à la collègue Certan pour l'illustration.
Certan (ALPE) -
Con questa interpellanza volevamo avere
delle informazioni riguardo al bando per l'individuazione del
Direttore del Forte di Bard. Lei aveva detto in un precedente
Consiglio che era stato predisposto il bando e ci sarebbe stata poi
la divisione fra la carica politica e quella di direttore. Noi con
questa interpellanza le chiediamo a che punto è la procedura di
selezione, quanti partecipanti hanno aderito. Nella sua intervista,
apparsa in questi giorni su due settimanali, ha in parte già
risposto. Nel terzo quesito chiediamo il nominativo e la qualifica
dei componenti della commissione giudicatrice e quali sono stati i
criteri di merito per selezionare tali componenti, se ci spiega
com'è stata composta la commissione.
Président -
La parole au Président de la Région pour la
réponse.
Viérin (UVP) -
In effetti, due sono le azioni messe in
atto da questo autunno: la prima è quella di separare il ruolo di
Presidente della Regione da quello di Presidente dell'associazione,
come ci eravamo peraltro impegnati a fare, non creando
l'incompatibilità, ma semplicemente separando il ruolo di
Presidente della Regione da quello di Presidente del Forte. Quindi
la prima azione prevede dei passaggi in fase di conclusione, di cui
le dirò, mentre parallelamente è stato scelto di optare per un
bando internazionale per la selezione di un direttore. Il 16
novembre quindi è stato pubblicato sul sito, dopo aver deliberato e
diffuso su tutti i quotidiani e riviste specializzate, il bando di
selezione pubblica per l'individuazione del direttore. È scaduto il
18 dicembre, il 20 abbiamo nominato la commissione, come consiglio
d'amministrazione, di valutazione che, come previsto dal bando, si
è insediata 15 giorni dopo: termine stabilito per permettere ai
candidati di presentare eventuali istanze di ricusazione dei
commissari. Sono state presentate 39 candidature e la commissione
sta procedendo alla valutazione dei candidati secondo quanto
previsto dal bando e si concluderà all'inizio del mese di marzo. In
questo senso quindi poi le dirò della commissione, ma l'iter è
questo qui, come previsto peraltro da bando.
Parallelamente il 31 ottobre ho segnalato personalmente al
consiglio la volontà di modificare il modello gestionale, quindi
separando il ruolo di Presidente della Regione da quello di
Presidente dell'Associazione Forte di Bard. Il 27 abbiamo condiviso
questa intenzione con l'assemblea dei soci e ci sono anche le
fondazioni, come lei ben sa. Il 20 dicembre abbiamo esaminato una
bozza di modificazione, che è stata inviata ai soci
dell'Associazione per le valutazioni di competenza, le fondazioni
dovevano approvare al loro interno la modifica dello Statuto. La
Fondazione CRT e la Compagnia San Paolo quindi hanno comunicato in
questi giorni il loro assenso alle modificazioni, che sono state
approvate e quindi i prossimi passi sono che, ricevuta questa parte
formale, convocheremo l'assemblea per procedere alle modificazioni
dello statuto, che non prevederanno più questa doppia figura.
Per quanto riguarda invece la commissione e come ci si è mossi,
i componenti della commissione di valutazione per la selezione del
direttore sono stati individuati dal consiglio di amministrazione e
il presidente è stato nominato nella persona del dottor Jallà, poi,
collega, sono a disposizione i
curricula
dei membri della
commissione. Il professore Jallà è uno dei massimi esperti a
livello nazionale e internazionale di arte e di cultura, che
peraltro negli anni aveva lavorato al progetto concettuale del
Forte di Bard. Sono stati individuati, sempre attraverso
l'Associazione Forte di Bard, fuori dai nostri confini degli
esperti e delle professionalità del mondo culturale ma anche
gestionale, perché, collega Certan, dal bando potrà vedere che, al
di là di tutte le richieste di titoli e competenze in ambito
culturale e scientifico, c'è anche una parte importante legata
all'esperienza e alle qualifiche gestionali. Sono quindi la
professoressa Franca Varallo, il professore Giacomo Magnani, i cui
curricula sono stati pubblicati peraltro sul sito del Forte
all'atto della nomina della commissione. I criteri quindi sono
stati di individuare, da parte del Forte, dei professionisti che
potessero rappresentare garanzia, al di là di altri crismi di
trasparenza, anche di competenze, di alta professionalità
scientifica, culturale e gestionale.
Président -
La parole à la collègue Certan pour la
réplique.
Certan (ALPE) -
Grazie, Presidente, per le informazioni.
Sono tre i membri quindi della commissione?
(interruzione del Presidente della Regione, fuori
microfono)
... la ringrazio.
Président -
L'intention de la Présidence est celle de
faire encore les points n° 29 et n° 30 et de renvoyer les motions à
demain matin. Est-ce qu'il y a quelqu'un contraire? Alors, nous
procédons ainsi.
