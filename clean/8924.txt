Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3425 del 27 gennaio 1988 - Resoconto
OGGETTO N. 3425/VIII - INCARICO DI PROGETTAZIONE DELLA
COSTRUZIONE DELLA NUOVA CENTRALE DEL LATTE IN GRESSAN.
(Interrogazione).
PRESIDENTE
: Do lettura dell'interrogazione presentata dal
Consigliere Torrione:
INTERROGAZIONE
Il Consiglio regionale nella sua ultima seduta ha approvato
un disegno di legge concernente "Interventi finanziari per
l'insediamento di attività industriale nel Comune di Gressan per
prodotti lattiero-caseari".
Ora, secondo voci che circolano in ambienti solitamente ben
informati, sarebbe già stato commissionato ad un noto studio
professionale di Aosta il progetto per la costruzione nel Comune di
Gressan della nuova Centrale del latte.
Tutto ciò premesso, il sottoscritto Consigliere
regionale
INTERROGA
l'Assessore competente per conoscere se corrisponde a verità
il fatto che sia già stato contattato un professionista aostano per
offrirgli la possibilità di progettare l'intera struttura della
nuova Centrale del latte di Gressan.
PRESIDENTE
: Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN - (U.V.):
Il est vrai que M. Polchi a contacté un
technicien pour un projet préliminaire, après avoir entendu la
Région et avoir eu notre consentement sur le nom de ce technicien;
ceci dans l'intention d'accélérer les temps pour la formulation du
projet. Clairement rien n'est officiel, puisque jusqu'au moment où
il y aura la constitution de la société aucun technicien peut être
officiellement chargé de la rédaction d'un projet.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Chiedo scusa, ho fatto
l'amministratore per tanti anni in Comune e forse sono rimasto
legato a certe procedure che erano valide in quella sede e che non
sono più valide in questa, ma questo è per me un atto di
scorrettezza assoluto. La società non esiste ancora perchè
formalmente abbiamo approvato nella scorsa seduta del Consiglio la
costituzione della società; non si è messo in moto niente e c'è già
un professionista di Aosta che può vantarsi di progettare la
Centrale del Latte. Credo che sia opportuno che su questo argomento
la Giunta rifletta a fondo, altrimenti è uno scandalo!
Ma come si fa a pensare che un professionista abbia già potuto
contattare il "partner" privato, abbia già avuto l'assenso della
Regione, sia in contatto con il Comune, quando noi abbiamo
approvato la costituzione della società nello scorso Consiglio e
probabilmente la legge non è neanche vistata?
Tutto è possibile! Chiedo però che su questo argomento la Giunta
ritorni sui suoi passi; capisco che ci siano delle esigenze di
fretta, però questo non è un metodo corretto e lo dico con profondo
rammarico, perché in questo contesto sarebbe più opportuno che la
Giunta si fosse astenuta dal dare un avallo che non è richiesto
....
(Voci di dissenso dai banchi della Giunta)
.... ha detto l'Assessore: "La Giunta è stata interpellata ed ha
dato il proprio assenso su quel nome"; se l'assenso lo ha dato
l'Assessore, lo pregherei, a titolo personale, di tornare
indietro,
altrimenti non è giusto nei confronti della Regione, perchè la
progettazione, l'eventuale costruzione di questo capannone, dipende
dalla società.
Rinnovo l'invito all'Assessore a tornare indietro su questo
argomento, che è brutto, è scabroso, è poco simpatico. Aggiungo
anche che non è giusto nei confronti di tutti i professionisti,
perché allora ci sono professionisti di serie A e professionisti di
serie C: quelli di serie A "cuccano" tutti gli incarichi della
Regione, quelli di serie C sono costretti alle briciole.
Ma non è questo il punto: trovo che sia un atto di scorrettezza
sul piano amministrativo, in quanto non abbiamo ancora costituito
la società, non abbiamo ancora fatto nessun adempimento, non
sappiamo neppure se il Coordinamento vista la legge e il
professionista è già in contatto con il Comune di Gressan.
C'è un proverbio che dice: "La fretta fa i gattini ciechi"; in
questo caso fa i professionisti illustri, e mi fermo qui.
