Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1161 del 28 febbraio 1985 - Resoconto
OGGETTO N. 1161/VIII - DISEGNO DI LEGGE CONCERNENTE: "NORME
SULLO STATO GIURIDICO ED ECONOMICO DEL PERSONALE NON DOCENTE DELLE
ISTITUZIONI SCOLASTICHE ED EDUCATIVE DIPENDENTI DALLA
REGIONE".
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je crois que, comme on l'avait déjà
annoncé ce matin, il n'y a plus grand choses à ajouter. En effet,
soit dans un sens général qu'après les interventions des différents
Conseillers, il y a déjà eu les différents avis sur ce projet de
loi qui va s'ajouter à la loi qu'on a approuvé ce matin pour
prendre en considération les problèmes du personnel administratif à
l'intérieur des différentes écoles. On a déjà parlé de l'importance
de cette loi qui prévoit le personnel nécessaire pour les autres
travaux à l'intérieur de l'école. Il faut qu'il y ait une
possibilité de la part de l'Administration régionale d'avoir un
râle qui prenne en considération soit les concierges que les autres
personnes nécessaires pour les autres travaux toujours à
l'intérieur de l'école.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Questo disegno di legge è un
prolungamento di quello discusso questa mattina, rispetto al quale
i segretari in servizio vengono direttamente inquadrati nella
qualifica di segretario capo, all'ottavo livello. Qualora ci siano
ancora posti disponibili è prevista la possibilità, per i segretari
aggiunti e per i coadiutori, di partecipare, attraverso una prova,
alla selezione per raggiungere il rispettivo livello superiore:
questo è il senso del disegno di legge nella sua prima
applicazione.
L'organico del personale non docente, al 9 marzo 1984, secondo
la delibera n. 1486, è di 392 persone. Con questo disegno di legge
si avrebbero altri 48 posti, ai quali occorre aggiungere i 46
attualmente dislocati presso il Convitto Chabod, che ha una
normativa a parte. Arriviamo così a 486 unità per il personale non
docente: si tratta di un organico di tutto rispetto. Io chiedo al
Presidente della Giunta o all'Assessore competente di spiegarmi
come mai si è sentita l'esigenza di ampliare del 10% l'organico
proprio in un periodo in cui la popolazione scolastica tende a
rimanere costante o a diminuire, ed inoltre come mai c'è un diverso
trattamento tra coloro che sono collocati nell'ottavo livello
direttamente per inquadramento e quelli che invece devono superare
il concorso interno.
Approvo l'inserimento del personale del Convitto Chabod
nell'organico regionale per ovvie esigenze di semplificazione. Per
il resto, bisognerà vedere se il fatto di trasformare da annuale in
biennale la graduatoria per la selezione del personale non docente
non creerà qualche disguido.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I
.): Esprimo il mio voto favorevole al
disegno di legge. Mi sembra che il fatto che la graduatoria dei
bidelli possa effettuarsi ogni due anni, così come altri
accorgimenti previsti nel disegno di legge, raggiungono lo scopo di
combattere l'assenteismo che attualmente raggiunge livelli elevati,
addirittura del 20%.
Vorrei chiedere un'informazione all'Assessore alla Sanità per
quanto riguarda l'articolo 2, dove si parla dell'assunzione di
bidelli effettuata dall'Amministrazione regionale tramite titoli;
c'è una categoria di persone quella degli handicappati, che sono
inseriti in alcuni posti di lavoro privati o di enti locali dietro
contributo della Regione dell'80%. Non so se è possibile,
attraverso un emendamento all'articolo 2, oppure se esiste già
l'intenzione da parte della Regione di venire incontro agli
handicappati, specialmente quelli con particolare possibilità di
inserimento nel mondo del lavoro, con un provvedimento che li possa
inserire direttamente nell'Amministrazione pubblica, anziché
tenerli solo a carico della Regione nelle varie imprese locali, per
far sì che l'inserimento di questi handicappati avvenga totalmente
con soddisfazione da parte delle famiglie. Vorrei quindi chiedere
se è possibile inserire emendamenti all'articolo 2 o se è
intenzione della Giunta studiare un provvedimento che risolva in
parte il problema delle persone handicappate e delle loro
famiglie.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
Non ripeterò le osservazioni fatte dal
Consigliere Mafrica su questo disegno di legge, ma vorrei porre una
domanda per avere, in relazione alla risposta, l'opportunità o meno
di presentare un emendamento. Per una questione di equità vorrei
sapere se è stato esaminato il problema del personale non docente
che ha già esercitato le funzioni di segretario nelle scuole
coordinate della Regione e, se non è stato discusso, cosa si pensa
in proposito. Credo che la posizione di costoro sia identica a
quella di coloro che, per almeno 5 anni, hanno esercitato le
funzioni di segretario nelle scuole ordinarie. Per ciò che riguarda
gli organi della scuola sono state fatte delle scelte ben precise e
mi sembra che l'indirizzo generale sia quello di dare loro una
maggiore indipendenza. Pertanto, poiché in futuro ci sarà il
problema di istituire sedi separate, non vedo perché il personale
che ha già svolto funzioni analoghe dovrebbe essere trattato in
modo diverso dal resto del personale delle segreterie. Vorrei dei
chiarimenti in merito e, se sarà il caso, presenterò un emendamento
perché venga rispettata una certa equità nei confronti dei
segretari delle scuole coordinate.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
A propos des observations qui ont été
faites de la part de Monsieur Mafrica, je dois dire que le choix
que l'Administration régionale a fait, de donner la possibilité au
secrétaire d'être tout de suite considéré comme effectif dans la
8ième grade, par rapport à ce dont nous avons discuté ce matin,
c'est-à-dire de donner seulement la possibilité de faire le
concours réservé, ce choix découle du fait qu'on a pris en
considération le travail qui a été fait jusqu'à présent dans le
secteur et en particulier par ces personnes qui doivent avoir une
certaine compétence. Et en effet, vu qu'elles ont déjà travaillé
depuis cinq ans, elles ont déjà cette compétence, parce qu'elles
ont déjà recouvert cette place comme s'ils étaient déjà dans le
8ième grade. Donc, il s'agissait, à un moment donné, d'une question
de justice vis-à-vis des personnes intéressées.
Pour le restant, dans le détail technique de l'augmentation du
personnel vis-à-vis du plan précédent, je crois que l'Assesseur
Faval pourra dire quelque chose en plus.
Pour ce qui est des observations du Conseiller Cout, je crois
que là aussi on a analysé le problème. Il s'agissait de prévoir un
passage de niveau qui n'était pas possible vis-à-vis des autres
employés de l'Administration régionale.
A propos de l'observation du Conseiller Baldassarre, je dois
dire que la loi dont il parlait à propos des handicapés est en
train d'être appliqué à présent. Après une certaine période, on
verra si c'est le cas d'augmenter le pourcentage réservé afin de
résoudre le problème que soulevait Monsieur Baldassarre. Donc je ne
crois pas que ce soit le cas de présenter des amendements à présent
à la loi qu'on est en train de discuter.
PRESIDENTE
: Ha chiesto la parola l'Assessore alla
Pubblica Istruzione Faval; ne ha facoltà.
FAVAL (U.V.):
Je voudrais entre autre souligner le fait
qu'à partir de la loi présente, nous aurons dans les districts
scolaires régionaux la présence d'un secrétaire, parce que, comme
tout le monde sait, pour fonctionner ces institutions avaient à
disposition du personnel qui n'était pas directement destiné à
cette tâche, mais qui appartenait au rôle des écoles du district
dans lequel il agissait: il n'aurait donc pu faire le travail qu'à
mi-temps. A partir de cette loi nous aurons un fonctionnaire qui
agira et qui aura les fonctions de secrétaire des deux districts
scolaires régionaux. On a voulu préciser tout de même que, tout en
appartenant au septième grade, ce personnel doit accomplir toutes
les tâches nécessaires pour ce genre d'activité. C'est-à-dire qu'il
établira le budget, mais il devra aussi taper à la machine et ainsi
de suite. J'insiste sur cela parce que je ne voudrais pas qu'il y
ait des confusions. D'ailleurs cela a été dit assez clairement
aussi dans le projet de loi, mais je voulais le souligner au
Conseil régional, parce que dans des réunions que j'ai eues avec
les districts scolaires, on avait soutenu d'un côté que les
fonctionnaires qui étaient destinés à cette tâche n'avaient pas la
possibilité de faire un certain genre de travail. Maintenant on a
pensé de trancher la question en attribuant directement aux deux
districts un fonctionnaire de septième niveau qui doit faire le
travail.
En ce qui concerne l'augmentation du personnel à peu près du
10%, cela signifie surtout une recherche de rationalisation de
l'activité des différents fonctionnaires dans l'école. Là il faut
surtout ajouter que dans ce compte il faut mettre le personnel du
"Convitto", quia été finalement englobé dans le dis cours général
de l'école valdôtaine parce que ce qui avant était un "Convitto
Nazionale" maintenant est, comme tout le monde sait, un "Convitto
Regionale", donc il devait rentrer directement dans ce discours et
dans cette recherche de rationalisation.
PRESIDENTE
: Ha chiesto la parola per dichiarazione di
voto il Consigliere Torrione; ne ha facoltà.
TORRIONE (P.S.I.):
In coerenza con l'atteggiamento tenuto
questa mattina, il nostro gruppo si asterrà su questo disegno di
legge.
PRESIDENTE
: Passiamo ora all'esame dell'articolato.
Do lettura dell'articolo n. 1:
art. 1
(Ruolo speciale del personale non docente)
1. Il ruolo speciale del personale non docente delle
istituzioni scolastiche ed educative dipendenti dalla Regio ne
comprende le seguenti qualifiche:
1) Capo dei servizi di segreteria (8° livello);
2) Segretario (7° livello);
3) Coadiutore (5° livello);
4) Aiutante tecnico (5° livello);
5) Cuoco (5 livello);
6) Infermiere (5° livello);
7) Aiuto cuoco (4° livello);
8) Magazziniere (4° livello);
9) Operaio specializzato (4° livello);
10) Guardarobiere (3° livello);
11) Accudiente (2° livello);
12) Aiutante guardarobiere (2° livello);
13) Bidello (2° livello);
14) Custode (2° livello);
2.
Gli organici del personale non docente, complessivi
e per singola istitu
zione,
sono definiti annualmente dalla
Giunta regionale entro il 30 aprile, su proposta dell'Assessore
alla pubblica istruzione, secondo i criteri indicati nella tabella
A annessa alla presente legge, con riferimento alle stesse
situazioni previsionali assunte nei provvedimenti adottati dalla
Giunta regionale per la definizione delle dotazioni organiche del
personale docente ed educativo relative al medesimo anno
scolastico.
3. Nel caso di sdoppiamento di classi all'inizio dell'anno
scolastico l'Assessore alla pubblica istruzione provvede, ove
occorra, all'istituzione di nuovi posti in via provvisoria, in
eccedenza agli organici. Analogamente procede quando presso la
scuola si effettuino corsi per studenti lavoratori ed attività
extracurricolari, parascolastiche ed extrascolastiche, debitamente
autorizzate dai competenti organi collegiali, ivi compresa
l'utilizzazione delle palestre in orario extrascolastico in
conformità dell'articolo 23, primo comma, della legge regionale 15
giugno 1983, n. 57.
4.
Per lo svolgimento dei compiti d'ufficiale di
segreteria inerenti al funzionamento di ciascun Consiglio
scolastico distrettuale
è
assegnato, alla scuola o istituto
presso il quale funziona la segreteria del distretto, in aumento
alle dotazioni organiche determinate nei modi previsti dalla
presente legge, un posto di segretario per ciascun
distretto.
5.
Il personale in servizio nei posti di cui al
precedente comma provvede al regolare disbrigo del lavoro assegnato
all'ufficio dal Consiglio scolastico distrettuale senza distinzione
dell'importanza e della natura delle attribuzioni.
6.
Il primo comma dell'art.
5
della legge
regionale 8 agosto 1977, n.
55
è abrogata.
PRESIDENTE
: Se nessuno chiede la parola metto in
approvazione l'articolo 1 testé letto:
ESITO DELLA VOTAZIONE
Presenti: 25
Votanti:
17
Favorevoli:
17
Astenuti:
8
(Bajocco, Breuvé, Cout, Mafrica, Millet,
Pascale, Riccarand e Torrione)
Il Consiglio approva.
PRESIDENTE
: Do lettura dell'articolo 2:
art. 2
1.
Alla copertura dei posti vacanti di capo dei
servizi di segreteria si provvede mediante concorsi interni, per
titoli ed esami, indetti dall'Amministrazione regionale, sentiti i
rappresentanti sindacali, da espletarsi entro il mese di luglio di
ciascun biennio. Ai concorsi sono ammessi i dipendenti regionali in
possesso del prescritto titolo di studio, che siano titolari da
almeno due anni di un posto di segretario (ruolo speciale del
personale scolastico non docente). Possono parteciparvi, inoltre, i
dipendenti regionali privi del prescritto titolo di studio, che
siano titolari da almeno un quinquennio di un posto di segretario
(ruolo speciale del personale scolastico non docente).
2.
Le assunzioni nei posti di segretario, coadiutore,
aiutante tecnico, cuoco, infermiere, magazziniere, operaio
specializzato, sono effettuate, nei limiti delle vacanze di ciascun
organico, mediante concorsi pubblici per titoli ed esami, indetti
dall'Amministrazione regionale, sentiti i rappresentanti sindacali
del personale, da espletarsi entro il mese di luglio di ciascun
biennio.
3.
Le assunzioni nei posti di bidello, accudiente,
aiuto cuoco, aiutante guardarobiere, custode e guardarobiere, sono
effettuate, nei limiti delle vacanze dell'organico, mediante
concorsi per soli titoli indetti dall'Amministrazione regionale,
sentiti i rappresentanti sindacali del personale, da espletarsi
il
mese di luglio di ciascun biennio
4.
Le nomine nei posti delle diverse qualifiche di cui
al primo comma del precedente articolo 1, con esclusione di quelle
di bidello, accudiente, aiutante guardarobiere e custode, sono
disposte annualmente dalla Giunta regionale con decorrenza dal 16
agosto, secondo l'ordine di graduatoria, nei limiti dei posti di
organico del successivo anno scolastico, vacanti
e
disponibili alla data predetta. A questi fini le graduatorie di
merito conservano validità per due anni.
5.
I candidati inclusi, alla data di entrata in vigore
della presente legge, nelle graduatorie dei concorsi per posti di
bidello, accudiente, aiutante guardarobiere e custode, che non sono
stati nominati per insufficienza di posti disponibili, sono
inseriti, con il punteggio da loro conseguito, in un'unica
graduatoria permanente. Detta graduatoria sarà integrata, in
occasione dei successivi concorsi, con l'inserimento dei candidati
partecipanti ai concorsi stessi e la rideterminazione del punteggio
dei candidati già inseriti i quali, a tal fine, pena la
cancellazione dalla graduatoria medesima, avranno presentato
apposita domanda, entro i termini fissati dal bando di concorso,
corredata dei titoli valutabili.
6.
Le
nomine nei posti delle qualifiche di bidello,
accudiente, aiutante guardarobiere e custode, sono disposte
annualmente dalla Giunta regionale, nei limiti dei posti vacanti
alla data del 1° settembre, secondo l'ordine della graduatoria
permanente, integrata ed aggiornata con i criteri sopra indica-
t
i
,
previo accertamento dell'idoneità fisica a svolgere
le mansioni del posto.
7.
Salvo quanto previsto per l'istituzione di nuovi posti in
via provvisoria, ai sensi dell'ultimo comma dell'art. 1,
è
fatto divieto di assumere personale in eccedenza ai posti
previsti negli organici determinati ai sensi del
predetto
articolo 1.
PRESIDENTE
: Se nessuno chiede la parola metto in
approvazione l'articolo 2 testé letto:
ESITO DELLA VOTAZIONE
Presenti: 27
Votanti: 18
Favorevoli: 18
Astenuti: 9 (Bajocco, Breuvé, Cout, Dolchi, Mafrica, Millet,
Pascale, Riccarand e Torrione)
Il Consiglio approva.
PRESIDENTE
: Do lettura dell'articolo 3:
art. 3
(Norme generali concernenti i concorsi)
1.
I requisiti generali per l'accesso a ciascuna
qualifica
e
le modalità di svolgimento dei singoli concorsi
sono quelli indicati nel regolamento organico del personale
regionale per l'ammissione alle corrispondenti qualifiche del ruolo
amministrativo della Regione.
2.
Per la nomina nei posti di capo
dei servizi di segreteria
è
richiesto un titolo finale
di studio di istruzione secondaria di secondo grado.
3.
Per la nomina nei posti di segretario è richiesto
un titolo finale di studio di istruzione secondaria di secondo
grado. Sono validi anche il diploma di maestro d'arte, il diploma
di scuola magistrale e i diplomi di qualifica professionale di
segretario d'azienda, addetto alla segreteria d'azienda, contabile
d'azienda, addetto alla contabilità d'azienda e addetto alla
segreteria ed all'amministrazione di albergo.
4.
Per la nomina nei posti di coadiutore, di aiutante
tecnico e di magazziniere è richiesto un titolo finale di studio di
istruzione secondaria di primo grado.
5.
Per la nomina nei posti di infermiere e di
cuoco
è
richiesto un titolo finale di studio di istruzione
secondaria di primo grado, integrato da titoli di specializzazione
specifica.
6.
Per la nomina nei posti di guardarobiere, custode,
operaio specializzato, aiuto cuoco, aiutante guardarobiere, bidello
e accudiente
è
richiesto il proscioglimento dall'obbligo
scolastico, integrato, ove necessario, da titoli
professionali.
7.
I singoli bandi di concorso indicano gli specifici
titoli di studio richiesti per l'ammissione alle diverse qualifiche
e i programmi d'esame.
8.
Per l'ammissione a tutti i concorsi
è
richiesta la conoscenza della lingua francese, da dimostrarsi
attraverso apposito accertamento preliminare.
9. Restano salve le norme concernenti la disciplina generale
sulle assunzioni obbligatorie presso le Pubbliche Amministrazioni.
Le aliquote del personale da assumere ai sensi di tale disciplina
sono calcolate sulla consistenza degli organici
complessivi.
PRESIDENTE
: Se nessuno chiede la parola metto
in approvazione l'articolo
3
testé letto:
ESITO DELLA VOTAZIONE
Presenti: 27
Votanti: 18
Favorevoli: 18
Astenuti:
9
(Bajocco, Breuvé, Cout, Dolchi, Mafrica,
Millet, Pascale, Riccarand e Torrione)
Il Consiglio approva.
PRESIDENTE
: Do lettura dell'articolo 4:
art. 4
(Stato giuridico e trattamento economico)
1.
Salvo quanto previsto dalla presente legge, lo
stato giuridico, il trattamento economico e di carriera,
previdenziale e assistenziale e l'orario di servizio del personale
scolastico non docente sono regolati dal vigente ordinamento del
personale regionale.
2.
Qualunque modifica al regolamento organico del
personale regionale, che interessi lo stato giuridico e il
trattamento economico, si estende automaticamente al personale
scolastico non docente dipendente dalla Regione, ove non sia
diversamente previsto dalla legge stessa che dispone la
modifica.
3.
Nel rispetto del normale orario settimanale
stabilito per la generalità dei dipendenti regionali, il Consiglio
di Circolo o di Istituto stabilisce i criteri generali per la
fissazione dei turni di servizio in relazione alle esigenze di
funzionamento delle singole istituzioni scolastiche, tenuto conto
anche di eventuali attività parascolastiche, interscolastiche ed
extrascolastiche, attuate nelle istituzioni stesse, compresa
l'utilizzazione in orario extrascolastico delle palestre ai sensi
dell'art. 23, comma primo, della legge regionale 15 giugno 1983, n.
57. Nel rispetto dei criteri stabiliti dal Consiglio di Circolo o
d'Istituto il capo d'istituto fissa i turni di servizio, su
proposta del capo dei servizi di segreteria, sentito il personale
interessato.
4.
Nei periodi di interruzione delle attività
didattiche obbligatorie e limitatamente alle scuole in cui non
siano in corso operazioni d'esame, è consentita la chiusura degli
uffici di segreteria per l'intera giornata di sabato, fermo
restando il rispetto dell'orario settimanale d'obbligo del relativo
personale.
5.
Al capo dei servizi di segreteria competono oltre
ai compiti di cui all'articolo 5 del D.P.R. 31 maggio 1974, n. 420,
le funzioni dell'area tecnica, contabile e amministrativa indicate
nel l'allegato B alla I.R. 10 maggio 1983,
n. 32, con riferimento all'ottavo livello funzionale del
personale dipendente dalla Regione, connesse con il parti colare
ordinamento scolastico della Regione autonoma Valle
d'Aosta.
6.
Il segretario provvede a tutte le incombenze della
segreteria indicate nell'allegato B alla legge regionale 10 maggio
1983, n. 32 con riferimento al livello funzionale di appartenenza e
sostituisce il capo dei servizi di segreteria in caso di assenza o
impedimento.
7.
Le mansioni del restante personale di cui alla
presente legge sono quel
le
previste dagli articoli 6 e 7
del D.P.R. 31 maggio 1974, n. 420.
PRESIDENTE
: Se nessuno chiede la parola metto in
approvazione l'articolo 4 testé letto:
ESITO DELLA VOTAZIONE
Presenti: 27
Votanti: 18
Favorevoli: 18
Astenuti: 9 (Bajocco, Breuvé, Cout, Dolchi, Mafrica, Millet,
Pascale, Riccarand e Torrione)
Il Consiglio approva.
PRESIDENTE
: Do lettura dell'articolo 5:
art.
5
(Sanzioni disciplinari e relativo
proce
dimento)
1.
Le competenze attribuite dalle norme del
regolamento organico del personale al Dirigente dell'Assessorato ed
ai Capi Servizio, che non siano oggetto di diversa disposizione di
legge, sono esercitate, per il personale scolastico non docente,
rispettivamente, dal responsabile del Servizio del Personale e dai
capi d'istituto.
2.
Le sanzioni disciplinari a carico del personale
scolastico non docente sono quelle previste dal regolamento
organico del personale regionale, al quale si fa rinvio anche per
quanto concerne il procedimento disciplinare e la Commissione di
disciplina.
3.
I capi di istituto sono competen
ti
a
compiere tutti gli accertamenti preliminari, prima di rimettere gli
atti, ove necessario, al responsabile del Servizio del
Personale.
PRESIDENTE
: Se nessuno chiede la parola metto in
approvazione l'articolo 5 testé letto:
ESITO DELLA VOTAZIONE
Presenti: 27
Votanti: 18
Favorevoli: 18
Astenuti: 9 (Bajocco, Breuvé, Cout, Dolchi, Mafrica, Millet,
Pascale, Riccarand e Torrione)
Il Consiglio approva.
PRESIDENTE
: Do lettura dell'articolo 6:
art. 6
(Incarichi e supplenze)
1.
Le graduatorie relative ai concorsi del personale
scolastico non docente hanno validità fino al termine del biennio
scolastico agli effetti del conferimento degli incarichi e delle
supplenze.
2.
Gli incarichi e
le
supplenze, di durata
superiore a tre mesi, per posti di bidello, sono conferiti secondo
l'ordine della graduatoria permanente di cui all'art. 2.
3.
Gli incarichi e le supplenze, di durata inferiore a
tre mesi, per posti di bidello, sono conferiti secondo l'ordine di
inserimento in apposite graduatorie, una per ciascun Comune sede di
scuola, formate ogni biennio, sulla base delle posizioni risultanti
dalla graduatoria permanente di cui all'art. 2.
4.
Al fine di consentire la stesura delle graduatorie
di cui al precedente comma, i candidati utilmente inseriti nella
graduatoria permanente di cui all'art. 2 devono scegliere, entro 10
giorni dalla data di approvazione della graduatoria stessa, i
Comuni sede di scuola in numero non superiore a tre.
5.
I posti istituiti in via provvisoria ai sensi
dell'ultimo comma del pre
cedente
articolo 1 sono assegnati,
per la durata dell'anno scolastico, al personale di ruolo. I posti
di organico lasciati temporaneamente disponibili da personale di
ruolo utilizzato nei posti istituiti in via provvisoria ed i posti
istituiti in via provvisoria non ricoperti da personale di ruolo
saranno attribuiti per incarico a personale non di ruolo fino al
temine dell'anno scolastico.
6.
Nei casi di assenza
o
di impedimento del
Capo dei servizi di segreteria e di sopravvenuta vacanza del posto,
il Capo dei servizi di segreteria
è
sostituito, sino al
termine dell'assenza
o
sino alla data di nomina del
titolare, dal segretario, che non può essere a sua volta
sostituito.
7.
Nei casi di assenza contemporanea del Capo dei
servizi di segreteria e del segretario, o di sopravvenuta vacanza
contemporanea dei relativi posti, il Capo dei servizi di
segreteria
è
sostituito dal segretario di altra scuola per
tutta la durata dell'assenza
o
vacanza, secondo modalità
stabilite dalla Giunta regionale. Al sostituto, qualora abbia la
sede di servizio in altro comune, competono il rimborso delle spese
di viaggio e l'indennità di missione secondo le vigenti norme
regionali.
8.
Se l'assenza o la vacanza del Capo dei servizi di
segreteria si protraggono oltre i due mesi, al sostituto compete,
in ogni caso, un'indennità di incarico secondo le norme del
regolamento organico del personale regionale.
9. Il personale con qualifica di coadiutore, nei casi di
sopravvenuta vacanza del posto o di assenza per motivi di versi dal
congedo ordinario, è sostituito immediatamente qualora nella scuola
di appartenenza sia l'unico impiegato con tale qualifica. Se i
coadiutori in servizio sono più di uno, la sostituzione è disposta
soltanto se l'assenza è di durata superiore ai 20 giorni e sempre
che si renda necessaria per garantire il normale funzionamento
della scuola.
10. Parimenti si provvede alla sostituzione del personale non
docente appartenente alle restanti qualifiche che, escluso il
periodo di congedo ordinario, è assente per un periodo superiore a
venti giorni, o rende vacante il posto, qualora la sostituzione sia
necessaria per garantire il funzionamento delle istituzioni
scolastiche.
11. In caso di più assenze contemporanee che possano
pregiudicare il regolare funzionamento dei servizi le eventuali
sostituzioni sono disposte direttamente dal Servizio del Personale
dell'Amministrazione regionale in deroga al limite di venti giorni
di cui al precedente comma.
12. Le supplenze sono conferite dal capo d'istituto secondo
l'ordine delle graduatorie indicate nel 1°, 2° e 3° comma.
13. Del conferimento delle supplenze i capi d'istituto daranno
immediata comunicazione al competente ufficio del personale
regionale per la ratifica da parte della Giunta regionale.
14. Al personale non di ruolo in servizio nelle scuole
dipendenti dalla Regione è corrisposto il trattamento economico
iniziale del ruolo corrispondente a decorrere dalla data di effetti
va assunzione del servizio. Al personale medesimo competono gli
aumenti biennali dello stipendio, nella misura prevista per il
personale di ruolo, per ogni biennio di servizio continuativo
prestato nella qualifica.
PRESIDENTE
: Se nessuno chiede a parola metto in
approvazione l'articolo 6 testé letto:
ESITO DELLA VOTAZIONE
Presenti: 27
Votanti: 18
Favorevoli: 18
Astenuti: 9 (Bajocco, Breuvé, Cout, Dolchi, Mafrica, Millet,
Pascale, Riccarand e Torrione)
Il Consiglio approva.
PRESIDENTE
: Do lettura dell'articolo 7:
art. 7
(Trasferimenti del personale)
1. I trasferimenti del personale non docente di ruolo,
nell'ambito della stessa o in sede diversa, sono disposti
annualmente dalla Giunta regionale prima delle nomine a ruolo. Ai
trasferimenti possono partecipare anche i dipendenti regionali di
ruolo, con esclusione di quelli titolari di posti di 8° livello,
appartenenti ad altri servizi che abbiano acquisito la stabilità
nel posto di titolarità.
2. Dei posti disponibili per i trasferimenti, tra i quali devono
essere compresi anche quelli resisi vacanti nel corso dell'anno, il
competente ufficio del personale della Regione darà tempestivamente
avviso mediante lettera circolare ai capi d'istituto, da affiggere
agli albi dei rispettivi uffici per almeno 15 giorni. Analoga
comunicazione sarà trasmessa ai Dirigenti di Assessorato e Capi
Servizio della Regione, che ne informeranno il personale
dipendente.
3. Nella comunicazione saranno specificate le modalità e i
termini per la presentazione delle domande di trasferimento, la
documentazione richiesta, nonché i criteri di valutazione dei
titoli.
4. Sulla base delle domande pervenute viene formata una
graduatoria degli aspiranti per ciascun comune sede di scuola,
tenuto conto dell'anzianità di servizio complessiva, delle
condizioni di famiglia e di eventuali necessità di studio degli
aspiranti stessi e dei loro figli.
5. I trasferimenti sono disposti a favore degli impiegati
utilmente collocati nella graduatoria nel limite dei posti
disponibili per ciascuna qualifica.
6. Per le operazioni di trasferimento del personale scolastico
non docente l'Amministrazione si avvale di un'apposita Commissione
composta da due impiegati della Regione con qualifica non inferiore
a segretario, designati dalla Giunta regionale, di cui uno
appartenente all'Ufficio del Personale, e da due dipendenti
appartenenti ai ruoli del personale scolastico non docente,
designati dai rappresentanti sindacali del personale.
PRESIDENTE
: Se nessuno chiede la parola metto in
approvazione l'articolo 7 testé letto:
ESITO DELLA VOTAZIONE
Presenti: 27
Votanti: 18
Favorevoli: 18
Astenuti: 9 (Bajocco, Breuvé, Cout, Dolchi, Mafrica, Millet,
Pascale, Riccarand e Torrione)
Il Consiglio approva.
PRESIDENTE
: Do lettura dell'articolo 8:
art. 8
(Corsi di aggiornamento
e
di qualificazione culturale
e professionale)
1. L'Assessore alla Pubblica Istruzione, su proposta del
Sovraintendente agli Studi, può predisporre, un programma di
attività di aggiornamento e di qualificazione culturale e
professionale del personale non docente.
2. Gli orari dei corsi sono determinati in modo da consentire,
ove possibile, la continuità del servizio nelle scuole.
PRESIDENTE
: Se nessuno chiede la parola metto in
approvazione l'articolo 8 testé letto:
ESITO DELLA VOTAZIONE
Presenti: 27
Votanti: 18
Favorevoli: 18
Astenuti: 9 (Bajocco, Breuvé, Cout, Dolchi, Mafrica, Millet,
Pascale, Riccarand e Torrione)
Il Consiglio approva.
PRESIDENTE
: Do lettura dell'emendamento presentato
all'articolo 9 dal Consigliere Cout:
EMENDAMENTO n. 1
All'articolo 9, alla fine del comma 4°, inserire un nuovo
comma che recita:
"Quanto sopra è esteso per analogia al personale che per almeno
5 anni ha esercitato di fatto le funzioni di segretario nelle
scuole coordinate dell'I.P.R.".
PRESIDENTE
: Se nessuno chiede la parola metto in
approvazione l'emendamento presentato dal Consigliere Cout:
ESITO DELLA VOTAZIONE
Presenti: 26
Votanti: 9
Favorevoli: 9
Astenuti: 17 (Aloisi, Beneforti, Berti, Bondaz, Borbey, De
Grandis, Faval, Lanièce, Lanivi, Marcoz, Martin, Perrin, Pollicini,
Ricco, Rollandin, Stevenin e Voyat)
Il Consiglio non approva.
PRESIDENTE
: Do lettura dell'articolo 9 nel suo testo
originario:
art. 9
1. Salvo quanto previsto nei successivi commi, le norme di cui
ai precedenti articoli entreranno in vigore con effetto dall'anno
scolastico 1985-86.
2. Ai fini dell'inquadramento nei posti di settimo ed ottavo
livello, in sede di prima applicazione, le relative dotazioni
organiche per l'anno scolastico 1984-85 saranno rideterminate dalla
Giunta regionale entro trenta giorni dalla data di entrata in
vigore della presente legge, secondo i criteri fissati
nell'allegata tabella A.
3. Il personale titolare da almeno cinque anni di posti di
segretario nelle scuole della Regione alla data di entrata in
vigore della presente legge sarà inquadrato, con decorrenza dalla
stessa data, nei posti della qualifica di capo dei servizi di
segreteria, con l'attribuzione del trattamento economico stabilito
dall'art. 7 della L.R. 10 maggio 1983, n. 32 e sarà assegnato alla
stessa sede in cui a tale data presta servizio.
4. Il personale titolare da meno di cinque anni di posti di
segretario nelle scuole della Regione alla data di entrata in
vigore della presente legge,
sarà inquadrato, con le stesse modalità di cui al precedente
comma, nei posti della qualifica di capo dei servizi di segreteria,
previo accertamento dell'idoneità professionale mediante apposita
prova d'esame.
5.
I posti di capo dei servizi di segreteria
eventualmente disponibili dopo gli inquadramenti previsti dai
precedenti commi saranno assegnati, previo superamento della stessa
prova d'esame, ai segretari aggiunti ed al personale appartenente
ad altra qualifica regionale di settimo livello che precedentemente
abbia prestato servizio nella scuola in qualità di segretario o di
segretario aggiunto. Le assegnazioni saranno effettuate, a domanda,
secondo l'ordine di apposita graduatoria che terrà conto
dell'anzianità di servizio effettivo prestato come segretario di
scuola. La mancata accettazione della sede di servizio comporterà
l'inquadramento d'ufficio nel ruolo dei segretari di cui all'art. 1
della presente legge.
6.
I posti ulteriormente disponibili dopo gli
inquadramenti previsti dal presente articolo saranno ricoperti
mediante i primi concorsi da espletarsi secondo le modalità
indicate nella presente legge.
PRESIDENTE
: Se nessuno chiede la parola metto in
approvazione l'articolo 9 testé letto:
ESITO DELLA VOTAZIONE
Presenti: 28
Votanti: 19
Favorevoli: 19
Astenuti: 9 (Bajocco, Breuvé, Cout, Dolchi, Mafrica, Millet,
Pascale, Riccarand e Torrione)
Il Consiglio approva.
PRESIDENTE
: Do lettura dell'articolo 10:
art. 10
1.
Nel primo concorso a posti di segretario, indetto
in applicazione della presente legge, i posti messi a concorso sono
riservati ai coadiutori di ruolo presso gli istituti scolastici
della Regione in possesso del prescritto titolo di studio o
titolari da almeno un quinquennio di un posto di ruolo di
coadiutore.
2.
L'assegnazione di sede sarà effettuata secondo
l'ordine della graduatoria di merito del concorso.
PRESIDENTE
: Se nessuno chiede la parola metto in
approvazione l'articolo 10 testé letto:
ESITO DELLA VOTAZIONE
Presenti: 28
Votanti: 19
Favorevoli: 19
Astenuti: 9 (Bajocco, Breuvé, Cout, Dolchi, Mafrica, Millet,
Pascale, Riccarand e Torrione)
Il Consiglio approva.
PRESIDENTE
: Do lettura dell'articolo 11:
Art. 11
1.
La presente legge abroga la legge regionale 24
ottobre 1977, n. 64.
2.
Sono fatte salve le disposizioni di cui all'art. 4,
terzo e quarto comma, della legge regionale 10 maggio 1983, n.
32.
3.
Le disposizioni della presente legge si estendono,
in quanto compatibili, anche al personale non docente del Convitto
regionale "F. Chabod" di Aosta, di cui alla legge regionale 27
dicembre 1979,
n.
81.
4.
La tabella allegato B alla legge regionale 27
dicembre 1979, n. 81 è sostituita dalla tabella allegato B alla
presente legge.
PRESIDENTE
: Se nessuno chiede la parola metto in
approvazione l'articolo 11 testé letto:
ESITO DELLA VOTAZIONE
Presenti: 28
Votanti: 19
Favorevoli: 19
Astenuti: 9 (Bajocco, Breuvé, Cout, Dolchi, Mafrica, Millet,
Pascale, Riccarand e Torrione)
Il Consiglio approva.
PRESIDENTE
: Do lettura dell'articolo 12:
Art. 12
(Finanziamento di spesa)
1.
L'onere derivante dall'applicazione della presente
legge, valutato in Lire 530.000.000 per l'anno 1985 e in Lire
1.060.000.000 per gli anni successivi, graverà sui capitoli 43150 e
43400 del bilancio di previsione della Regione per l'esercizio 1985
e sui corrispondenti capitoli per i bilanci futuri.
2.
Alla copertura dell'onere di cui al comma
precedente si provvederà:
- per l'anno 1985 mediante riduzione di Lire 530 milioni
dello stanziamento iscritto al capitolo 50000 "Fondo globale per il
finanziamento di funzioni normali (Spese correnti)".
Allegato n. 8 - Programma 1.2. spese di funzionamento
istituzionale - Personale regionale.
- per gli anni 1986 e 1987 mediante utilizzo per Lire
2.120.000.000 delle risorse disponibili iscritte al programma 3.2.
"Altri oneri non riparti-bili" del bilancio pluriennale della
Regione 1985/1987.
3.
A decorrere dall'anno 1986 gli oneri derivanti
dall'applicazione della presente legge saranno iscritti con la
legge di approvazione dei relativi bilanci.
PRESIDENTE
: Se nessuno chiede la parola metto in
approvazione l'articolo 12 testé letto:
ESITO DELLA VOTAZIONE
Presenti: 28
Votanti: 19
Favorevoli: 19
Astenuti: 9 (Bajocco, Breuvé, Cout, Dolchi, Mafrica, Millet,
Pascale, Riccarand e Torrione)
Il Consiglio approva.
PRESIDENTE
: Do lettura dell'articolo 13:
Art. 13
(Variazioni di bilancio)
1. Alla parte Spesa del bilancio di previsione della Regione per
l'anno 1985 sono apportate le seguenti variazioni:
In diminuzione:
Cap.
50000
"Fondo globale per il finanziamento di
spese per l'adempimento di funzioni normali (Spese
correnti)
L. 530.000.000
In aumento:
Cap. 43150 "Personale non docente - Stipendi, altri assegni
fissi e contributi diversi a carico dell'ente"
L. 510.000.000
Cap. 43400 "Stipendi, indennità e competenze fisse al
personale non docente del Convitto regionale "F. Chabod"
-
L. 16.5.78, n. 196 art. 31
-
L.R. 27.12.79, n. 81
L. 20.000.000
PRESIDENTE
: Se nessuno chiede la parola metto in
approvazione l'articolo 13 testé letto:
ESITO DELLA VOTAZIONE
Presenti: 28
Votanti: 19
Favorevoli: 19
Astenuti: 9 (Bajocco, Breuvé, Cout, Dolchi, Mafrica, Millet,
Pascale, Riccarand e Torrione)
Il Consiglio approva.
PRESIDENTE
: Do lettura dell'articolo 14:
art. 14
1. La presente legge è dichiarata urgente ai sensi del terzo
comma dell'articolo 31 dello Statuto speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
2. E' fatto obbligo a chiunque spetti di osservarla e di
farla osservare come legge della Regione Valle d'Aosta.
PRESIDENTE
: Se nessuno chiede la parola metto in
approvazione l'articolo 14 testé letto:
ESITO DELLA VOTAZIONE
Presenti: 28
Votanti: 19
Favorevoli: 19
Astenuti: 9 (Bajocco, Breuvé, Cout, Dolchi, Mafrica, Millet,
Pascale, Riccarand e Torrione)
Il Consiglio approva.
PRESIDENTE
: Metto in approvazione gli allegati A e B del
disegno di legge:
ESITO DELLA VOTAZIONE
Presenti: 28
Votanti: 19
Favorevoli: 19
Astenuti: 9 (Bajocco, Breuvé, Cout, Dolchi, Mafrica, Millet,
Pascale, Riccarand e Torrione)
Il Consiglio approva.
PRESIDENTE
: Il Consiglio è chiamato ora a pronunciarsi
per votazione segreta sul complesso della legge.
VOTAZIONE A SCRUTINIO SEGRETO
ESITO DELLA VOTAZIONE
Presenti: 24
Votanti: 15
Favorevoli: 13
Contrari: 2
Astenuti: 9 (Bajocco, Breuvé, Cout, Dolchi, Mafrica, Millet,
Pascale, Riccarand e Torrione)
Il Consiglio approva.
