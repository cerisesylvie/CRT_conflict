Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 811 del 5 ottobre 1984 - Resoconto
OGGETTO N. 811/VIII - MODIFICAZIONE DELLE NORME REGOLAMENTARI
SULL'ORDINAMENTO DEI SERVIZI DI CONTROLLO REGIONALE SULLA GESTIONE
APPALTATA DELLA CASA DA GIOCO DI SAINT-VINCENT E SULLO STATO
GIURIDICO ED ECONOMICO DEL PERSONALE REGIONALE ADDETTO AI SERVIZI
STESSI.
PRESIDENTE:
Do lettura del testo della delibera:
IL CONSIGLIO REGIONALE
- richiamata la propria precedente deliberazione n. 335, in
data 24 novembre 1967;
DELIBERA
1°) di modificare come segue le norme regolamentari
sull'ordinamento dei Servizi di controllo regionale sulla gestione
appaltata della Casa da Gioco di Saint-Vincent e sullo stato
giuridico ed economico del personale regionale addetto ai Servizi
stessi, di cui alla deliberazione consiliare n. 335, in data 24
novembre 1967:
ART. 8 - "Al personale addetto al servizio di controllo
regionale sulla Casa da Gioco di Saint-Vincent sono concessi
compatibilmente con le esigenze di servizio, congedi ordinari
annuali e permessi retribuiti nella misura e con le modalità
previste dalle norme in vigore per il personale
dell'Amministrazione regionale approvate con legge regionale
28.7.1956, n. 3 e successive modificazioni ed integrazioni;
ART. 14, lett. g) - "Indennità mensile fissa di conteggio,
nella misura di lorde lire 165.000";
ART. 35 - "Il controllore interviene nella risoluzione delle
contestazioni e dei reclami sorti ai tavoli da gioco sino al limite
massimo di lire 1.750.000.
Il Commissario regionale e i Vice Commissari intervengono
nella risoluzione delle contestazioni e dei reclami di ogni genere
in materia di gioco e senza limite alcuno.
Il Commissario regionale riferirà all'Amministrazione
regionale per ogni caso di particolare importanza.
Il Commissario regionale ed i Vice Commissari possono
modificare le decisioni assunte dal controllore previa disamina
delle stesse con il controllore interessato al caso e fornendone
adeguata ed opportuna motivazione.
I casi di contestazione in genere, qualunque ne sia stato
l'esito, dovranno essere rapportati sull'apposito stampato e
presentati quotidianamente al Commissario regionale".
ART. 36 - ABROGATO
ART. 37 - ABROGATO
ART. 38 - ABROGATO
2°) di stabilire che gli effetti economici derivanti dalle
modificazioni di cui al precedente punto 1) decorrano dal 1° agosto
1984.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Il y a eu une rencontre avec le
représentant des contrôleurs et le responsable du bureau du
personnel pour examiner les modifications qu'on peut prévoir dès à
présent, en tenant compte du fait que l'ensemble doit être revu
d'ici à quelque temps.
Pour l'instant les modifications sont les suivantes: à l'art. 8
il y a le même traitement pour le personnel de contrôle au Casino,
vis-à-vis du personnel régional, tandis que jusqu'à présent il
y
avait des différences.
L'art. 14, lettre g), comme vous savez, c'est le fameux article,
dont on a déjà discuté maintes fois. A ce propos on maintient lires
165.000, en considérant aussi la lettre que les forces syndicales
ont déjà envoyée à la Junte, où elles soulignent que s'il y aura
des augmentations à faire, on doit tenir compte du fait qu'à la fin
de l'année est échu le contrat de tout le personnel régional.
A l'art. 35, comme les Conseillers connaissent, on dit que "Il
Controllore interviene nella risoluzione della contestazione e dei
reclami sorti ... il cui valore non ecceda L. 175.000". Ce chiffre
n'était plus soutenable, donc on propose de l'augmenter jusqu'à
arriver à lires 1.750.000.
En ce qui concerne les articles 36 - 37 - 38, là aussi, où on
prévoyait les responsabilités et les limites pour le Commissaire
adjoint, on les a abrogés justement, en donnant les mêmes
disponibilités aux Commissaires adjoints comme au Commissaire, pour
le deuxième point, on dit que les effets économiques de cette
délibération sont valables à partir du 1er août.
La Junte a choisi cette date au lieu de la date du 1er janvier
de l'année même, parce qu'elle a fait ce raisonnement: cette
indemnité est fixe et donc ce n'est pas la question du traitement
économique dû en tant que dépendants régionaux, et en plus il
y
a eu la sentence du tribunal qui dispose que depuis le 10
du mois d'avril les contrôleurs mêmes devaient être remis en
service; tout l'ensemble n'est pas encore achevé, du moment qu'il
y
a une enquête en cours et tout le problème du personnel
sera réglé au moment où l'enquête sera terminée et en même temps
nous pourrons décider l'attitude à prendre, en tant
qu'Administration régionale, envers les contrôleurs.
Pour le moment on a décidé de donner cette indemnité à partir du
mois d'août, en tenant compte qu'ils ont repris service à la fin du
mois de juillet; s'il y aura des dispositions contraires ou bien
s'il
y
aura la possibilité de revoir cette indemnité à
partir du mois de janvier, on pourra le faire dans un deuxième
temps.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Come ho già avuto modo di dire
in Commissione, anche se sono d'accordo sugli altri punti della
delibera, sulla modificazione della lettera g) dell'art. 14, per
quanto concerne l'indennità mensile fissa, ho enormi perplessità,
anche perché ritengo che ogni lavoratore deve mantenere quei
diritti che ha acquisito, in modo particolare per noi
socialdemocratici questo è sacro, quindi non capisco come si possa
concedere l'indennità di L. 165.000 mensili a partire dal ° agosto
1984, quando questa indennità è pensionabile, quindi questa
sospensione di 7 mesi non mi sembra legale.
E' vero che i controllori sono stati sospesi dal lavoro e non
hanno effettuato il conteggio dei biglietti, però era una indennità
che bisognava liquidare, penso che l'Amministrazione regionale
dovrà liquidare l'indennità comprensiva delle 165.000 lire che
prendevano precedentemente alla sospensione, quei famosi fuori
busta.
Oggi sono d'accordo di dare una interpretazione più legale, però
non si può partire dal ° agosto 1984: allora i diritti acquisiti
che fine faranno?
Pur condividendo le altre parti, voterò contro questa delibera
perché l'art. 14 è in netto contrasto con le leggi che regolano i
diritti di lavoro.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Bisogna osservare che la Giunta
regionale non dimostra molta chiarezza di idee, perché alla fine
dell'anno toglie questa indennità, poi nel mese di ottobre la
propone di nuovo.
Mi sembra che la Giunta si faccia condizionare da eventi
esterni; una cosa è se una persona impedita ha diritto o meno ad
una indennità che viene data per un suo particolare lavoro,
un'altra questione è se quella categoria o le persone che
sostituivano gli assenti hanno diritto ad una indennità.
Non riusciamo a comprendere come mai si è tolta questa indennità
alla figura del controllore, quando invece una legge regionale
aveva stabilito da anni che le competeva. Ci sono le due leggi del
1976 e del 1977 che fissano delle quote che toccavano alla persona
che faceva quel servizio; se la persona interessata era impedita e
qualcuno la sostituiva, a nostro giudizio toccava a chi la
sostituiva ricevere questa indennità. Invece la Giunta regionale
prima l'ha sospesa, quindi non l'ha data neanche ai controllori
supplenti, adesso la ripristina, comportandosi in modo molto
confuso. A nostro avviso non bisognava toglierla prima, come tipo
di indennità spettante a chi faceva quel servizio; è chiaro che se
uno non lo effettuava poteva non averne diritto, e non si trattava
di ripristinarla adesso a partire da una data che risulta
arbitraria perché condizionata da eventi esterni.
Voteremo contro questa deliberazione perché ci sembra il
risultato di un comportamento oscillante della Giunta
regionale.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Non sto a ripetere l'argomentazione
del Consigliere Mafrica che condivido, a proposito della decorrenza
di questa indennità; in effetti credo non ci siano altre
possibilità di interpretazione, visto che era una indennità
prevista da una deliberazione che faceva parte del trattamento
economico del personale addetto alla Casa da Gioco di
Saint-Vincent. Che fossero questi, precari o di ruolo, non ha
nessuna rilevanza dal punto di vista giuridico; l'indennità era un
diritto acquisito, era una cosa sancita e quindi bisognava
dargliela comunque.
D'altra parte non possiamo non rilevare, e mi rivolgo
essenzialmente al Presidente perché ricordo che in un precedente
Consiglio lui stesso aveva riconosciuto l'inadeguatezza del
complesso delle norme che riguardano l'intero corpo dei controllori
regionali, argomento che definisco, per non fare della facile
demagogia, di estrema difficoltà, perché si è sempre determinata
una strana antinomia fra il personale che presta servizio presso i
servizi regionali di Aosta ed i cosiddetti controllori regionali, e
questo è stato anche forse uno dei motivi che ha portato in passato
ad alcuni inconvenienti che poi hanno avuto gli strascichi
giudiziari che conosciamo; con questo però, visto e considerato che
siamo in fase di revisione contrattuale, direi che l'aspetto non va
visto solo per quanto riguarda il trattamento economico e
giuridico, ci sono delle norme per cui a mio avviso, proprio perché
risalgono al lontano 1967, il pacchetto poteva essere ben più
consistente.
Dico questo perché mi rendo conto della difficoltà di procedere
anche dal punto di vista sindacale, proprio per una certa
incomprensione, fra virgolette, fra dipendenti regionali e
controllori, però è una materia che va affrontata e quindi l'invito
che facciamo alla Giunta, al di là dell'aspetto contingente, sul
quale concordiamo con quanto è stato detto nei precedenti
interventi, a procedere con sollecitudine alla revisione di questo
trattamento, compatibilmente con quelle che sono le nuove esigenze
di controllo che si sono manifestate all'interno della Casa da
Gioco e che più volte il Commissario ci ha dettagliatamente
spiegato.
C'è anche un problema di numero dei controllori addetti e su
questo credo che una riflessione complessiva non possa farla solo
la Giunta, ma sia anche il Consiglio a dover fare alcune
considerazioni, visto che proprio da alcuni inconvenienti che si
sono manifestati nel controllo si sono poi pagate delle conseguenze
che hanno avuto riflessi negativi sull'Amministrazione.
PRESIDENTE:
Ha chiesto di parlare il Consigliere Aloisi,
ne ha facoltà.
ALOISI - (M.S.I.):
Sono alquanto perplesso
dall'atteggiamento di questa Giunta, che trovo molto pesante nei
confronti dei controllori. Penso che questi abbiano pagato
abbastanza, ed allora mi chiedo come mai, se dal 1967 era stato
deciso di inserire in busta quella famosa quota, che è diventata
nel 1977 di 165.000 lire, si decide adesso di sospenderla per un
certo periodo e di ripristinarla dal 1° agosto.
Non mi sembra corretto, mi sembra che debba essere ripristinato
quello che da allora è sempre stato dato; i controllori hanno
sempre percepito quella cifra, quindi la logica dice che devono
continuare a percepire quella cifra in busta, come è sempre stato
fatto.
Sono d'accordo in linea di principio su questa delibera per
quanto riguarda l'abrogazione di certi articoli, in quanto bisogna
adeguarsi ai tempi, però chiedo che venga abolito il punto 2 e
venga inserito che devono essere ripristinate le 165.000 lire da
quando sono stati sospesi, compresi i controllori che hanno
sostituito gli ex controllori di allora. E' giusto che anche loro
percepiscano quella indennità che era stabilita per legge in base
al regolamento.
Chiedo come mai a tutt'oggi non sono stati dati gli arretrati ai
controllori regionali in base alla sentenza che è stata stabilita
dal TAR. Il tribunale amministrativo ha dato ragione ai
controllori, per cui è giusto che vengano dati loro tutti gli
arretrati che spettano di diritto.
Se viene abrogato il punto 2, voterò a favore, altrimenti voterò
contro la delibera.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND - (N.S.):
Credo che questa indennità di
conteggio ai controllori regionali del Casinò sia una storia
abbastanza esemplare di quello che è un modo di governare e di
amministrare che prescinde dai contenuti delle leggi e dei
regolamenti.
Purtroppo ho notato che anche negli interventi che mi hanno
preceduto, da parte di alcuni Consiglieri si continua a far finta
che certe cose non siano mai state scritte, si continua a parlare
di diritti acquisiti, di prassi consolidate, facendo riferimento, a
mio avviso, a date molto incerte.
Vorrei fare tre considerazioni: la prima, da cui dobbiamo
partire per valutare il nocciolo della questione, cioè se l'art. 14
della lettera g) del regolamento del 1967 va modificato o meno, è
quella di verificare se l' indennità di conteggio di cui all'art.
14 lettera g) del regolamento del 1967 era legata alla presenza o
poteva essere corrisposta in misura fissa indipendentemente dalla
presenza al conteggio. Mi pare che ci sia chi dice che non
dipendeva dalla presenza, per cui oggi si possono dare 165.000; chi
dice invece che era legata alla presenza, quindi bisogna modificare
la norma.
A questo punto basta leggere, non c'è nessun problema. L'art. 14
punto g) è chiarissimo: l'indennità giornaliera di conteggio fino
all'importo massimo mensile lordo di lire 50.190, da corrispondere
mediante prelievo sulle somme all'uopo giornalmente tratte dagli
introiti lordi dei giochi, compete al personale per le sole
giornate in cui ha effettivamente prestato lo speciale servizio di
conteggio nei proventi giornalieri di gioco.
Non c'è nessun dubbio, l'indennità è legata alla presenza; non
solo, ma direi che tutte le precedenti deliberazioni di Giunta
rispetto al regolamento del 1977, a partire dalla deliberazione di
Giunta del 1948, che è la prima che si occupa dell'argomento,
parlano tutte specificatamente di una indennità di conteggio legato
alla presenza, quindi la quota massima mensile va ripartita in base
alla presenza fisica giornaliera al conteggio.
Le leggi regionali successive al regolamento del 1977 non hanno
modificato il meccanismo del punto g) del regolamento 1977, perché
hanno modificato solo l'importo; basta leggere la legge del 1976
per rendersene conto.
Bisogna dire che il terreno era già molto scivoloso nel 1967,
perché perplessità sulla formulazione del regolamento, in
particolare dell'art. 14, certe discrepanze con l'art. 21, che poi
definisce l'indennità di conteggio come un assegno continuativo e
quindi pensionabile, tutti questi elementi di incertezza già erano
stati rilevati proprio nel 1967 dalla Commissione di Coordinamento
che, prima di vistare il regolamento del Consiglio, aveva richiesto
dei chiarimenti. Infatti aveva mandato una lettera al Consiglio in
cui si diceva: "Alla lettera g) dell'art. 14 è prevista l'indennità
giornaliera di conteggio da corrispondere fino all'importo massimo
lordo mensile di L. 50.190 e mediante prelievo sulle somme all'uopo
giornalmente detratte dagli introiti a favore dei capi controllori
e dei controllori in servizio continuativo per le sole giornate in
cui i medesimi hanno effettivamente prestato lo speciale servizio
di conteggio. Poiché dette prestazioni rientrano nei normali
compiti attribuiti al personale in parola, la Commissione non
ravvisa giustificato il mantenimento di tale indennità, inoltre il
prelievo delle somme occorrenti per il pagamento della indennità
stessa dagli introiti lordi dei giochi, non appare compatibile con
i principi che regolano il trattamento economico dei dipendenti di
enti pubblici, ai quali, com'è noto, non è consentito in nessun
caso il prelievo in forma diretta, e nella fattispecie
probabilmente senza la preventiva liquidazione da parte di codesta
Amministrazione di emolumenti a qualsiasi titolo riconosciuti.
Oltre a richiamare la particolare attenzione di codesta
Amministrazione su quanto sopra considerato, la Commissione rileva
che nello stesso paragrafo non sono precisate le modalità
indispensabili per il computo dell'indennità in questione, indicata
solo nella misura massima mensile.
D'altra parte non appare giustificato come tale indennità che si
dovrebbe ritenere mensilmente variabile, possa comprendersi, giusta
disposto del successivo articolo 21, fra gli emolumenti di
carattere continuativo da prendere a base per il calcolo
dell'indennità di cessazione di servizio."
La Commissione di Coordinamento aveva già sottolineato queste
cose, poi ci fu la risposta dell'allora Presidente della Giunta
Cesare Bionaz, ci fu la trattativa e alla fine il regolamento venne
vistato con quegli elementi di indeterminatezza che poi si sono
trascinati nella fase successiva.
Seconda considerazione: come è potuto accadere che questa
indennità, che secondo la norma del 1977 è chiaramente legata alla
presenza, sia poi diventata con il passare del tempo un assegno
fisso, indipendentemente dalla presenza? Su questo passaggio, mi
pare che anzitutto l'affermazione del Consigliere Aloisi sia
sbagliata: non solo non è dal 1967 che è stata messa in busta e che
è stata data tutta l'indennità, ma la data è ben successiva. Nella
lettera che i controllori regionali ci hanno mandato in data
13.8.1984 si dice: "punto 2, conteggio biglietti. Ripristino delle
indennità per tale servizio, con relativi arretrati, con il
criterio logico adottato negli ultimi dieci anni". Se da 1984 tolgo
10, ottengo 1974 e quindi noi, secondo l'interpretazione dei
controllori, possiamo andare al 1974, periodo in cui si è passati
dall'indennità legata alla presenza all'indennità corrisposta a
tutti, indipendentemente dalla presenza. Non so su quali basi poggi
questa scadenza, quello che sappiamo per certo, perché la
Commissione d'indagine lo ha appurato, è che nel 1977 c'è stata una
lettera dell'allora Presidente della Giunta che ha chiarito questo
principio dicendo: "Si dispone che ai controllori in servizio
continuativo ed al vice commissario regionale presso la Casa da
Gioco di Saint-Vincent l'indennità citata in oggetto sia
corrisposta nella misura massima di lire 165.000 mensili lorde,
uguale per tutti, indipendentemente dalle giornate in cui sia stato
prestato lo speciale servizio di conteggio dei proventi giornalieri
di gioco".
Il problema è che l'interpretazione che ha fatto l'allora
Presidente della Giunta è illecita, perché non può una lettera del
Presidente della Giunta cambiare quello che è un regolamento
approvato dal Consiglio. Non potrebbe neanche, se fosse vero quello
che c'è scritto dopo, che il presente ordine è diramato su conforme
decisione della Giunta regionale responsabile, quale ordine
scritto, ai sensi e per gli effetti dell'art. 183 della L.R.
28.7.1956 n. 3.
Questo "conforme decisione della Giunta regionale", che dovrebbe
essere una deliberazione di Giunta, non esiste perché la
Commissione non è mai entrata in possesso di questa deliberazione
di Giunta, quindi possiamo presumere che esista al limite una presa
d'atto, ma sicuramente nè una presa d'atto nè tantomeno una
semplice lettera del Presidente della Giunta possono modificare
quello che è un regolamento del Consiglio, che lega questa
indennità alla presenza. Quindi secondo me le cose sono molto
chiare.
Per venire alla questione di oggi, se si vogliono dare ai
controllori le 165.000 lire per tutti, indipendentemente dalla
presenza materiale al conteggio, a mio avviso è chiaro che bisogna
modificare il regolamento. Però insorge anche un altro problema:
come facciamo - mi chiedo - a prevedere una indennità di conteggio
e dire che questa indennità viene comunque corrisposta, anche se
non viene fatto il conteggio. Se un controllore per tutto un mese
non va al lavoro, cioè è in mutua o è in ferie, alla fine del mese
come si può giustificare l'indennità di conteggio?
Legare l'indennità al conteggio, quando poi la si vuol dare
anche se non c'è il conteggio, è una cosa che, a mio avviso, lascia
perplessi. Il mio voto non sarà contrario alla deliberazione che ci
viene proposta perché bisogna introdurre una chiarificazione se si
vogliono dare questi soldi in più.
D'altra parte ritengo che questa formulazione si presta anche in
questo caso a delle osservazioni da parte della Commissione di
Coordinamento, perché come si fa a prevedere una indennità di
conta, che poi si dà anche se non si fa il conteggio? Mi sembra una
assurdità tecnica.
Si dà atto che dalle ore 18,21 assume la Presidenza il Vice
Presidente Dolchi.
PRESIDENTE:
Ha chiesto di parlare il Consigliere Mafrica
per mozione d'ordine, ne ha facoltà.
MAFRICA - (P.C.I.):
Visti i numerosi dubbi sollevati dai
diversi Consiglieri, chiedo che si proceda al rinvio di questa
deliberazione e alla discussione dell'argomento nella Commissione
che già aveva questo compito.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Je vais chercher à expliquer au moins
les raisons pour lesquelles on a prévu cette délibération; s'il y
aura après encore des doutes, je crois que quand même on peut
approuver aujourd'hui cette délibération.
Je pense d'abord, qu'il
y
a eu de la part de certains
Conseillers une confusion entre ce que l'Administration régionale a
fait jusqu'à présent, à partir du moment où elle a été obligée de
suspendre le salaire aux contrôleurs à cause du fait qu'ils ne
pouvaient pas exercer leur travail. Ce n'est pas un choix de
suspendre le salaire, on a dû le faire parce que selon le règlement
les mêmes ne pouvaient pas travailler.
Au moment où on a eu la possibilité de faire la suspension
facultative de la part de l'Administration régionale, on a fait la
délibération. La délibération a été suspendue de la part du
tribunal administratif qui, à ce moment-là, c'est-à-dire du mois
d'avril jusqu'au 23 du mois de juillet, a dit qu'il fallait
reprendre les contrôleurs, auxquels on devait payer le salaire.
A ce sujet je dois dire, en répondant à M. Aloisi, qu'on est en
train de faire le compte rendu pour payer au plus tôt possible les
arriérés des salaires.
Avec cette délibération on veut préciser avant tout que
l'indemnité est fixe, elle n'est pas liée à la présence des
contrôleurs.
En ce qui concerne le problème soulevé de la part de M.
Riccarand, si c'est légitime de prévoir une interprétation de ce
genre, je dois dire que la même formule existe pour d'autres
systèmes de travail, je ne dis pas le problème par exemple de tous
les travailleurs de la radiologie, qui ont une indemnité qui est
liée au travail, c'est-à-dire au risque dû au système de travail.
C'est différent, je le comprends, mais ici c'est un choix que
l'Administration même avait fait.
Donc, ce n'est pas que la Junte a suspendu et après a donné à
nouveau; au contraire, il y a eu une requête. En tenant compte du
fait qu'ils devaient reprendre le travail au mois de juillet,
depuis le 1er août on a la possibilité de donner cette indemnité
fixe, donc il s'agit d'un choix et là je partage l'avis de M.
Riccarand.
On connaissait la lettre de la Commission de Coordination à ce
sujet, M. Riccarand, et en effet depuis un certain temps on n'a
plus prévu qu'il y ait le payement directement à l'intérieur du
Casino, mais on le donnait comme M. Riccarand connait très bien, de
la part de l'Administration régionale.
Je partage l'avis de M. Torrione, et je l'ai déjà dit dans
d'autres occasions, qu'il faut revoir non seulement le règlement
mais aussi le numéro des contrôleurs, et j'espère de porter à
l'attention du Conseil au plus tôt le projet de loi qui prévoit
l'augmentation du numéro des contrôleurs.
A mon avis ce n'est pas le cas de renvoyer cette délibération;
c'est un choix, comme je viens de dire, qui a fait la Junte, de
donner à nouveau cette indemnité fixe d'après le mois de juillet,
en tenant compte du fait que les contrôleurs ont recommencé à
travailler à la fin de juillet. J'ai dit aussi que le problème
n'est pas encore conclu, car l'enquête est encore ouverte. La
question, je le reconnais, est très compliquée, mais quand même le
choix qu'on soumet aujourd'hui à l'attention du Conseil a une
raison d'être.
PRESIDENTE:
Ha chiesto di parlare il Consigliere Mafrica
per dichiarazione di voto, ne ha facoltà.
MAFRICA - (P.C.I.):
Per dichiarazione di voto. Visto che
implicitamente il Presidente della Giunta non ha accettato la
richiesta di portare questo oggetto all'attenzione della
Commissione di indagine sulla Casa da Gioco, noi non ci riteniamo
soddisfatti di come si risponde ai diversi problemi, quindi
voteremo contro la deliberazione.
Ribadisco che le risposte fornite dal Presidente della Giunta
non risultano convincenti perché da una parte c'è da chiarire una
questione di legittimità che ha posto molto bene il Consigliere
Riccarand, per cui occorre chiarire, rispetto alle norme del
regolamento, che questa non è un'indennità giornaliera ma è una
indennità fissa. Dall'altra, c'è la situazione di fatto che, almeno
dal 1977, questa indennità fissa mensile è stata regolarmente data
ai controllori.
Con questa deliberazione, se anche si chiariscono le cose dal °
agosto in poi, non si risolve il problema dei controllori supplenti
ai quali questa indennità non è stato corrisposta. Se invece si
prendesse in esame l'insieme delle questioni, si andasse nella
Commissione per modificare il regolamento in modo da portare
chiarezza, crediamo che i diversi aspetti di legittimità riferiti
ai controllori titolari come pure a quelli supplenti potrebbero
trovare una risposta adeguata. Con questo ci sembra che
introduciamo, in una situazione che è abbastanza complessa, una
soluzione sulla quale dovremo tornare sicuramente sopra. Pertanto
voteremo contro questa deliberazione.
PRESIDENTE:
Ha chiesto di parlare il Consigliere Aloisi,
per dichiarazione di voto, ne ha facoltà.
ALOISI - (M.S.I.):
Il Presidente ha ricordato che c'è la
necessità di modificare il regolamento e, quindi, proprio in vista
di questa intenzione di modifica, la richiesta che è stata fatta
prima dal Consigliere Mafrica mi pare sia corretta. Inoltre c'è da
rivedere l'organico e siamo d'accordo anche su quello. Questa
indennità era parte integrante dello stipendio dei controllori: ha
ragione il Consigliere Riccarand quando ha citato quell'equivoco
dell'indennità di conteggio. Lo sappiamo tutti che chi lavorava
alla Cogne in un reparto silicotico, aveva una indennità di
disagio, di ambiente, per cui quella indennità era parte integrante
dello stipendio del controllore. Il fatto di sospenderla e
ripristinarla dal 1° agosto mi pare sia scorretto, ci deve essere
una continuità, anche nei confronti di coloro che sono subentrati
ai controllori. Pertanto riprendo la proposta del Consigliere
Mafrica di un ritiro di questa delibera per discuterne in
Commissione, onde rivedere tutto il regolamento.
PRESIDENTE:
Metto in approvazione la delibera in
oggetto:
ESITO DELLA VOTAZIONE
Presenti 27
Votanti 26
Astenuti 1 (Riccarand)
Favorevoli 16
Contrari 10
Il Consiglio approva
