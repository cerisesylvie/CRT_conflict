Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 334 del 15 febbraio 1989 - Resoconto
OGGETTO N. 334/IX - RATIFICA DI DELIBERAZIONI ADOTTATE DALLA
GIUNTA REGIONALE IN VIA D'URGENZA.
Oggetto n. 11139 in data 2 dicembre 1988:
Corso di
formazione professionale per analisti programmatori da occupare
presso la s.r.l. "HIGHT TECH", di Aosta - Impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 11139.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
Oggetto n. 11530 in data 16 dicembre 1988:
Lavori di
costruzione di un impianto di illuminazione dell'area esterna dei
fabbricati "ex Maternità" e scuola media "J.B. Cerlogne" in Comune
di Aosta - Appalto dei lavori a licitazione privata
-
Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 11530.
ESITO DELLA VOTAZIONE
Presenti: 31
Votanti: 30
Favorevoli: 30
Astenuti: 1 (Riccarand)
Il Consiglio approva
Oggetto n. 11599 in data 16 dicembre 1988:
Contributo
concesso a favore della FIMMG per riorganizzazione del Congresso
Nazionale svoltosi a Courmayeur nei giorni 15 - 18 settembre 1988 -
Approvazione e liquidazione di spesa.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Come mai per questa manifestazione si dà
un contributo che è superiore al costo del Congresso? Ne la
premessa della deliberazione si dice infatti che per
l'organizzazione in questione la Federazione
"si è avvalsa
dell'Associazione Operatori Turistici Monte Bianco di Courmayeur,
la quale, per la fornitura dei servizi in occasione del Congresso,
ha presentato una fattura di lire 24.127.660".
Si dice anche
che la Regione dà alla Federazione Italiana Medici di Medicina
Generale un contributo di 25 milioni, ma non riesco a capire in
base a quali criteri sia stato dato questo contributo.
PRESIDENTE:
Ha chiesto la parole l'Assessore alla Sanità
ed Assistenza Sociale, Lanièce; ne ha facoltà.
LANIECE (DC):
Non è che abbiamo dato 24 milioni,- perché
in totale noi abbiamo dato 49 milioni: 24 milioni li abbiamo
versati direttamente all'Associazione Operatori Turistici, più
altri 25 milioni alla F.I.M.M.G. come contributo per le altre spese
(organizzazione, relatori...). Nella premessa è scritto infatti che
le altre Regioni che hanno già ospitato il convegno della
F.I.M.M.G. hanno dato un contributo tra i 50 ed i 100 milioni. Noi
abbiamo deliberato di dare 50 milioni circa, che sono poi risultati
esattamente 49 milioni e rotti, perché, per la questione
dell'I.V.A. e per ragioni di praticità, abbiamo provveduto noi a
pagare direttamente l'Associazione degli Operatori Turistici del
Monte Bianco per l'affitto della sale e per le altre spese, e poi
abbiamo dato un contributo di 25 milioni alla F.I.M.M.G..
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Senz'altro sarà così ma allora la premessa
della deliberazione non è chiara perché dice:
"L 'Assessore alla
Sanità e Assistenza Sociale.... Fa presente... Riferisce..
Riferisce..."
e poi conclude dicendo:
"Propone quindi di
assumere a carico della Regione le spese suddette e di erogare un
contributo di lire 25 milioni a favore della Federazione Italiana
Medici di Medicina Generale".
In ogni caso mi sembra un
contributo alto ed ingiustificato in questa percentuale.
PRESIDENTE:
Se nessuno chiede la parola, pongo in
votazione la ratifica della deliberazione n. 11599.
ESITO DELLA VOTAZIONE
Presenti: 32
Votanti: 32
Favorevoli: 30
Contrari: 2
Il Consiglio approva
Oggetto n. 11715 in data 23 dicembre 1988:
Lavori di
costruzione del 1° tronco della pista forestale trattorabile
"Brunella-Ciampian-Murella", in Comune di Perloz - Aggiudicazione a
trattativa private - Approvazione del progetto - Approvazione ed
impegno di spesa.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Vorrei sapere perché si è scelta la
procedura della trattativa privata e se l'urgenza, che dovrebbe
essere il presupposto del ricorso alla stessa trattativa, ha
comunque consentito di effettuare tutte le indagini geologiche ed
ambientali necessarie in un caso del genere.
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (UV):
Le projet, y comprise la recherche
géologique, était déjà complet avant.
Pour ce qui concerne l'urgence, elle est due au fait que cette
piste passe à travers une partie de prés et justement on voulait
pouvoir construire avant la reprise des travaux de la campagne pour
éviter de nuire à la campagne même. Cela a été facile grâce aussi
au montant qui était suffisamment bas.
PRESIDENTE:
Se nessuno chiede la parola, pongo in
votazione la ratifica della deliberazione n. 11715.
ESITO DELLA VOTAZIONE
Presenti: 31
Votanti: 30
Favorevoli: 30
Astenuti: 1 (Riccarand)
Il Consiglio approva
Oggetto n. 11732 in data 23 dicembre 1988:
Lavori di
sistemazione idraulica del bacino della Dora Baltea "Lotto n. 3 -
Dora Baltea" - Approvazione di perizia suppletiva - Approvazione ed
impegno di spesa - Concessione di proroga al tempo utile.
PRESIDENTE:
Ha chiesto la parola il Consigliere Bajocco;
ne ha facoltà.
BAJOCCO (PCI):
Le tre delibere nn. 11732, 11733 e 12145
sono analoghe, perché concernono perizie suppletive per importi di
qualche centinaio di milioni, ma i lavori realizzati ammontano a
più di 7 miliardi. Vorrei chiedere all'Assessore competente quando
finiranno, quali sono ed in quali zone vengono effettuati questi
lavori. Ci si poteva attendere una cifra molto elevata, invece qui
si fanno delle perizie suppletive per tubi, tubetti, PVC,
canaletti..., per circa 200 milioni. Vorrei proprio sapere quando
finiranno queste arginature.
L'altro giorno sono andato a Chamois, insieme all'Assessore
Lanivi, per un concorso, e così ho potuto vedere il famoso torrente
di Chamois che è incanalato addirittura a 3.000 metri. Non so se
oggi tutti i torrenti debbono essere incanalati con dei muri
formidabili, nei quali questa Amministrazione butta via centinaia
di milioni. Prima quel torrente era bello, come in parte lo si può
ancora vedere più a valle. Che forse vogliamo fare delle gare di
canoa?
E' bene che l'Amministrazione regionale cominci a riflettere un
po' su queste cose, in modo che la natura possa esprimersi
abbastanza liberamente. Non dico che non dobbiamo intervenire, ma
si intervenga dove si deve intervenire...
(...Interruzione dell'Assessore Perrin...)
... Io auguro all'Assessore Perrin che in Valle d'Aosta ci sia
sempre l'acqua necessaria e che non manchi, ma mi auguro anche che
non ci sia dell'acqua in più, perché il giorno in cui nella nostra
Regione ci sarà dell'acqua in più, allora, altro che la Valtellina!
La Valle d'Aosta sparirà tutta!
PRESIDENTE:
Ha chiesto la parola l'Assessore ai Lavori
Pubblici, Fosson; ne ha facoltà.
FOSSON (DC):
Il Consigliere Bajocco ha fatto rilevare come
le perizie suppletive siano di alcune centinaia di milioni. Io
posso far notare, come d'altra parte è già stato evidenziato dallo
stesso Consigliere Bajocco, che ad esempio quella che stiamo per
votare, la 11732, è di 200 milioni su un importo globale di quasi
3,5 miliardi e che la successiva è di 142 milioni, su un importo
complessivo di 3,7 miliardi. Questo per dire che percentualmente
siamo nell'ordine di meno del 10%...
(...Interruzione del Consigliere Bajocco...J
... No, no, voglio solo dire che alcune cose possono anche non
essere state previste appieno nel progetto. Il riferimento poi ai
tubi, ad alcuni attraversamenti o a tutto quanto è elencato con una
certa precisione nella deliberazione, sta proprio ad indicare le
opere che si sono rese necessarie nel corso dei lavori.
Questi lavori stanno per essere ultimati, salvo un tratto in
prossimità della Cogne, laddove le scogliere potranno essere
ultimate soltanto quando sarà stato posto in opera il rilevato
dell'autostrada, cioè di qui a qualche mese.
Sull'affermazione polemica del Consigliere Bajocco, riguardo al
torrente Chamois, che investe temi più generali della sistemazione
idraulica, per quanto mi riguarda e per quanto riguarda la Giunta
posso soltanto dire che siamo convinti di essere intervenuti
soltanto là dove era strettamente necessario e non in maniera
indiscriminate.
Il torrente Chamois non è di mia competenza, ma in merito mi
pare che una battuta sia già state fatta dal collega Assessore
Perrin. Certamente si può discutere sulle modalità di intervento,
ma occorre dire che in quella zona andava fatta una sistemazione,
perché il villaggio posto alla base del torrente Chamois era
perennemente in pericolo, mentre con questi interventi sicuramente
la percentuale di pericolo è diminuita.
PRESIDENTE:
Se nessuno chiede la parola, pongo in
votazione la ratifica della deliberazione n. 11732.
ESITO DELLA VOTAZIONE
Presenti: 32
Votanti: 27
Favorevoli: 26
Contrari: 1
Astenuti: 5 (Aloisi, Bajocco, Chenuil, Dolchi e Mafrica)
Il Consiglio approva
Oggetto n. 11733 in data 23 dicembre 1988:
Lavori di
sistemazione idraulica del bacino della Dora Baltea "Lotto n. 6 -
affluente Buthier" - Approvazione di perizia suppletiva -
Approvazione ed impegno di spesa - Approvazione di nuovi prezzi -
Concessione di proroga al tempo utile.
Si dà atto che durante la ratifica della presente deliberazione
si assenta l'Assessore LANIECE.
PRESIDENTE:
Se nessuno chiede la parola, pongo in
votazione la ratifica della deliberazione n. 11733.
ESITO DELLA VOTAZIONE
Presenti: 31
Votanti: 26
Favorevoli: 25
Contrari: 1
Astenuti: 5 (Aloisi, Bajocco, Chenuil, Dolchi e Mafrica)
Il Consiglio approva
Oggetto n. 11748 in data 23 dicembre 1988:
Lavori di
demolizione e costruzione nuovo fabbricato da adibire a nuova sede
della Bocciofila S. Orso ad Aosta - Esecuzione dei lavori in
economia diretta - Approvazione ed impegno di spesa.
PRESIDENTE:
Ha chiesto la parola Consigliere Riccarand; ne
ha facoltà.
RICCARAND (NS):
Vorrei sapere se questo edificio è di
proprietà della Regione o meno.
PRESIDENTE:
Ha chiesto la parola l'Assessore ai Lavori
Pubblici, Fosson; ne ha facoltà.
FOSSON (DC):
Sì.
PRESIDENTE:
Ha chiesto la parola il Consigliere Dolchi; ne
ha facoltà.
DOLCHI (PCI):
Intanto vorrei fare la solita premessa e
cioè che lo Statuto dice che le deliberazioni di Giunta devono
essere adottate d'urgenza dalla Giunta, con i poteri del Consiglio,
quando esiste necessità ed urgenza. Non credo che qui ci sia né la
necessità, né l'urgenza, anche se la competenza consiliare è
solamente per il superamento del limite di competenza dei lavori in
economia diretta.
Ecco, oltre al problema sollevato dal Consigliere Riccarand, io
vorrei sollevare un altro problema, che è di carattere un po' più
generale. Quel campo di bocce è stato costruito da parecchi anni e
non è mai stato utilizzato. In parte è stato destinato, ma mai
utilizzato, a parcheggio; sono state fatte delle opere...
(...Interruzione dell'Assessore Fosson...)
.. quello in via Federico Chabod...
FOSSON (fuori microfono):
No, è quello....
DOLCHI (PCI):
Allora, come non detto.
PRESIDENTE:
Se nessuno chiede la parola, pongo in
votazione la ratifica della deliberazione n. 11748.
ESITO DELLA VOTAZIONE
Presenti: 29
Votanti: 28
Favorevoli: 28
Astenuti: 1 (Riccarand)
Il Consiglio approva
Oggetto n. 12145 in data 31 dicembre 1988:
Lavori di
sistemazione idraulica del bacino della Dora Baltea "Lotto n. n. 7
- Dora Baltea" - Approvazione perizia suppletiva - Approvazione ed
impegno parziale di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 12145.
ESITO DELLA VOTAZIONE
Presenti: 30
Votanti: 28
Favorevoli: 28
Astenuti: 2 (Aloisi e Riccarand)
Il Consiglio approva
Oggetto n. 12161 in data 31 dicembre 1988:
Concessione
di un contributo all'E.N.P.A. - Sezione di Aosta - per lavori di
manutenzione straordinaria al Canile di Saint-Christophe.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Talvolta nelle deliberazioni, accanto
all'ente, viene anche indicata la persona cui viene dato
direttamente il contributo. Siccome sappiamo che su questa vicenda
c'è stata una controversia molto lunga, che è ancora in atto,
vorrei sapere se questo contributo all'ENPA viene erogato
all'attuale Commissario o al signor Collomb.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Se, come mi sembra di intuire dai cenni
affermativi dell'Assessore, questo contributo viene erogato al
Commissario dell'ENPA, questa deliberazione entra in contraddizione
con la precedente, a meno che non si tratti di una partita
completamente diversa che però l'Assessore ci dovrebbe spiegare.
Comunque, se si tratta di quei lavori, dal mio punto di vista, non
possiamo pagarli per una parte alla cooperative che gestiva e per
l'altra alla controparte. Non mi è chiaro se stiamo dando ragione a
tutti e due oppure se non comprendo bene il senso di questa
deliberazione.
Se la scelta è che questi lavori dovevano essere fatti
dall'ENPA, dobbiamo recuperare la precedente delibera, annullarla e
devolvere tutte le somme all'ENPA...
(...Interruzione...)
... non possono esserci due destinatari. Non so se è chiaro il
concetto, ma quando vengono effettuati dei lavori, il titolare
delle spese deve essere unico e non possono essere due soggetti che
sono in lite tra di loro.
PRESIDENTE:
Ha chiesto la parola l'Assessore ai Lavori
Pubblici, Fosson; ne ha facoltà.
FOSSON (DC):
Questa deliberazione si riferisce appunto ad
un contributo da erogare all'ENPA per lavori eseguiti nel canile di
proprietà regionale. Ho già spiegato nelle sedute precedenti che la
Regione aveva finanziato e costruito il canile e che l'Assessorato
ai Lavori Pubblici aveva provveduto all'esecuzione dei lavori fino
al loro collaudo.
I lavori suppletivi consistono, ad esempio, nell'acquisto di un
inceneritore e di tutta un'altra serie di piccoli meccanismi o
strutture di modesta entità per mettere in funzione il canile.
Nella deliberazione è specificato che il contributo venga erogato
su presentazione di particolari documenti contabili; questo sta
appunto avvenendo ed il Commissario dell'ENPA ci ha prodotto una
serie di fatture. Ho già provveduto a far redigere un verbale di
sopralluogo congiunto tra un tecnico dell'Assessorato ed il
Commissario dell'ENPA, in maniera che si possa verificare che a
queste fatture corrispondano esattamente dei lavori eseguiti o
delle attrezzature acquisite, ed il contributo verrà quindi erogato
all'ENPA nella persona del suo Commissario.
Non capisco con esattezza quanto mi ha chiesto il Consigliere
Mafrica, anche perché il tutto a me pare abbastanza chiaro: ci sono
delle attrezzature che sono state acquistate dall'ENPA e che
resteranno in funzione nel canile; è ovvio che queste vengano
pagate con la deliberazione che facciamo. Noi paghiamo delle
attrezzature che sono state acquistate. Niente altro.
Si dà atto che alle ore 11,13 assume la Presidenza il
Vicepresidente DOLCHI.
PRESIDENTE:
Se nessuno chiede la parola, pongo in
votazione la ratifica della deliberazione n. 12161.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Se non ci sono obiezioni la Presidenza propone
che l'oggetto n. 52, che deve essere votato a scrutinio segreto,
venga esaminato al termine delle ratifiche.
Oggetto n. 197 in data 13 gennaio 1989: Concessione di un
contributo straordinario di lire 18.000.000= allo Sci Club Tersiva
di Fénis nelle spese previste per l'organizzazione dei Campionati
Italiani assoluti di slittino su pista naturale in programma a
Fénis - Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 197.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 199 in data 13 gennaio 1989:
Concessione di
contributo alla Pro-Loco di Nus per l'attività svolta nel
1988.
PRESIDENTE:
Se nessuno chiede la parola, pongo in
votazione la ratifica della deliberazione n. 199.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 271 in data 13 gennaio 1989:
Concessione di
un contributo di lire 3.650.000= alla Pro-Loco di Gignod per
l'organizzazione in Gignod della "Feta du teteun 1988" -
Approvazione e liquidazione di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 271.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 460 in data 20 gennaio 1989:
Concessione di
un contributo al Circolo Ricreativo Ente Regione (CRER) per il
funzionamento della mensa per i dipendenti regionali ed assimilati
per l'anno 1989 - Approvazione e liquidazione di spesa
PRESIDENTE:
Se nessuno chiede la parola, pongo in
votazione la ratifica della deliberazione n. 460.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n. 476 in data 20 gennaio 1989:
Concessione di
un contributo di lire 350.000.000= al comitato organizzatore della
fase finale nazionale dei Giochi Invernali della Gioventù 1989, in
programma ad Aosta Pila e Cogne dal 19 al 25 febbraio 1989 -
Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 476.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n. 477 in data 20 gennaio 1989:
Concessione di
un contributo straordinario all'Azienda Autonoma di Soggiorno e
Turismo di Breuil Cervinia per la sostituzione di mobili e
macchinari per l'ufficio - Approvazione ed impegno di
spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 477.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
Objet n° 582 en date du 20 janvier 1989:
Allocation
d'une subvention extraordinaire de 28.500.000 lires à l'Institut
Européen des Hautes Etudes Internationales de Nice - Approbation et
liquidation de dépense.
PRESIDENT:
Si personne ne prend la parole, la ratification
de la délibération n° 582 est mise aux voix
RESULTAT DU VOTE
Présents, votants et favorables: 31
Le Conseil approuve à l'unanimité
Oggetto n. 52 in data 5 gennaio 1989:
Ex dipendente
regionale Sig. Carlo Lyabel - Annullamento del provvedimento del
Presidente della Giunta regionale prot. n. 2494/GAB. del 22/6/1981
contenente la sanzione disciplinare della censura.
PRESIDENTE:
Se nessuno chiede la parola, pongo in
votazione segreta la ratifica della deliberazione n. 52.
VOTAZIONE A SCRUTINIO SEGRETO
ESITO DELLA VOTAZIONE
Presenti: 32
Votanti: 32
Favorevoli: 30
Contrari: 2
Il Consiglio approva
