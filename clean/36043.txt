Classificazione
DIRITTO ALLO STUDIO



Oggetto del Consiglio n. 327 del 15 gennaio 2014 - Resoconto
OGGETTO N. 327/XIV - Interrogazione a risposta immediata:
"Destinazione dei fondi per assegni di studio e per contributi per
il trasporto pubblico a favore degli studenti".
Président
- La parole au collègue Donzel...vous avez la
parole, collègue.
Donzel (PD-SIN.VDA)
- Grazie Presidente.
Cari colleghi, mi sono riferito a un fatto di cronaca riportato
da un telegiornale. Sappiamo come sia difficile, nel poco tempo
permesso, di concedere un'intervista e nel fare chiarezza su una
difficile e complessa vicenda come quella che lega il bilancio, la
comprensione del bilancio, alle delibere poi attuative: qui mi
riferisco ai contributi, al sostegno che va agli studenti
universitari. Quindi non pretendevo certo che in un'intervista gli
Assessori rendessero noto a tutti qual è la situazione, però la
sede migliore per farlo forse è il Consiglio regionale. È qui che
ci si può chiaramente dire in che cosa sta consistendo il lavoro
che i due Assessorati stanno facendo per mettere a punto i
cambiamenti sostanziali nel modo di erogare i contributi a sostegno
degli studenti universitari.
La domanda di partenza, anche per confrontarsi lealmente con gli
studenti organizzati in uno o più gruppi...insomma, le suggerisco,
Assessore Farcoz...lei è il nuovo arrivato, vedo che ha già
cominciato a camminare sulla strada del collega Marguerettaz...non
serve a niente farsi dei finti comitati studenteschi, tanto poi gli
studenti liberi se ne organizzano un altro e, in qualche modo,
continuano a dire e a pensare le loro cose, indipendentemente dai
vostri tentativi di...come dire? ammorbidire la questione. Così,
come quando uno fa una domanda d'incontro, il fatto di dire: "do un
incontro pubblico a tutto il mondo, così non rispondo a quelle
persone che mi hanno chiesto un incontro con 600 firme raccolte su
Internet"...è un modo per svicolare dal problema. Comunque è una
scelta vostra, fatti che riguardano voi. Rispondete alla domanda in
questione: avete tagliato nel bilancio i contributi agli
studenti...sì o no? E da lì poi andate a dire che cambiate i
criteri, perché altrimenti la questione non la capisce nessuno!
Président
- Pour la réponse, la parole à l'Assesseur...le
poste de l'Assesseur Farcoz ne marche pas? Je m'excuse, il y a des
difficultés sur le poste de l'Assesseur.
Scusi, Assessore, per l'inconveniente tecnico...ha la
parola.
Farcoz (UV)
- Oui, merci Madame le Président.
Buongiorno.
Risponderò ovviamente per quanto attiene la
question
time
, non per fatti che a me sono estranei e per quanto mi
concerne, ovvero per quanto riguarda il settore delle borse di
studio; per il resto sarò molto breve, perché poi lascerò la parola
all'Assessore Marguerettaz.
Semplicemente per dire che è meglio forse fare un ragionamento
che sta alla base di queste cifre, altrimenti si possono creare
delle facili confusioni. Siamo andati a introdurre, come Giunta
regionale...che andremo a introdurre proprio perché questo incontro
era propedeutico a trovare dei criteri che fossero condivisi con
gli studenti...due principi: uno è l'equità e l'altro è quello
della meritocrazia. Per quello che è dell'equità, abbiamo
introdotto i criteri ISEE; ricordo che il limite base ISEE è 20.500
e stiamo ragionando su cifre che si aggirano intorno ai
35.000-40.000, quindi il doppio, proprio per consentire a un numero
maggiore di studenti di accedere a quelle che sono le borse di
studio...e successivamente il criterio meritocratico. Dal punto di
vista della meritocrazia, l'ho già detto più volte: prima, nella
situazione precedente, si poteva accedere alla borsa di studio con
un 30 percento dei crediti ottenuti durante l'anno accademico; si
stava ragionando in quella riunione di arrivare sul 60-70 percento
all'incirca di crediti richiesti durante l'anno accademico, anche
aumentando il lasso di tempo; quindi, anziché consegnare i crediti
il 10 agosto, dilazionarli fino al 10 di ottobre. Pertanto, a
fronte dell'ultimo ragionamento, che è quello della meritocrazia,
siamo andati a valutare tutto quello che è il pregresso storico dei
nostri studenti che hanno conseguito questi crediti e abbiamo
valutato che circa lo 0,6-0,7 (quindi il 60-70 percento) degli
studenti riesce a conseguire quelli che sono dei criteri di merito
che sono stati ritenuti validi, sia dagli studenti che
dall'Amministrazione. A fronte di questo è possibile stilare un
bilancio, ovviamente, perché noi abbiamo fatto delle simulazioni
che andassero nella condizione di farci proprio capire quali
potevano essere le cifre da stanziare in bilancio.
Pertanto, anche in via cautelativa, siamo addirittura andati ad
aumentare quelle che sono le cifre in bilancio necessarie per
soddisfare il genere di richieste che noi pensiamo che arriveranno
alla fine dell'anno, ovvero il 10 ottobre. Quindi chi entrerà nel
criterio economico e, di conseguenza, quello meritocratico, avrà la
borsa di studio...ovviamente con dei criteri che ci sembrano più
opportuni. Grazie. Passo la parola all'Assessore Marguerettaz.
Presidente
- Sì, la parola all'Assessore Marguerettaz,
per i minuti restanti...prego.
Marguerettaz (UV)
- Grazie...credo che siano sufficienti,
perché la domanda è puntuale.
Il capitolo 67770, alla richiesta 2246, si riferisce alle spese
per le agevolazioni tariffarie. Nel bilancio dell'anno scorso la
previsione era di 1.397.500 euro, quest'anno di 865.000: là ci sono
tutte le agevolazioni, sia quelle degli studenti, sia quelle degli
anziani, così come altre agevolazioni. Quindi il discorso generale
è - e abbiamo avuto modo di dirlo agli studenti - che l'intenzione
del Governo è mantenere il sostegno e di escludere dal sostegno
coloro che hanno un reddito superiore, in ultima analisi, a 40.000
euro di ISEE: questa era la proposta. Il sostegno viene quindi
mantenuto, sono esclusi quelli che hanno un reddito di un certo
tipo.
Presidente
- Grazie. Prego...per la replica, la parola al
collega Donzel.
Donzel (PD-SIN.VDA
) - Ringrazio in modo particolare
l'Assessore Marguerettaz, che ha avuto il buon gusto di dire che si
parte da un taglio oggettivo nel bilancio, una scelta di
quest'Amministrazione è stata quella di tagliare anche
sull'istruzione universitaria, in questo difficile momento, e
tagliare in modo pesante! Buon gusto che l'Assessore Farcoz
continua a non avere, continua a non dare i dati agli studenti,
facendo una cosa gravissima, ma i dati per fortuna ce li possiamo
ancora prendere, ce li possiamo ancora prendere...i dati sono (li
diciamo di nuovo per l'ennesima volta): da 1.650.000 euro siamo
scesi a 1.320.000 euro, 20 percento di taglio, 330.000 euro in meno
all'assegno di studio. E poi diciamo che ci sono da 1.300.000 euro
del 2013 a 1.025.000 per il servizio abitativo degli studenti fuori
Valle, 275.000 euro in meno...sono soldi in meno!
Poi, altro trucchetto, mi consenta, sulla questione della
meritocrazia...mentre per i trasporti è abbastanza chiara la
questione del reddito, che condivido, e spero si possa discutere e
fare magari qualche fascia in più rispetto alle due proposte, mi
pare...il concetto di meritocrazia, alzando i crediti e spostando
ad ottobre...a lei magari sarà sfuggito, ma non a quegli abili
conoscitori dei bilanci che sono l'Assessore Baccega e il
Presidente Rollandin...spostando i crediti fino ad ottobre, che è
una cosa che permette a tutti di raggiungerli, magari si attiva un
meccanismo per cui il pagamento andrà a slittare nell'anno
successivo, e quindi è un trucco contabile, tra l'altro; quindi sì,
voi aumentate il livello di meritocrazia e quant'altro, però il
ragionamento porta anche a un trucchetto contabile, che non è una
cosa simpatica che va raccontata agli studenti!
Presidente
- Grazie collega. Passiamo al punto 3.03
dell'ordine del giorno.
