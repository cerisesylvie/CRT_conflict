Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 2886 del 10 dicembre 1997 - Resoconto
SEDUTA ANTIMERIDIANA DEL 10 DICEMBRE 1997
OGGETTO N. 2886/X Disegno di legge: "Regime del canone di
locazione dei beni immobili di proprietà regionale utilizzati da
imprese industriali e da cooperative di produzione e lavoro".
Articolo 1 (Finalità)
1. La presente legge disciplina, ad integrazione della legge
regionale 10 aprile 1997, n. 12 (Regime dei beni della Regione
autonoma Valle d'Aosta), il canone di locazione degli immobili di
proprietà regionale utilizzati da imprese industriali e da
cooperative di produzione e lavoro.
Articolo 2 (Canone di locazione)
1. Il canone di locazione degli immobili utilizzati da imprese
industriali è stabilito nella misura annua del due per cento del
valore risultante dal conto di patrimonio della Regione.
2. Il canone di locazione degli immobili utilizzati da società
cooperative di produzione e lavoro è stabilito nella misura annua
dell'uno per cento del valore risultante dal conto di patrimonio
della Regione.
3. Il valore risultante dal conto di patrimonio della Regione
assunto per determinare il canone è rilevato prima della
sottoscrizione del contratto di locazione.
Articolo 3 (Aggiornamento del canone)
1. Il canone di locazione è aggiornato annualmente ai sensi
dell'articolo 32 della legge 27 luglio 1978, n. 392 (Disciplina
delle locazioni di immobili urbani), come sostituito dall'articolo
1, comma 9sexies, del decreto-legge 7 febbraio 1985, n. 12,
convertito, con modificazioni, nella legge 5 aprile 1985, n. 118,
ed è corrisposto dal conduttore in rate semestrali posticipate.
Articolo 4 (Adeguamento dei contratti)
1. Entro sei mesi dall'entrata in vigore della presente legge e
con riferimento al valore risultante dal conto di patrimonio della
Regione alla data del 31 dicembre 1997, la Giunta regionale dispone
l'adeguamento dei contratti in corso al nuovo canone, determinato
con le percentuali previste dall'articolo 2, a far data dalla loro
decorrenza, salvo che il canone applicato al momento dell'entrata
in vigore della stessa sia inferiore.
2. Ai fini dell'applicazione del comma 1 i conduttori devono
corrispondere o garantire alla Regione, con fideiussione
assicurativa o bancaria o con mandato bancario irrevocabile di
esecuzione dei pagamenti, i canoni e/o le indennità pregressi,
dovuti per l'utilizzo degli immobili, determinati con le modalità
di cui all'articolo 2.
Articolo 5 (Non applicazione del comma 2 dell'articolo 10 della
legge regionale 12/1997)
1. Il comma 2 dell'articolo 10 della legge regionale 12/1997 non
si applica ai contratti di affitto, di locazione o di comodato con
imprese industriali, artigianali o cooperative di produzione e
lavoro.
Presidente Ha chiesto la parola il relatore, Consigliere
Perron.
Perron (UV) J'espère être à même de faire cette relation aussi
au nom du collègue Florio, qui d'ailleurs n'est pas là. Il ne
s'agit pas d'un projet de loi très complexe. Avec ce projet de loi
nous continuons à uniformiser les critères pour l'utilisation du
patrimoine régional selon ce qui a été établi déjà par une
précédente loi que ce même Conseil avait approuvée.
Le patrimoine immobilier qui a été loué ou bien qui est encore à
louer aux entreprises industrielles et aux coopératives de
production et de travail est sans doute très important, soit du
point de vue de la quantité que du point de vue économique pour
l'Administration régionale.
Les contrats de location des immeubles de propriété régionale
ont été faits dans le passé en tenant compte des expertises sur la
valeur des biens loués, qui ont été faites par les bureaux
régionaux. Actuellement, nous avons les loyers les plus
différenciés, qui varient du type de contrat au type de l'immeuble
alloué, de la période dans laquelle le contrat a été stipulé, de sa
durée etcetera.
Cette non uniformité a parfois donné lieu à des contentieux, à
des discussions entre les locataires et l'Administration régionale
sur la valeur de l'immeuble et donc du relatif loyer, et parfois
certaines querelles ont duré pendant des années.
Il est donc nécessaire de trouver un paramètre défini de
référence qui soit bien clair, qui ne se prête pas à des
interprétations pour la détermination des loyers, pour éviter que
les évaluations puissent se différencier entre les mêmes, même si
les biens loués peuvent parfois être presque égaux.
La proposition de loi prévoit donc l'adaptation d'un paramètre,
qui est la valeur qui est déterminée dans le compte patrimonial de
l'Administration régionale, et d'une mesure de 2 pour cent pour les
immeubles employés par des entreprises industrielles et d'un
pourcentage de 1 pour cent dans le cas où l'immeuble soit employé
par des coopératives de production et de travail.
Le projet de loi a eu de la part des compétentes commissions
conciliaires des modifications par rapport à la formulation
qu'avait faite le Gouvernement. En particulier, les commissions, en
accord avec l'Assesseur, ont retenu d'accueillir des amendements de
la part de l'Association des industriels de la Vallée d'Aoste.
Pour ce qui est des articles de la loi, l'article 2 prévoit la
détermination des loyers, l'article 3 fixe les modalités pour la
mise à jour annuelle des loyers et leur versement, l'article 4 fixe
les modalités pour la réglementation des contrats qui sont en
cours, en donnant mandat au Gouvernement valdôtain de les adapter
au niveau prix en tenant compte du passé. L'article 5 enfin exclue
la possibilité d'application de la loi régionale n° 10/97.
Président La discussion générale est ouverte. La parole au
Conseiller Dujany.
Dujany (Aut) Volevo solo indicare la posizione degli Autonomisti
su questa proposta di legge che ci vede consenzienti sul contenuto
della normativa per quel che riguarda la stipulazione dei nuovi
contratti mentre, relativamente ai contratti in corso, proponiamo
un emendamento all'articolo 4, comma 3, nella direzione cioè di non
consentire che i vantaggi della normativa di cui sopra siano
applicati anche a quei conduttori che risultino morosi nei
confronti dell'Amministrazione regionale e che abbiano in corso con
l'Amministrazione regionale un contratto locatizio.
Siamo infatti a conoscenza che vi sono alcune situazioni per le
quali non sussiste ancora un accordo fra Pubblica Amministrazione
regionale e parti private, pertanto condividiamo che in
quest'ipotesi ci sia la possibilità che questa legge valga come
criterio per determinare il canone di quelle situazioni, la cui
quantificazione del canone non risulti ancora determinata fra le
parti. È indispensabile invece a mio parere evitare che coloro che
abbiano stipulato un regolare contratto di locazione con la
Pubblica Amministrazione e si siano poi resi inadempienti nel corso
del rapporto vengano qui a beneficiare di questa legge.
Vorrei porre alcune domande. La prima, se la Regione,
trattandosi di una legge che incide sul principio della libera
concorrenza, ha acquisito il nulla osta della Comunità europea per
quel che riguarda questo testo di legge. La seconda, vorrei
conoscere la mappa dei conduttori morosi nei rapporti con la
Pubblica Amministrazione, in particolare conoscere se la struttura
burocratica regionale ha agito giudizialmente nei confronti delle
situazioni di morosità, quale quantità e quale qualità ci sia in
proposito, anche in merito al fatto che la Giunta aveva evidenziato
in passato all'Ufficio legale di provvedere ad agire giudizialmente
per il recupero delle morosità.
In conclusione, ci trova perfettamente consenzienti questa legge
laddove si tende ad uniformare nei confronti di tutti gli
interlocutori il criterio per la determinazione del nuovo canone
locatizio, ma vogliamo evitare che questo strumento vada a premiare
proprio coloro, interlocutori della Regione, che si siano
comportati male e non siano stati coerenti con i contratti da loro
stipulati.
Président Quelqu'un demande la parole? Encore le Conseiller
Dujany? La parole au Conseiller Dujany.
Dujany (Aut) Volevo chiedere se era possibile avere una risposta
su queste problematiche che ho proposto in sede di discussione
generale, anche alla luce delle perplessità indicate dalla
struttura dirigenziale per quel che riguarda quest'irretroattività
di validità della normativa che può comportare fra l'altro un danno
erariale nei confronti delle casse della Regione.
Président Monsieur Dujany, vous avez une deuxième lettre...
Dujany (Aut) ... sì, ma la lettera non va a rispondere ai miei
quesiti. Allora ne aggiungo un quarto e cioè a quei soggetti che
hanno stipulato un contratto con la Regione e che sono stati sempre
adempienti e che pagavano più di quanto verrà previsto d'ora in
avanti per il futuro, cosa succederà: che la Regione andrà a
restituire loro quei canoni pagati in sovrappiù?
Président Je déclare close la discussion générale. La parole à
l'Assesseur à l'industrie, à l'artisanat et à l'énergie,
Mafrica.
Mafrica (GV-PDS-SV) Rispondo nelle vesti di Assessore
all'industria e di politica industriale, quindi su alcune questioni
in cui gli avvocati hanno molta esperienza do le risposte che sono
a mia conoscenza dell'operato generale dell'Amministrazione.
La prima questione che è stata posta riguarda l'avere un
comportamento diverso fra quelli che hanno sottoscritto un
contratto di locazione e quelli che non lo hanno ancora
sottoscritto...
(interruzione di un Consigliere fuori microfono.)
... quelli che lo hanno sottoscritto e non hanno adempiuto al
contratto...
... sì. Per chiarezza, per quello che risulta a me - perché
questi atti poi per ciò che attiene all'applicazione sono del
demanio e patrimonio dell'Assessorato delle finanze per le perizie
e per i contratti di competenza del Servizio affari generali e
legali -, l'emendamento che propone il Consigliere Dujany mi pare
che introduca un atteggiamento dell'Amministrazione differenziato
fra coloro che hanno sottoscritto il contratto, ma non vi hanno
adempiuto e coloro che non lo hanno sottoscritto per niente...
allora, non ho capito l'osservazione, attendo di vedere
l'emendamento.
Passo a rispondere alle altre questioni. Per quanto riguarda la
questione se quest'atto ha avuto il parere della Comunità europea,
alla Comunità europea vanno sottoposti gli atti che possono
rappresentare aiuti per le imprese. Secondo le valutazioni fatte
dai nostri servizi risulta che qui non c'è nessun aiuto alle
imprese perché si uniforma dal punto di vista del riferimento e dal
punto di vista del parametro una serie di locazioni secondo criteri
che si riferiscono a valori probabili di mercato. Vale a dire, la
Regione Valle d'Aosta è l'unico soggetto che ha a disposizione
fabbricati industriali, le trattative fatte con l'Associazione
industriali, il confronto con i valori di mercato nella nostra
Regione e altrove, portano a individuare quello proposto come il
più probabile valore di mercato.
Non c'è quindi aiuto e non richiede quindi alcuna segnalazione
alla Comunità europea trattandosi di una regolamentazione di un
patrimonio di cui la Regione detiene il monopolio e di cui gli
utilizzatori attraverso la propria Associazione hanno confrontato e
concordato sul più probabile valore di mercato.
Con la seconda questione si chiede quanti sono i locatari morosi
e se sono state avviate le procedure richieste dalle norme in
questo caso. Non ho conoscenza diretta perché propongo un
intervento di politica industriale, dei singoli casi di morosità;
per le notizie che ho avuto in Giunta gli uffici competenti hanno
provveduto a fare gli atti che erano caso per caso richiesti. Posso
dire però che la situazione, che è legata a criteri differenti
nella definizione delle convenzioni, parte da questa
constatazione.
Abbiamo alcune convenzioni che si riferiscono al 6 percento,
altre al 4 percento, altre al 3,5 percento, altre al 2,5 percento,
altre al 2 percento, di valori diversi, di almeno quattro tipi di
valori diversi.
In un caso è il valore della perizia dell'ufficio, in un caso è
il valore della perizia di una terna di arbitri, in altri casi è il
valore di acquisto, in altri è il valore di costruzione, quindi si
sceglie un parametro certo, vale a dire quanto c'è a patrimonio nel
bilancio della Regione, si sceglie un punto di riferimento certo,
il 2 percento, che dal confronto con i locatari e con
l'Associazione che li rappresenta è il probabile valore di mercato
e si propone quindi una regolamentazione che vale e che riteniamo
sia utile per portare a regolarizzare le diverse situazioni.
In questo senso delle 30 imprese che hanno stipulato convenzioni
ben 10 non hanno sottoscritto il contratto e sono le imprese che
hanno la possibilità di locare edifici industriali anche di una
certa consistenza. Allora introdurre differenziazioni tra alcuni
che hanno sottoscritto un contratto, ma che poi sono in ritardo con
i pagamenti o contestano determinate questioni relative allo stato
degli immobili e invece far valere la retroattività per quelli che
hanno in corso contenzioni con l'Amministrazione regionale, prima
ancora di sottoscrivere un contratto, mi pare non seguire una linea
uniforme.
L'intendimento che esprimeva il Consigliere Dujany tenderebbe
poi ad avvantaggiare quelli che per ragioni diverse non hanno
ancora sottoscritto il contratto e prima ancora hanno avviato un
contenzioso, sollevando questioni diverse che vanno dai danni
all'edificio al non rispetto da parte dell'Amministrazione della
convenzione data.
Rispetto alle questioni che riguardano invece alcune
osservazioni fatte dall'Ufficio finanze, nel corso della
discussione del passato Consiglio avevo detto che c'erano punti di
vista differenti fra il Responsabile delle finanze e i responsabili
dell'Ufficio industria. Dopo un confronto fra i due uffici,
l'Ufficio delle finanze ha concordato sulla tesi dell'Ufficio
industria e cerco di chiarire in che senso è fondato questo
ragionamento.
Noi abbiamo a bilancio per il ?98 per ciò che riguarda in
competenza la mole degli affitti, una cifra di 3,2 miliardi e
abbiamo a residuo una cifra di 2 miliardi; se i 10 su 30 che devono
ancora sottoscrivere il contratto lo sottoscriveranno, eventuali
riduzioni - tutte da vedere rispetto a contratti potenziali -
saranno concesse solo se verseranno tutti i soldi degli anni
arretrati. Quindi la mole di fondi che possono essere acquisiti da
regolarizzazioni di contratti - ben 1/3 degli immobili su edifici
di una certa consistenza - sicuramente è superiore all'eventuale
teorica riduzione perché alcuni casi dovrebbero pagare di più e la
legge li esclude in modo specifico, lascia la possibilità di
scelta.
I conti fatti dai due uffici congiuntamente hanno portato a dire
che non esiste questo problema.
Per riassumere, rispetto all'emendamento che leggo adesso: "la
normativa di cui sopra non si applica ai conduttori morosi che
abbiano in corso un contratto locatizio", torno a sottolineare che
questo tipo di emendamento porterebbe a penalizzare quelli che
comunque hanno fatto un primo passo verso la regolarizzazione, che
è la firma di un contratto, e poi magari hanno avuto ancora
qualcosa da dire, mentre lascerebbe con le norme previste dalla
legge quelli che il contratto non lo hanno neanche sottoscritto e
che sono i casi più... io capisco così dalla stesura
dell'emendamento. Sulla questione dell'aiuto, ho detto che non
esiste nessun tipo di aiuto.
Sulle questioni dell'applicazione delle norme, mi risulta che
numerose volte in Giunta sono arrivati da parte dell'Ufficio legale
degli atti o di diffida o di avvio di procedure, quindi ritengo che
il Servizio legale abbia fatto quanto di sua competenza.
Président La parole au Conseiller Dujany pour déclaration
d'intention.
Dujany (Aut) Dopo la risposta dell'Assessore non so se mi sono
spiegato bene perché non è convincente per queste ragioni. È del
tutto comprensibile, come diceva l'Assessore, che laddove non si
siano concordati dei rapporti di locazione che si segua il criterio
di oggi fin dalla decorrenza dei contratti. Questo ci trova
perfettamente d'accordo, sappiamo che questo è il numero dei casi
superiore.
Il problema invece che ponevamo noi non è assolutamente di
questa natura. Il problema è che si crea una disparità di
trattamento, con grave danno all'erario regionale, nei confronti
delle situazioni che sono regolarizzate contrattualmente. Cioè,
relativamente a quei conduttori che hanno pagato anche in più,
rispetto a quello che è il criterio che varrà per il futuro, non si
prevedono - e questo mi pare che lo dica molto chiaramente il
Direttore Jannel, laddove evidenzia che non sarà necessario
provvedere a restituzione ai conduttori qualora abbiano pagato un
canone di locazione superiore rispetto a quello previsto dalla
legge - delle restituzioni in capo a coloro che hanno rispettato il
rapporto contrattuale, mentre si prevede un vantaggio proprio nei
confronti di quelle categorie che si sono dimostrate inadempienti,
che con tutta probabilità la Regione non ha perseguito con
azioni.
Proprio queste categorie che si sono dimostrate meno solerti nei
confronti del locatore, sono quelle che risultano beneficiate da
questa norma. Quindi il principio è: chi ha dato ha dato, chi ha
avuto ha avuto. Quindi, anziché riconoscere ancora una volta la
meritocrazia e la correttezza di comportamento nei confronti di un
interlocutore, si premia proprio l'interlocutore che è stato meno
corretto, perché anche se questo ha stipulato (volontariamente e
non coattivamente) dei canoni in sovrappiù rispetto ai criteri che
varranno per il futuro, può ancora oggi pagare attenendosi ai nuovi
criteri, mentre gli altri soggetti che si sono dimostrati solerti
si troveranno ad aver pagato molto di più rispetto a quanto hanno
fatto i morosi. Viva la correttezza di comportamento e viva il
concetto di meritocrazia! Non possiamo assolutamente concordare con
quest'impostazione....
(interruzione dell'Assessore Mafrica, fuori microfono)
... allora spiegherà meglio perché le norme sono queste.
Président La parole à l'Assesseur à l'industrie, à l'artisanat
et à l'énergie, Mafrica.
Mafrica (GV-PDS-SV) Credo che se le contestazioni sono quelle
fatte da Dujany, il suo Gruppo dovrebbe votare a favore della legge
perché Dujany non ha capito la legge e legge anche in modo del
tutto scorretto gli scritti fatti dagli uffici.
La legge, la leggo e la rileggo finché non verrà capita,
afferma: "Entro sei mesi dall'entrata in vigore della presente
legge e con riferimento al valore risultante dal conto di
patrimonio della Regione alla data del 31 dicembre 1997, la Giunta
regionale dispone l'adeguamento dei contratti in corso...", che
vuol dire tutti quelli che hanno pagato e quelli che non hanno
pagato, "...al nuovo canone, determinato con le percentuali
previste dall'articolo 2...", questo vuol dire che per quelli che
oggi avessero un affitto superiore a quello che viene da questa
legge, è previsto l'adeguamento del contratto...
(interruzione del Consigliere Dujany, fuori microfono)
... è previsto, sì, è previsto l'adeguamento dei contratti in
corso, il contratto viene rivisto anche per il passato. Infatti, se
Dujany avesse letto bene quello che scrive Jannel, e non avesse
letto solo per motivi strumentali - come qualche volta gli capita -
un pezzo, avrebbe capito che: "Si evidenzia inoltre che non sarà
necessario provvedere a restituzioni ai conduttori qualora abbiano
pagato un canone di locazione maggiore rispetto a quello previsto
dalla legge, in quanto la Giunta regionale nell'adeguare i
contratti in corso, ai sensi dell'articolo 4, potrà convenire una
riduzione del canone dovuto per gli anni futuri", cioè vengono
restituite eventuali cifre. Traducendo per chi non intende: se una
persona ha pagato un canone superiore rispetto al canone attuale,
la parte non viene restituita in moneta, ma viene compensata con
un'ulteriore riduzione sui canoni futuri. Questo è scritto nel
secondo comma della lettera di Jannel.
Nell'articolo 4 è scritto: "dispone l'adeguamento dei contratti
in corso a far data dalla loro decorrenza"; quindi vale per tutti,
la legge mette sullo stesso piano tutti a far data dalla decorrenza
dei contratti in corso. Quindi per questi, salvo che il canone non
sia inferiore, ci sarà una riduzione e ci sarà una compensazione
negli anni futuri di quello che è il versato in più. Se questo era
il motivo, chiedo al Consigliere Dujany di votare a favore. Con il
suo emendamento, torno a rispiegare seguendo la sua logica, se c'è
un signore che ha firmato un contratto e poi si è accorto negli
anni successivi che quel contratto non andava bene e ha aperto un
contenzioso con la Regione, secondo Dujany questo non deve
utilizzare questa norma.
Secondo lui invece è giusto che la utilizzi non solo chi non ha
aperto un contenzioso, ma non ha neanche firmato un contratto,
contestando prima la nomina dell'arbitro, poi il valore della
perizia fatta dalla Regione, poi il valore della perizia fatta
dalla terna arbitrale. Io credo che sia giusto metterli tutti sullo
stesso piano, la norma ha carattere generale, vale erga omnes; ogni
altra interpretazione della norma è non corretta. Mi pare che
cerchiamo di risolvere un problema che è nato da anni e che ha
creato situazioni complesse di contenzioso che possono durare
ancora anni, che ha l'assenso dell'Associazione industriali, che ha
detto che quel tipo di norma le va bene in quanto è uniforme e
adeguata ai valori di mercato.
Mi pare che la legge abbia carattere positivo, quindi invito il
Gruppo degli Autonomisti a tenere conto anche che il dibattito può
chiarire le cose.
Président On passe maintenant à l'examen du projet de loi dans
le texte prédisposé par la IVème Commission. Article 1, la parole
au Conseiller Dujany.
Dujany (Aut) Devo replicare all'Assessore perché allora la
situazione è ancora peggiore di quanto non avessi potuto
immaginare, cioè qui si dà di incapace a quei soggetti giuridici
che all'inizio dei rapporti contrattuali hanno stipulato un
contratto con l'Amministrazione regionale, assumendosi degli oneri
precisi. E qui si dice a queste persone: "Vi facciamo un bel regalo
natalizio, ripeto, un bel regalo natalizio". Gli si dice: "Non
avete capito niente, il canone che pagate è molto di più di quello
che avevate pattuito; vi facciamo un bel regalo natalizio
pre-elettorale, riducendovelo".
Ma dove stanno le regole dei contratti? Ma siamo veramente fuori
da ogni logica! Qui il danno erariale è ancora più ampio di quanto
avrei immaginato inizialmente. La valutazione quindi se è positiva
per quel che riguarda il futuro, per quelle situazioni non ancora
oggetto di contratto e per quelle situazioni relative al passato
che non erano sancite da un rapporto contrattuale obbligazionario
fra le parti, non è assolutamente tollerabile relativamente al
passato.
D'accordo che siamo a sei mesi dalle elezioni, che cominciano i
regali, ma questo vuol dire non tenere minimamente conto dei
rapporti contrattuali, delle leggi che esistono e che stabiliscono
degli oneri per una durata pluriennale, come minimo non inferiore a
6 anni.
Qui facciamo tabula rasa di tutti quelli che sono i rapporti in
corso, regalando dei soldi ai privati. Veramente questa logica è
ancora più deformante rispetto a quanto avrei previsto
inizialmente.
Quindi noi voteremo a favore i due articoli che riguardano la
regolamentazione per il futuro, ma voteremo contro la normativa
transitoria che tende a creare questo grande regalo ai privati e
che è in totale contraddizione con le normative e che crea un grave
danno erariale alle casse della Regione.
Président On passe à la votation de l'article 1:
Présents, votants et favorables: 32
Président On passe à la votation de l'article 2:
Présents, votants et favorables: 32
Président On passe à la votation de l'article 3:
Présents, votants et favorables: 32
Président A l'article 4 il y a l'amendement présenté par le
Conseiller Dujany, dont je donne la lecture:
Emendamento comma 3 articolo 4:
"La normativa di cui sopra non si applica ai conduttori morosi
che abbiano in corso un contratto locatizio".
Président La parole à l'Assesseur à l'industrie, à l'artisanat
et à l'énergie, Mafrica.
Mafrica (GV-PDS-SV) Continuo a ripetere che il Consigliere
Dujany distorce regolarmente le cose e parla di cose che non
corrispondono ai fatti.
In questo caso la Regione introiterà con la regolarizzazione dei
contratti delle somme molto superiori a quelle introitate finora.
Questo è il primo punto.
Secondo punto. Le valutazioni prese nella consistenza
patrimoniale a bilancio in 18 casi su 30 portano a valutazioni
superiori alle perizie finora concordate, quindi non è
assolutamente vero che qui ci sia un regalo di natale. Qui si
stabilisce un criterio oggettivo a prezzi di mercato, che è quello
equo e uguale per tutta la situazione quindi, credo che dire che si
è favore di questo progetto di legge e poi sostenere cose di questo
tipo corrisponda semplicemente a volontà polemiche e del tutto
infondate.
Président La parole au Conseiller Dujany.
Dujany (Aut) L'Assessore mi costringe nuovamente ad intervenire
perché le prese in giro può tenersele per sé. È vero che nella
globalità l'introito in capo alla Regione sarà superiore, nel senso
che finalmente andranno a pagare anche quei soggetti con cui finora
non vi era in essere un rapporto contrattuale, quindi si
recupereranno quei canoni di locazione che non erano ancora stati
oggetto di pattuizione, ma è altrettanto vero, lo ripeto, che qui
si tratta di un grande regalo per coloro invece che già avevano un
contratto di locazione in corso e che si troveranno, grazie al
regalo natalizio dell'Assessore, a pagare molto di meno anche
relativamente al periodo pregresso quindi, non prendiamoci in giro,
Assessore.
Président On passe à la votation de l'amendement du Conseiller
Dujany:
Présents: 31
Votants: 11
Favorables: 7
Contraires: 4
Abstenus: 20 (Agnesod, Bionaz, Borre, Chiarello, Lavoyer,
Louvin, Mafrica, Mostacchi, Perrin C., Perrin G.C., Perron,
Piccolo, Riccarand, Rini, Stévenin, Tibaldi, Vallet, Vicquéry,
Viérin D., Voyat)
Le Conseil n'approuve pas
Président On passe à la votation de l'article 4:
Présents et votants: 31
Favorables: 24
Contraires: 7
Président On passe à la votation de l'article 5:
Présents, votants et favorables: 32
Président On passe à la votation de la loi dans son
ensemble:
Présents: 32
Votants et favorables: 24
Abstenus: 8 (Collé, Dujany, Lanièce, Lanivi, Marguerettaz,
Parisi, Rocchio, Viérin M.)
Le Conseil approuve
