Classificazione
ARTIGIANATO
COMMERCIO
Fiere, mostre e mercati



Oggetto del Consiglio n. 1767 del 8 febbraio 2006 - Resoconto
OGGETTO N. 1767/XII - Data e luogo di inaugurazione della Fiera
di Sant'Orso. (Interrogazione)
Interrogazione
Preso atto che la cerimonia dell'inaugurazione ufficiale
della 1006a fiera di Sant'Orso presenta quest'anno due
caratteristiche rispetto al passato: data e luogo di
inaugurazione;
Essendo interessata a conoscere le motivazioni di tale
cambiamento;
la sottoscritta Consigliera regionale
Interroga
il Presidente della Regione per sapere:
1) quali sono i motivi di tale cambiamento;
2) se la decisione di introdurre tali cambiamenti nella
cerimonia d'inaugurazione è stata preceduta da un'adeguata indagine
storica e con quali risultati.
F.to: Squarzino Secondina
Président - La parole à l'Assesseur aux activités productives et
aux politiques du travail, Ferraris.
Ferraris (GV-DS-PSE) - Ringrazio la collega Squarzino per la
domanda impegnativa che mi ha posto. Nella buona sostanza credo che
la risposta venga da due motivi, che sono conseguenti alle domande
effettuate. Il primo è una considerazione di buon senso: di solito
una manifestazione si inaugura il giorno in cui inizia. D'altra
parte va detto che la "Fiera di Sant'Orso" così come la conosciamo
è dal 1970 che si svolge in 2 giorni, con una consuetudine: quella
di dire che il primo giorno gli oggetti esposti non venivano
venduti, ma che questo si sarebbe fatto il giorno successivo.
Sappiamo che negli ultimi 26 anni così non è avvenuto, soprattutto
nell'ultimo periodo, per cui inaugurare il secondo giorno la fiera
significava inaugurare una fiera diversa da quella del primo
giorno. Il secondo: sulla base di una ricerca storica che è stata
fatta - e qui vorrei ringraziare anche il Prof. Damiano Daudry, che
ha contribuito in questa direzione -, la "Fiera di Sant'Orso" dal
1900 al 1906 risulta che si svolgesse su 2 giorni. Sulla base di
come si è svolta la fiera, sulla base delle considerazioni che sono
state fatte dagli artigiani, questa modificazione credo non abbia
che giovato in positivo allo svolgimento della fiera; comunque
risponde a due criteri: il primo, una considerazione di buon senso;
il secondo, il fatto che questa fiera già in passato si svolgeva su
2 giorni, da qui la decisione di inaugurarla il primo giorno.
Per quanto riguarda l'inaugurazione, va detto che essa avviene,
come di consueto, alla Porta Pretoria, quindi non c'è innovazione,
solo il corteo che è partito dall'Arco di Augusto per evitare di
fare contromano un pezzo del tragitto della fiera, cosa non molto
simpatica, almeno a sentire i commenti dei visitatori.
Président - La parole à la Conseillère Squarzino Secondina.
Squarzino (Arc-VA) - Prendo atto della risposta, prendo atto che
le motivazioni sono il buon senso e, visto che è dal 1970 che
avviene in 2 giorni, prendiamo atto che ci sono voluti 35 anni
affinché il buon senso maturasse.
