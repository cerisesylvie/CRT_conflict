Classificazione
CONSIGLIO REGIONALE
Attività consiliare d'aula



Oggetto del Consiglio n. 3895 del 18 settembre 2024 - Resoconto
OBJET N° 3895/XVI - Communications du Président de la
Région.
Bertin (Presidente) -
Punto n. 2 all'ordine del
giorno.
Il Presidente della Regione ne ha facoltà.
Testolin (UV) -
Oui, j'interviens tout d'abord, moi
aussi, pour adresser les condoléances aux familles qui ont été
touchées par des deuils dans cette période. Comme il l'a bien dit,
en dernier, le collègue Marguerettaz, on rappelle dans nos
cœurs les personnes qui ont travaillé en
première personne à disposition de la collectivité.
Les hommes qui ont été rappelés - Giulio Fiou, Luciano Morelli,
Ferdinando Derriard, Franco Mezzena, Stefano Rabaglio et je
voudrais rappeler aussi Augusto Varisella -ont travaillé avec le
plaisir de le faire, pour la communauté, dans différents domaines,
dans différents lieux de notre région, avec l'enthousiasme et la
passion qui appartiennent à pas mal d'administrateurs régionaux ou
à qui se met à disposition de la collectivité toute; et ce n'est
pas banal de les rappeler : on a des souvenirs peut-être
personnels, on a des souvenirs concernant l'administration,
quelquefois positifs, quelquefois de partage de parcours,
quelquefois de contraposition, mais c'est toujours quelque chose à
retenir, comme on l'a bien dit, avec le sentiment d'apprendre,
quelque chose par ce parcours et je crois que, toutes les fois que
ces personnes nous laissent des souvenirs, c'est un signal
important à retenir pour relancer notre action administrative, mais
surtout l'action de bons Valdôtains à l'intérieur de notre parcours
de vie.
Donc, de la part du gouvernement régional aussi, un salut et un
soutien aux familles touchées par ce deuil, chacune avec son
parcours de vie, chacune avec le chagrin dans le
cœur, elles ne sont pas seules dans ce parcours
parce qu'elles ont l'estime de la plupart des Valdôtains et surtout
leur proximité, qui dans ces cas vient surtout du
cœur, pour chercher à soutenir ce qui devra
arriver ensuite à ce qui est arrivé.
Per quanto riguarda invece le comunicazioni, sono a informare di
una sentenza della Corte costituzionale in merito al riconoscimento
della natura integrata del sistema degli Enti locali valdostani ai
fini del coordinamento della finanza pubblica.
Lo scorso 23 luglio è stata depositata la sentenza n. 145/2024,
con la quale la Corte costituzionale ha dichiarato la non
fondatezza delle questioni d'illegittimità costituzionali sollevate
dalla Regione attraverso l'articolo 6ter comma 4 del decreto legge
29 settembre 2023 n. 132, "Disposizioni urgenti in materia di
proroga dei termini normativi e versamenti fiscali", convertito con
modificazioni dalla legge 27 novembre 2023, n. 70, che modifica
l'articolo 1, comma 853 della legge 30 dicembre 2020, n. 178,
"Bilancio di previsione dello Stato per l'anno finanziario 2021 e
bilancio pluriennale del triennio 21-23".
Il ricorso era stato deliberato dalla Giunta regionale dato che
la posizione impugnata è stata considerata lesiva dell'autonomia
finanziaria regionale, in quanto prevede un contributo aggiuntivo
per il risanamento della finanza pubblica, posto direttamente a
carico dei Comuni valdostani, determinato dallo Stato separatamente
dal contributo previsto a carico della Regione, e la cui
determinazione appare ultronea rispetto a quello già gravante sulla
Regione, ai sensi dell'articolo 1 comma 850 della legge n.
178/2020.
Questo contributo aggiuntivo al risanamento della finanza
pubblica è stato disposto dallo Stato unilateralmente senza alcun
coinvolgimento della Regione, mediante una previsione legislativa
che accomuna i Comuni valdostani e i restanti Comuni della
Repubblica, nonostante il contributo alla finanza pubblica sia
stato determinato per la Regione Valle d'Aosta e per i suoi Enti
locali fino all'anno 2025, con gli accordi bilaterali sottoscritti
nel 2018 e nel 2021.
Il ricorso presentato dalla Regione mirava sostanzialmente a far
riconoscere, anche per la Valle d'Aosta, la natura integrata del
sistema degli Enti territoriali.
La Corte ha rigettato tale argomento ritenendo la Regione
semplicemente il soggetto che ha il compito di eseguire e ricevere
i pagamenti nei confronti dello Stato per conto dei Comuni
valdostani e, con riferimento alla natura integrata del sistema
degli Enti territoriali, questo emergerebbe per le altre autonomie
speciali da specifiche norme di attuazione statutarie in materia di
coordinamento della finanza pubblica.
La sentenza non lascia margini per il riconoscimento a
legislazione vigente del modello di sistema integrato, così come
auspicato dalla Regione, in assenza di un'espressa previsione
normativa che chiarisca l'esistenza anche in Valle d'Aosta di un
sistema finanziario integrato della Regione e dei propri Enti
locali, in cui la Regione si ponga come unico interlocutore dello
Stato nei reciproci rapporti finanziari.
Pertanto, anche i Comuni della Valle d'Aosta sono tenuti a
contribuire, sia pure per il tramite della Regione, agli obiettivi
di finanza pubblica.
Proprio il caso del Friuli-Venezia Giulia, citato dalla Corte
costituzionale, dimostra che attraverso l'approvazione di norme di
attuazione statutaria quest'obiettivo può essere conseguito.
Pertanto ho richiesto al Segretario generale di attivare uno
specifico gruppo di lavoro per valutare l'elaborazione di una norma
di attuazione finalizzata a prevedere un sistema integrato della
finanza regionale con quella degli Enti locali della Valle d'Aosta,
analogamente a quanto previsto per altre Regioni autonome.
Inoltre, atteso che per effetto della sentenza 145/2024 la
Regione è quindi tenuta al versamento del contributo aggiuntivo,
stabilito per gli anni 2024 e 2025, per tutti i Comuni, in
complessivi euro 100 milioni, di cui euro 495.456 per i Comuni
valdostani, è in corso di predisposizione un disegno di legge con
cui la Regione assume a suo carico l'onere del versamento di tale
contributo in favore dello Stato, operando a tal fine una
compensazione sul trasporto delle risorse assegnate ai Comuni
valdostani, ai sensi dell'articolo 1 comma 508 della legge 30
dicembre 2023 n. 213, "Bilancio di previsione dello Stato per
l'anno finanziario 2024 e bilancio pluriennale per il triennio
24-26", secondo gli importi stabiliti con il decreto del Ministro
dell'interno, di concerto con il Ministro dell'economia e delle
finanze in data 23 luglio 2024.
Presidente -
Consigliere Aggravi, ne ha facoltà.
Aggravi (RV) -
Solo per intervenire sul punto a cui il
Presidente ha portato un aggiornamento, c'è una sentenza della
Corte costituzionale che non deve passare inosservata, perché può
sembrare, soprattutto magari a dei lettori distratti... bene ha
fatto quindi il Presidente, al di là della necessaria informativa
al Consiglio, a sottolineare una serie di aspetti importanti.
Noi avevamo già portato all'attenzione del Consiglio questa
tematica a fronte appunto della delibera che dava mandato a
ricorrere; ricordo che ne avevamo discusso.
Guarderemo con attenzione, se ci sarà ovviamente la possibilità,
ma credo che ci sarà, di comprendere quali saranno le evoluzioni di
questo gruppo di lavoro, perché oggettivamente è una sentenza che
pone... magari io do più importanza dal punto di vista dei rapporti
finanziari che dalla parte giuridica - ma solo perché non sono un
tecnico - però in un sistema di finanza derivata, soprattutto
laddove la Regione è un soggetto che ha anche competenza primaria
verso i propri Enti locali, passare il principio che poi ci sia un
rapporto diretto tra lo Stato e gli Enti locali rischia di mettere
in dubbio tutta una serie di questioni.
Su questo punto da parte nostra ci sarà attenzione e auguriamo
un buon lavoro a chi se ne farà carico.
Volevo comprendere e provare a chiedere, se il Presidente lo
riterrà opportuno, se, al di là della sentenza di Corte
costituzionale, ci siano stati anche dei rapporti politici o delle
interlocuzioni politiche con il Ministero competente per capire se
quest'aspetto abbia anche un'attenzione dal punto di vista dei
rapporti politici e non soltanto tecnici.
Quindi, se fosse possibile, chiederei di avere un'aggiunta di
informativa, sennò presenteremo un'iniziativa al prossimo
Consiglio.
Presidente -
Vi sono altri interventi? Non vedo richieste
d'intervento.
