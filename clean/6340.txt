Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 823 del 24 ottobre 1984 - Resoconto
OGGETTO N. 823/VIII - INIZIATIVE IN ORDINE ALLE ATTIVITA'
DELLE STRUTTURE DELLA SEDE REGIONALE RAI PER LA VALLE D'AOSTA -
(Approvazione di mozione).
PRESIDENTE
: Do lettura del testo della mozione presentata
dai Consiglieri Mafrica, Millet, Tonino, Cout, Bajocco e
Dolchi:
MOZIONE
CONSIDERATO che il cosiddetto "piano Agnes" contenente "proposte
per la ristrutturazione e razionalizzazione organizzativa della
RAI" prevede "la cessazione dell'attività delle strutture di
programmazione delle Sedi regionali (escluse Trieste e Bolzano)",
con conseguente "eliminazione della produzione radiotelevisiva
regionale esclusa quella connessa all'informazione";
RICORDATO che l'art. 19 della legge 103 del 14 aprile 1975
impegna la RAI ad effettuare trasmissioni radiotelevisive in lingua
francese e che l'art. 20 della predetta legge prescrive di
regolamentare le emissioni bilingui "con apposita convenzione" tra
la RAI e lo Stato;
CONSTATATO che a quasi dieci anni di distanza detta convenzione
non è ancora stata stipulata, a differenza di quanto è avvenuto per
le trasmissioni in lingua tedesca e ladina;
SOTTOLINEATA come non sia accettabile una riduzione delle
attività culturali ed informative bilingui finora esplicate dalla
RAI in una Regione in cui vive una minoranza etnico-linguistica
tutelata dalla Costituzione;
11 Consiglio regionale della Valle d'Aosta
INVITA
il Consiglio di Amministrazione della RAI a non prendere alcun
provvedimento di riduzione dell'organico o di ridimensionamento
delle attività culturali ed informative della sede regionale della
RAI in Valle d'Aosta;
SOLLECITA
la Presidenza del Consiglio dei Ministri ed i Ministri
competenti ad approvare la convenzione relativa alle trasmissioni
radiotelevisive bilingui per la Valle d'Aosta;
DELIBERA
di dare mandato al Presidente del Consiglio regionale di
promuovere incontri tra gli organismi dirigenti della RAI
(Consiglio di Amministrazione, Direzione Generale) ed una
delegazione valdostana costituita da rappresentanti della Giunta
regionale, del Consiglio regionale e dei lavoratori della sede
regionale della RAI;
di inviare copia della presente
mo
zione al Presidente
del Consiglio dei Ministri, al Ministro delle Poste e
Telecomunicazioni, al Consiglio di Amministrazione e al Direttore
Generale della RAI.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
La mozione che abbiamo presentato è già
chiara di per sè, e quindi vorrei solo soffermarmi su due
questioni.
La prima: è vero che si è parlato molto, in queste ultime
settimane e anche stamattina, nell'aula consiliare o in altre
riunioni di organismi del Consiglio, di questioni inerenti
l'informazione o la RAI in Valle, ma la questione trattata nella
mozione (e già lo ricordavano i Consiglieri che mi hanno preceduto)
è diversa e deve essere discussa senz'altro in Consiglio.
La seconda osservazione è che questa mozione è più che
attuale.
Per ciò che riguarda il primo punto, io direi che è necessario
distinguere una posizione o un'iniziativa del Consiglio regionale
sulle questioni inerenti al "piano Agnes" di ristrutturazione della
RAI, per l'applicazione dell'articolo 19 della legge n. 103 del
1975 che prevede l'effettuazione di programmi in lingua francese
per la Valle d'Aosta, da quello che è un problema, anch'esso
importante, di democrazia nell'informazione, come può essere la
necessità di verificare se effettivamente sussistano i casi,
sollevati in Consiglio, di alcuni giornalisti della RAI, pagati
dalla Regione per attività esterne alla RAI, i quali si siano
dimostrati parziali (al punto da essere chiamati "fiancheggiatori"
della Giunta) nei loro commenti sull'attività del Consiglio
regionale.
Noi stiamo per affrontare la questione in modo estremamente
serio, e ci tengo a sottolinearlo, siamo dell'idea che sia
necessario fare chiarezza, avendo però tutti gli elementi e gli
argomenti necessari, nelle sedi e nei momenti che saranno ritenuti
più idonei, sull'opportunità che giornalisti pagati
dall'Amministrazione regionale, siano poi quelli che seguono e
commentano i lavori del Consiglio regionale o comunque le varie
iniziative che si svolgono alla Regione.
Siamo anche dell'idea che debba essere chiarita la questione
sollevata stamattina e sulla quale è già stato espresso il
disappunto dei Consiglieri regionali che mi hanno preceduto e che
sia invece necessario stabilire rapporti migliori fra gli organi
del Consiglio regionale ed i dirigenti (od i dipendenti) della sede
RAI di Aosta. Esprimiamo il nostro disappunto per il fatto, già
ricordato, che non si sia potuta tenere quell'importante riunione
per esaminare alcuni aspetti dei rapporti tra la sede RAI e il
Consiglio regionale o comunque i problemi inerenti
l'informazione.
E' una questione che noi riteniamo vada discussa nelle sedi più
opportune, oltre che in Consiglio regionale, anche perché alcuni
aspetti vanno valutati con molta calma e con molta attenzione. E'
vero che può essere richiesto l'intervento della Commissione
Parlamentare di Vigilanza sulle radiodiffusioni anche solo per
avere indicazioni sull'interlocutore della Regione su questioni di
informazione in Valle e per ciò che riguarda la sede RAI di Aosta.
Ma è anche vero che forse noi abbiamo sottovalutato sia i compiti
della Commissione per l'informazione, ora decaduta, che era stata
istituita nella legislatura precedente e che forse va
riconsiderata, sia i compiti del CORERAT, un organismo che dovrebbe
affrontare proprio questi problemi.
Questioni di questo genere, infatti, dovrebbero essere
affrontate dal CORERAT, che venne istituito proprio in base
all'articolo 5 della legge 103 sulle nuove norme in materia di
diffusione radiofonica e radiotelevisiva. Il CORERAT che è organo
di consulenza della Regione in materia radiotelevisiva, formula
indicazioni sui programmi radio televisivi destinati alla
diffusione regionale, quindi io penso che, come Consiglio
regionale, noi dovremmo richiedere che si riunisca ed esamini la
questione.
Per ciò che riguarda più specificatamente la mozione, direi che
interessa l'intera comunità della Valle d'Aosta, poiché è una
richiesta di applicazione di precisi principi costituzionali, che
non va indirizzata alla sede RAI di Aosta, ma, caso mai,
contestualmente a tutta la sede RAI di Aosta, a precisi organi di
Governo e alla sede RAI di Roma, nell'interesse della comunità
valdostana. Dopo aver preso visione, nella relazione del Direttore
Generale,
Biagio AGNES, della prospettiva di cessazione dell'attività
delle strutture di programmazione della sede regionale della Valle
d'Aosta e della eliminazione della produzione radiotelevisiva
regionale, esclusa quella connessa all'informazione e di tutto ciò
che ne consegue, si tratta di richiedere in modo ufficiale, come
Consiglio regionale, l'immediata applicazione dell'articolo 19
della legge 103 del 1975, che prevede l'effettuazione di programmi
in lingua francese per la Valle d'Aosta, così come già avviene per
le comunità di lingua tedesca del Sud Tirolo e di lingua slovena
per la provincia di Trieste.
Ecco perché, con la nostra mozione, noi chiediamo di dare
mandato al Presidente del Consiglio regionale di promuovere gli
incontri necessari, con i dirigenti della RAI, di una delegazione
valdostana costituita da rappresentanti della Giunta regionale, del
Consiglio regionale e dei lavoratori della sede RAI e di inviare
una copia della presente mozione al Presidente del Consiglio dei
Ministri, al Ministro delle Poste e Telecomunicazioni, al Consiglio
di Amministrazione e al Direttore Generale della RAI. Per ciò che
riguarda il secondo punto, cui accennavo all'inizio, e cioè che la
mozione è più che attuale e va quindi senz'altro votata, direi che
dai mesi di agosto e settembre, in cui è stata sollevata la
questione, mi sembra che si sia risolto ben poco. Infatti, proprio
nell'ordine del giorno della conferenza dei Capigruppo dell'11
settembre del 1984 si chiedeva l'immediata applicazione
dell'articolo n. 19 della legge 103 e si impegnava la Giunta
regionale a proseguire in modo incisivo gli incontri a livello
politico presso i competenti organi ministeriali. Ora credo che la
situazione, per ciò che riguarda proprio l'applicazione
dell'articolo 19, non si sia certamente sbloccata perché, da quello
che mi risulta, le uniche assicurazioni in questo senso, mi sembra
siano venute da una riunione del 10 ottobre su una "Indagine
conoscitiva sulle Regioni nella realtà sociale e politica di oggi -
Bilanci e prospettive - audizioni del Presidente della RAI e del
Presidente della Federazione Nazionale della Stampa Italiana da
parte della Commissione Parlamentare per le questioni regionali".
In questa riunione, ai quesiti posti dall'Onorevole Dujany è stato
risposto, da parte del Vice Direttore Generale della RAI Signor
Fichera, sia che non era ancora stata rinnovata la convenzione tra
le Regioni a Statuto Speciale e la RAI a causa del mancato esame
del relativo schema da parte della Presidenza del Consiglio dei
Ministri, sia che il piano previsto dalla Direzione non prevede
alcun tipo di riduzione riguardante le Regioni a Statuto Speciale.
Nello stesso momento dava anche assicurazioni che sarebbe stata
estesa la terza rete.
E' vero che da questo intervento si può intravedere la
possibilità che sia stata forse dimenticata la sede RAI di Aosta e
che possa essere inserita assieme alle altre Regioni a Statuto
Speciale, però mi pare che sia abbastanza grave che questa
convenzione debba essere esaminata dalla Presidenza del Consiglio
dei Ministri e quindi riteniamo più che attuale la nostra mozione e
riteniamo che quanto chiediamo, cioè che sia il Consiglio regionale
in prima persona a esaminare e proporre un'iniziativa di questo
genere, sia più che giusto.
Riteniamo anche necessario, se si vogliono sbloccare le cose,
che vi sia una posizione unitaria del Consiglio. Quando si tratta
di fare applicare convenzioni favorevoli e necessarie per lo
sviluppo di potenzialità autonomistiche della Valle d'Aosta e
quando si tratta di sbloccare situazioni che si trascinano, siamo
dell'idea che le iniziative non siano mai troppe, soprattutto se ad
altre iniziative sono affiancate quelle del Consiglio regionale
della Valle d'Aosta, che è il massimo organo preposto alla
salvaguardia dell'autonomia. Chiediamo quindi che il Consiglio
regionale discuta e voti la nostra mozione.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Mi dispiace non aderire alla
richiesta del Consigliere Cout di votare all'unanimità questa
mozione, ma io voterò contro e spiego i motivi.
Nella premessa della mozione si fa riferimento al "piano Agnes":
in qualsiasi azienda che si rispetti, per risanare una situazione
economica catastrofica, bisogna pur prendere delle iniziative. Nel
caso della RAI, sempre che si trovi in una situazione del genere,
anche perché quando il "piano Agnes" prevede l'eliminazione della
produzione radiotelevisiva regionale io mi domando, e forse il
Consigliere Cout doveva spiegarmelo, che cosa intende per
"produzione" nel caso della terza rete della Valle d'Aosta quando
questa produzione radiotelevisiva è inesistente dobbiamo essere
precisi e seri: o vogliamo far sì che il carrozzone RAI continui ad
andare avanti con una quantità enorme di personale e personaggi,
oppure dobbiamo accettare l'ipotesi del "piano Agnes" che prevede
l'eliminazione di questa produzione inesistente.
Non parliamo poi dell'informazione, della quale si è lamentato
giustamente il Consigliere Torrione, dicendo che un dibattito che
meritava la massima attenzione, in modo particolare da parte dei
giornalisti RAI, è stato completamente trascurato. "La Stampa",
essendo un quotidiano privato, nella sua pagina locale non può
ospitare certe discussioni che avvengono in Consiglio regionale,
anche se credo che sarebbe opportuno ospitarle, ma la RAI non è una
testata a carattere privato, è una testata pubblica ed è finanziata
con i soldi dei contribuenti. Si può prevedere un dibattito anche
alle 17,00 o alle 18,30 di sera, perché esiste un ordine del giorno
dei lavori del Consiglio. In occasione di un dibattito che doveva
interessare tutti i cittadini della Valle d'Aosta noi abbiamo visto
la tribuna stampa vuota, con la sola eccezione, e gliene do atto,
di quell'intelligente e onesto giornalista che è Zanotto.
Dell'informazione politica abbiamo già discusso: è carente in
tutto e dimostrerò successivamente in quale modo non è neanche
obiettiva. Per quanto riguarda la premessa della mozione e
l'articolo 19 della legge 103, a me sembra, da informazioni
assunte, che mancherebbe la firma per l'attuazione dell'articolo
19. Quindi non vedo come possa esprimere il mio voto favorevole per
una parte della mozione che non condivido, anche se condivido una
certa impostazione del cosiddetto "piano Agnes", e per una seconda
parte che ormai sembra superata. Per queste brevi considerazioni,
mi dispiace per il Consigliere Cout, io esprimerò il voto
contrario.
PRESIDENTE
: Ha chiesto la parola il Consigliere Aloisi;
ne ha facoltà.
ALOISI (M.S.I.):
Anch'io vorrei dire alcune parole in
merito a questo problema del "piano Agnes".
Innanzitutto voglio dire chiaramente che voterò a favore della
mozione, per un principio di giustizia e perché non ritengo
corretto da parte dello Stato che vengano salvaguardate le
caratteristiche autonomistiche e regionaliste della provincia di
Bolzano e del Fruili-Venezia-Giulia e venga escluso quello che è un
diritto, sancito dal regolamento, della Valle d'Aosta di poter
programmare e quindi dare un'informazione a livello autonomistico,
con il bilinguismo e tutto quello che comporta. Sarò favorevole a
questa mozione soprattutto perché ritengo che il problema sia di
carattere occupazionale. Noi abbiamo, nella sede RAI della Valle
d'Aosta, circa un centinaio di dipendenti e non possiamo quindi
permettere, in questo momento di crisi occupazionale una riduzione
dell'organico.
Debbo sottolineare però un altro aspetto del problema: le
lamentele e le critiche che sono state fatte da coloro che mi hanno
preceduto. Il documento, direi di critica, che è stato illustrato e
letto all'inizio di questa seduta dal Presidente del Consiglio è da
me condiviso, perché ritengo assurdo e utopistico riuscire a non
gestire in modo adeguato l'informazione pubblica, da un ente quale
è la RAI TV, con cento dipendenti. E' assurdo utilizzare cento
persone per fare dieci minuti di "Voix de la Vallée" nel pomeriggio
e per dare un quarto d'ora di informazione serale, quando noi
sappiamo che ci sono altre emittenti private che riescono a fare
meglio con dieci o quindici persone. Allora diventa un problema di
metodo, di impostazione e di organizzazione: questa è la critica
che io rivolgo agli organi di informazione statali, che sono quelli
della RAI: non sanno programmare e non sanno organizzare, a
differenza invece di quella che è l'emittenza privata, che riesce a
sopperire con molto meno personale alle carenze della RAI. In quei
due giorni in cui abbiamo avuto l'oscuramento delle emittenti
private in Valle d'Aosta, ognuno di noi si è reso conto che è come
se si fosse spenta la luce. Ci siamo trovati al buio, perché, in
effetti, l'emittenza pubblica non dà quella garanzia, di pluralismo
e quella informazione che viceversa riesce a dare l'emittenza
privata. La critica è quindi rivolta in questo senso.
Diciamo sì, voteremo a favore della mozione perché ci rendiamo
conto che è un problema occupazionale, che sarebbe un'ingiustizia
nei confronti della Regione Autonoma Valle d'Aosta, però le nostre
critiche rimangono comunque verso quella che è la gestione e
l'informazione dell'emittente RAI in Valle d'Aosta.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Io ribadisco quello che già aveva detto
il Consigliere Cout prima, che non si può fare confusione, come ha
fatto il Consigliere Baldassarre, tra un problema di autonomia e di
strutture e un problema spicciolo, cioè come viene gestita
l'informazione per ciò che riguarda il Consiglio regionale.
Questa mozione riprende un ordine del giorno che già era stato
votato dall'Assemblea dei Capigruppo nel mese di settembre e sia
l'ordine del giorno dei Capigruppo sia questa mozione affrontano
una questione che inserisce la stessa esistenza della terza rete in
Valle d'Aosta, perché se andasse avanti il "piano Agnes" dovrebbe
essere chiusa non l'informazione (quindi chi è scontento potrebbe
continuare ad esserlo) ma verrebbe chiusa la produzione di
programmi e in modo particolare quella in lingua francese.
Si possono avere opinioni diverse anche sulla validità di questi
programmi, ma ci sembra necessario che debba essere una struttura
con sede in Valle d'Aosta a produrre i programmi in lingua francese
e che questi programmi possano essere in qualche modo verificati
dalla comunità valdostana. Non possiamo arrivare all'assurdo che
vengano eventualmente redatti i programmi per la Valle d'Aosta
dalla sede di Torino o dalla sede di Roma e trasmessi magari in
lingua francese.
Quindi, con questa mozione, noi chiediamo che si applichino gli
articoli 19 e 20 della legge di riforma della RAI, che prevede che
il bilinguismo sia rispettato (è già stata una grave dimenticanza
non aver ricordato, tra le regioni a Statuto Speciale la Valle
d'Aosta, oltre a Trento e Bolzano) e regolato da convenzioni
apposite. La convenzione per la Valle d'Aosta, nonostante abbia
avuto il parere favorevole del Consiglio Superiore delle Poste e
Telecomunicazioni, ancora non è stata approvata dalla Presidenza
del Consiglio dei Ministri. Lo scopo della mozione è quindi quello
di fare rispettare le prerogative sostanziali della Regione Valle
d'Aosta, di fare rispettare le leggi dello Stato ed i diritti
autonomistici della Valle d'Aosta.
Ovviamente ci sono anche dei risvolti occupazionali, perché, se
non venissero più prodotti programmi al di fuori dell'informazione,
ci sarebbe bisogno di una quantità minore di dipendenti. Però noi
sottolineiamo che è necessario far rispettare queste prerogative
particolari della Valle d'Aosta.
Il Consiglio regionale, con questa mozione, chiede solleciti
incontri con la Presidenza del Consiglio dei Ministri per approvare
la convenzione la quale prevede che i programmi in linea guai
francese ed i programmi che riguardano la realtà valdostana siano
realizzati in Valle d'Aosta.
Si può continuare, e la cosa è anche interessante, a polemizzare
su quello che riguarda l'informazione, però confondere i due
aspetti non ci sembra del tutto giusto. Noi abbiamo espresso prima
il disappunto per il mancato incontro tra i responsabili della
terza rete e il Consiglio regionale, non crediamo però che da
questo mancato incontro si possa far discendere la necessità della
chiusura della terza rete o la necessità che la Valle d'Aosta non
abbia più la possibilità di veder rispettati i propri diritti.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Io ho già espresso il pensiero del
nostro gruppo per quanto riguarda il problema dell'informazione
radiotelevisiva in Valle d'Aosta e non torno quindi su questo
argomento. Ha ragione il collega Mafrica: i due problemi sono
sostanzialmente diversi e quindi io anticipo che il nostro gruppo
voterà a favore della mozione. Direi che, se il collega Baldassarre
mi consente, la sua è più una presa di posizione emotiva che una
presa di posizione ragionata.
I Consiglieri Mafrica e Cout hanno esposto il problema nei loro
giusti termini: si tratta di rivendicare una questione di
principio, la difesa di una particolarità della Valle d'Aosta
attraverso questo tipo di programmazione televisiva, che verrebbe a
mancare se il "piano Agnes" andasse avanti. Sia per i risvolti
occupazionali che ha questa eventualità di chiusura, sia per tutti
gli altri aspetti, credo che vada difeso il fatto che anche la
programmazione resti in Valle d'Aosta.
Io ho lavorato per sei anni alla RAI e posso dire quanto fosse
distorta nelle sedi RAI centrali, nella stessa sede RAI di Torino
per non parlare della sede RAI di Roma, la visione dei problemi
valdostani da parte di chi doveva gestire un programma sulla Valle
d'Aosta. Ci si accostava al tema con assoluta insensibilità, non si
capivano alcune particolarità della nostra Regione. La
superficialità era il tema dominante dei servizi e sovente si
cadeva anche in grosse contraddizioni con la realtà locale. Ecco
perché io ribadisco la validità della terza rete, sia sul piano
della programmazione sia per quanto riguarda la stessa
informazione.
Concludo con un'ultima annotazione: io credo che questo
incontro, questo invito a coinvolgere anche le forze politiche in
un riesame della situazione della sede RAI di Aosta, possa servire
proprio a coloro, giornalisti e non, che operano in quella
struttura. Ci sono alcune scelte aziendali che rivelano una totale
incapacità manageriale, per esempio quella di pensare che un
palazzo come quello della RAI potesse essere adattato alle esigenze
della programmazione radiotelevisiva. Gli studi della RAI sono un
esempio classico di investimento sbagliato. Io ricordo un fatto, e
lo cito perché mi aveva colpito proprio per l'angustia dei locali e
per la difficoltà in cui sono costretti ad operare coloro che
lavorano in RAI: una mattina ci siamo recati presso questa sede per
un dibattito dei Capigruppo, mancava casualmente il Consigliere
Pedrini per una serie di disavventure che non sto qui a citare, e
si è trovata la scusa della sua assenza per disdire l'impegno; poi
si è scoperto che mancava lo studio e mancavano anche delle
lampadine! Questo è un esempio di gestione aziendale che
chiaramente pesa su tutti coloro che devono operare e lavorare
nella RAI.
Credo che questo sia oltretutto lo scopo della mozione e cioè di
riaffermare un principio che non può assolutamente non trovare un
supporto da parte di questo Consiglio, e nel contempo di
riesaminare il discorso della sede RAI nel suo complesso, con
quelle puntualizzazioni che ogni forza politica riterrà opportuno
di fare anche in difesa dell'occupazione, perché vi sono cento e
più persone che lavorano in RAI e sono un'entità non trascurabile,
che va difesa nella giusta misura, a tutti i livelli, per porre
queste persone in grado di lavorare correttamente, facendo
risaltare la loro professionalità. Io ripeto che nella RAI c'è una
grande professionalità inespressa per una serie di motivi che noi
abbiamo il dovere, come rappresentanti della collettività
valdostana, di approfondire.
Questo è il senso del nostro voto favorevole alla mozione ed è
anche il senso delle parole che abbiamo detto in sede di
comunicazioni: i rapporti fra la RAI e il Consiglio regionale
devono essere improntati alla massima chiarezza. Quando ci si
nasconde dietro fumose motivazioni di carattere burocratico per
evitare un confronto sta a significare che proprio allora il
discorso sulla RAI va maggiormente approfondito. Guai se
l'informatore, colui che fa professione di giornalismo, ragiona con
la mentalità dell'impiegato che entra alle otto e mezza ed esce
alle dodici e trenta. Non si fa dell'informazione così, non si fa
altro che fare il burocrate dell'informazione, cioè una funzione
sostanzialmente diversa.
PRESIDENTE
: Ha chiesto la parola il Consigliere
Beneforti; ne ha facoltà.
BENEFORTI (D.C.):
Voglio fare alcune considerazioni su
questa mozione. E' vero, Consigliere Mafrica, che non bisogna fare
confusione fra strutture e informazione, che bisogna difendere i
diritti autonomistici della Valle d'Aosta, che occorre difendere in
modo particolare l'occupazione che è molto travagliata nella nostra
Regione. Io devo però ricordare che nella riunione della Conferenza
dei Capigruppo in cui abbiamo approvato l'ordine del giorno in base
al quale, come dice il Consigliere Mafrica, è stata presentata
questa mozione, dicemmo che approvavamo quell'ordine del giorno
affinché fosse corretto il "piano Agnes" nell'interesse della Valle
d'Aosta a condizione che ci fosse un incontro fra la Regione e la
RAI di Aosta, per chiarire alcuni aspetti. Ora, i funzionari della
RAI di Aosta, i dirigenti, non si sono preoccupati del loro
personale e hanno disertato, con motivazioni che non ritengo
sufficienti, l'incontro con i rappresentanti della Regione, dicendo
che bisognava rivolgersi al Presidente della Commissione di
Vigilanza, il senatore Signorello. Ora io dico, se certi problemi,
ed in particolare quello dell'occupazione, non sono sentiti nemmeno
dal personale della RAI, non so come potrebbero essere sentiti
dalle forze politiche che si ritrovano, nella RAI di Aosta, per
quel che concerne l'informazione, discriminate ogni giorno di più.
Forse i dirigenti hanno avuto timore di venire a quell'incontro
temendo di essere processati o che gli fosse rinfacciato qualcosa
per il fatto che per alcune forze politiche si usa il metro e per
altre forze politiche si usa il centimetro e forse il
millimetro.
In sostanza io voglio dire che il gruppo della Democrazia
Cristiana si attiene all'impegno dell'ordine del giorno che avevamo
votato; poiché l'incontro con la sede RAI di Aosta non è avvento,
aspetteremo l'incontro con Nicola Signorello, nel quale
illustreremo e rivendicheremo i diritti autonomistici della Valle
d'Aosta e tutto quello che ne consegue e diremo anche che cosa
vogliamo per la gestione della sede RAI di Aosta. Fino a quel
momento noi non ci sentiamo di appoggiare altre iniziative
e
pertanto ci asterremo dalla votazione della mozione.
PRESIDENTE
: Ha chiesto la parola il Consigliere Pedrini;
ne ha facoltà.
PEDRINI (P.L.I.):
Signor Presidente, non voglio entrare
nel merito, voglio soltanto dire una cosa che da parecchio tempo
avevo sullo stomaco e che mi viene bene tirare fuori in questo
momento: ma ci rendiamo conto dei milioni e milioni che abbiamo
dato ai signori della RAI?
PRESIDENTE
: Ha chiesto la parola il Consigliere
Riccarand; ne ha facoltà.
RICCARAND (N.S.):
Io voterò a favore della mozione
presentata dal gruppo comunista con delle forti perplessità. Voterò
a favore perché penso che sia opportuno mantenere e sviluppare in
Valle d'Aosta la presenza del servizio radiotelevisivo pubblico che
è, secondo me, la garanzia fondamentale per un'informazione che sia
minimamente obietti
va,
al di là dei giudizi che si possono
dare sulla qualità dell'informazione e della programmazione della
sede RAI locale, in questa fase e in questi anni.
La forte perplessità deriva però da una constatazione sul
bilancio economico della sede regionale RAI di Aosta quale ci è
stato indicato nell'incontro che abbiamo avuto con i rappresentanti
sindacali dei lavoratori, ci hanno detto che con gli introiti
(degli abbonamenti e altri) percepiti in Valle d'Aosta non si
riuscirebbe neppure a pagare tutti gli stipendi ai dipendenti,
oltre a tutto il resto delle attività. Quindi noi ci troviamo di
fronte ad un bilancio economico che è totalmente deficitario.
Si può, evidentemente chiedere che questa struttura rimanga in
piedi lo stesso, però bisogna avere l'onestà di riconoscere che
altri, e non la Regione Valle d'Aosta, pagheranno a proprie spese
questo deficit, che graverà sulle spalle di altre Regioni e dello
Stato italiano. Quindi a me pare che, ancora una volta, si vada di
fatto a rivendicare, in nome di un principio autonomistico, una
realtà che è di privilegio.
Nel momento in cui si dice che bisogna mantenere la sede RAI
così com'è, con tutta la sua struttura, che bisogna potenziarla e
fare la convenzione, mi sembrerebbe più corretto, se vogliamo fare
un discorso onesto e conseguente e se riteniamo che la cosa sia
utile e necessaria, prevedere anche degli interventi finanziari
regionali. Non capisco per quale altro motivo dobbiamo caricare
queste spese su un'altra realtà che non è la nostra. Da qui
derivano quindi alcune mie perplessità abbastanza profonde,
sull'impostazione che si è data finora al problema.
Detto questo ritengo comunque che il servizio radiotelevisivo in
Valle d'Aosta debba continuare a svolgere la sua attività e quindi
il mio voto sarà favorevole.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Per dichiarazione di voto. Nel
ribadire il mio no a questa mozione, sono mortificato dalle
affermazioni che ha fatto il Consigliere Mafrica sulla confusione
ed il Consigliere Torrione sull'emotività del mio intervento.
Oltretutto preciso che stimo moltissimo i due colleghi. In
qualsiasi democrazia si possono avere idee contrastanti fra di
loro, punti di vista politici non paralleli; io non penso di aver
creato confusione parlando della riduzione dei programmi
radiotelevisivi oppure dell'informazione. Ho fatto una netta
distinzione tra informazione e programmi radiotelevisivi, ho
espresso solidarietà (e continuo ad esprimerla) al "piano Agnes",
perché sono due situazioni ben differenti dal punto di vista
politico.
Vorrei infine ricordare al Consigliere Mafrica che nella
riunione dei Capigruppo consiliari io non ho votato l'ordine del
giorno, e questo dovrebbe risultare a verbale. Quindi la mia è una
posizione lineare, in quanto
in
quell'ordine del giorno si
esprimeva solidarietà alla Sede RAI. Credo quindi di essere
coerente e di non creare confusioni o farmi prendere
dall'emotività. Erano precisazioni doverose nei confronti delle
dichiarazioni fatte dal Consigliere Mafrica e dal Consigliere
Torrione.
Ribadisco quindi il mio voto contrario a questa mozione.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
Penso che sia necessario fare alcune
puntualizzazioni. Intanto nell'ordine del giorno votato dalla
Conferenza dei Capigruppo, è stato votato, come risulta dagli atti,
l'impegno per la Giunta regionale a proseguire in modo incisivo gli
incontri a livello politico presso i competenti organi
ministeriali, in modo da ottenere proprio l'applicazione
dell'articolo 19, non mi risulta che quell'impegno fosse
subordinato invece ad una iniziativa del Consiglio regionale per
l'incontro con la sede RAI di Aosta. Questo per essere puntuali e
per ribadire che si discute di due aspetti completamente diversi:
un aspetto è la garanzia del pluralismo, e quindi l'incontro con la
Commissione Parlamentare di Vigilanza, che si occupa di garantirlo,
una questione molto diversa è il decentramento della produzione
radiotelevisiva e l'attuazione dell'articolo 6 della Costituzione.
Conseguentemente, sono iniziative diverse un incontro con il
Consiglio di Amministrazione della RAI ed un incontro con il
Presidente del Consiglio dei Ministri, che sono gli organi
competenti per l'attuazione di questo articolo di legge.
Noi crediamo che se non si vuole prendere atto di questo si fa
confusione e, può darsi, anche in modo abbastanza strumentale.
Chiediamo invece che venga votata la nostra mozione, che distingue
molto bene le questioni.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je pense qu'il faudrait aussi revoir
l'histoire et nous rappeler les raisons pour lesquelles nous devons
parler, aujourd'hui du "piano Agnes".
Au moment où nous avons connu le projet, nous avons eu des
rencontres au niveau des forces politiques, en particulier, à
propos des représentants de la Junte, pour connaître l'avis des
employés de la RAI. Et là nous avons eu, notamment, la suggestion
que, si le projet Agnes était approuvé, nous courrions des risques
à l'intérieur du siège RAI de la Vallée d'Aoste. Suite à cette
rencontre, en tant que Junte, nous avions proposé, compte tenu de
l'intérêt qui devait être vu au niveau du Conseil, de faire une
rencontre au niveau des chefs de groupe. Cette rencontre a eu lieu
et nous avons proposé un ordre du jour. L'ordre du jour, qui était
assez clair, disait: "impegna la Giunta regionale a proseguire gli
incontri", étant donné qu'il y avait déjà eu des rencontres avec le
Conseil d'Administration de la RAI, pour savoir à quelle période
devait être approuvé l'article 19. Suite à ces différentes
rencontres, le Conseil d'Administration avait approuvé l'article 19
de la loi 103 qu'il avait envoyé au Conseil des Ministres et aux
Ministres compétents. Et, maintenant encore, le dossier se trouve
là.
Je pense donc que, par conséquent, l'ordre du jour qui engageait
la Junte à prendre ces contacts peut très bien être rappelé,
aujourd'hui, avec la motion qui a été présentée. Je pense également
que, si nous voulons, au niveau de rencontre, prévoir une
commission où il y ait le Président du Conseil et les différents
organes, il n'y a rien à opposer. L'important est de résoudre le
problème de l'application de la loi et la question de principe de
l'article 19. Tous les autres problèmes peuvent très bien être vus
et discutés par les différents organes au niveau local. Mais, au
niveau général, de défense de principes, il est indispensable de
faire approuver l'article 19.
Il s'agit de deux questions assez différentes. Et là je partage
l'avis des Conseillers Cout et Mafrica: nous ne pouvons pas mêler
les deux choses, la question des plaintes que nous avons contre la
RAI d'Aoste et le respect de la langue française en Vallée d'Aoste.
Je suis sensible au problème de l'emploi et au fait, comme le
disait le Conseiller Aloisi, qu'il y ait quand même un certain
nombre de travailleurs, c'est sans doute une question
importante.
Mais, comme l'ordre du jour, la motion est importante surtout
pour la question de principe. Il faut qu'avant tout la loi soit
respectée, l'article 19 et l'article 20 doivent être appliqués. Je
crois que le sens de la motion qui suit l'ordre du jour est de
rappeler, encore une fois, l'exigence de l'application de ces deux
articles.
Pour le problème de la professionnalité des journalistes, bien
sûr, nous souhaitons que, dans l'avenir, il y ait de plus en plus
de journalistes locaux, des journalistes qui connaissent le milieu
valdôtain, car trop souvent, tant au niveau des informations que
des programmes, nous remarquons que quelques journalistes,
malheureusement, ont certaines difficultés à comprendre notre
milieu, à donner des nouvelles correspondantes à la réalité. Mais,
ce n'est pas leur faute, c'est surtout la faute de la méthode du
choix des journalistes qui n'ont peut-être pas le temps de voir
comment est née la requête d'autonomie en Valle d'Aoste, comment
nous avons travaillé durant ces 30 ans. Et, je le répète encore, je
souhaite qu'il y ait de plus en plus la possibilité de voir des
journalistes qui connaissent le milieu valdôtain, à la RAI, afin
d'avoir une information correcte.
L'autre problème, plus important encore est de défendre les
programmes, plus que l'information. Ce n'est pas une question de
savoir qu'il y ait 3 minutes pour un et 2 minutes pour l'autre,
c'est le fait de voir des programmes réalisés sur différentes
matières intéressant la collectivité. Je pense que le plus
important, pour la RAI, est de faire des émissions qui intéressent
la collectivité et respectent la réalité valdôtaine.
Pour le reste, je ne partage pas tellement l'avis que l'on
puisse voir l'importance de la RAI et que l'on soit contre le
"piano Agnes" en ce qui nous concerne, avec des questions
administratives ou d'organisation interne. Comme partout, sans
doute, il y aura des problèmes même à la RAI; mais là, je crois que
c'est une question qui pourra être étudiée dans un second
temps.
En effet, le problème principal, je le répète est que soit
respecté le principe des articles 19 et 20 et donc, avec ces
considérations, nous sommes d'accord pour voter la motion.
PRESIDENTE
: Se nessuno chiede la parola, pongo in
votazione la mozione presentata dal gruppo comunista.
ESITO DELLA VOTAZIONE
Presenti: 29
Votanti: 23
 Favorevoli: 22
Contrari: 1
Astenuti: 6 (Beneforti, Bondaz, Chabod, Fosson, Pedrini e
Ricco)
Il Consiglio approva.
