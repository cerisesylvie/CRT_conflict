Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1888 del 19 marzo 1986 - Resoconto
OGGETTO N. 1888/VIII - NOTIZIE DI UN PRESUNTO COMMERCIO DI
MATERIE ORGANICHE DA PARTE DEL REPARTO MATERNITÀ DI AOSTA.
(Interrogazione).
PRESIDENTE
: Do lettura dell'interrogazione presentata dal
Consigliere Baldassarre:
INTERROGAZIONE
Corre voce, non si sa se fondata, che presso il Reparto di
Maternità di Aosta, avrebbe preso corso, da diverso tempo, una
iniziativa commerciale consistente nella vendita di placente ad
industrie cosmetiche per la realizzazione di prodotti di
bellezza.
Se tale notizia avesse un fondamento, ci troveremmo di fronte
ad una illegale e scandalosa attività di lucro perpetrata
infrangendo i criteri della moralità pubblica.
Tutto ciò premesso,
INTERROGO
l'Assessore alla Sanità ed Assistenza Sociale per
sapere:
1)
se corrispondono a verità tali vergognose
insinuazioni;
2)
se non ritiene necessario avviare le opportune
iniziative per accertare l'esistenza di questo scandaloso commercio
ed eventualmente stroncarlo.
PRESIDENTE
: Se non ci sono obiezioni da parte
dell'interrogante, vista l'assenza temporanea dell'Assessore alla
Sanità, risponde il Presidente della Giunta.
Ha chiesto di parlare il Presidente della Giunta, ne ha
facoltà.
ROLLANDIN (U.V.):
Le bureau de l'Assessorat avait
prédisposé une note technique, dont je donne la lecture: "Fino al
1984 le placente delle donne partorienti presso l'unità operativa
di ostetricia e ginecologia venivano inumate nel cimitero di Aosta,
con costo mensile di £ 300.000 circa a carico della U.S.L.. Nel
dicembre 1984, il responsabile del servizio di assistenza
ospedaliera proponeva la stipula di una convenzione con l'Istituto
Merieux di Roma, per la raccolta, la conservazione ed il trasporto
da parte di quest'ultimo delle placente umane espulse presso
l'unità operativa di ostetricia. Detto laboratorio, che ha la sua
sede principale a Lione, è riconosciuto come primo nel mondo per
l'utilizzazione a fine terapeutico delle placente; dal sangue delle
pazienti infatti viene estratta una serie di emoderivati tra cui
l'albumina umana, le gammaglobuline: farmaci molto costosi e sempre
più richiesti per terapie avanzate. Il ciclo di lavorazione delle
placente per gli emoderivati è molto complesso.
Il funzionario dell'U.S.L. motivava la proposta sulla base delle
seguenti considerazioni;
1) mancanza in Italia di altri istituti interessati nel settore
perchè non dotati delle complesse attrezzature di estrazione; erano
state interpellate in proposito le due più importanti società
presenti sul territorio nazionale che avevano declinato
l'offerta;
2) l'uso del plasma ottenuto da sangue placentale è
perfettamente legale, come risulta dalla farmacopea ufficiale della
Repubblica; anche il Ministero della Sanità aveva espresso il
parere secondo cui la disponibilità della placenta non può
considerarsi vietata perchè non cagiona nessuna diminuzione
dell'integrità fisica nè viola norme imperative, l'ordine pubblico
ed il buon costume;
La legge non prevede alcuna autorizzazione per gli ospedali
affinchè questi possano cedere le placente umane a officine
farmaceutiche; va da sè che le dette officine dovranno trattare le
placente con l'osservanza di tutte le norme tecniche vigenti.
Il giudice istruttore del tribunale di Torino, su conforme
richiesta del pubblico ministero, ha ritenuto pienamente lecita
l'attività di utilizzazione con sentenza istruttoria del 13.3.1974,
la convenienza economica derivante all'U.S.L. dalla convenzione, ma
sopratutto i vantaggi di non disperdere un bene utilizzabile per
altri scopi terapeutici per l'uomo.
L'Istituto Merieux si impegna affinchè le placente servano
esclusivamente per la preparazione di prodotti ad uso terapeutico
come gli emoderivati sopra indicati; la convenzione proposta venne
approvata dall'assemblea generale dell'U.S.L. con delibera n. 30
del 19.12. 1984. Essa prevede che le spese per la raccolta delle
placente siano a carico dell'Istituto, il quale versa una modesta
somma all'U.S.L. per gli oneri diretti a carico dell'unità
operativa di ostetricia e ginecologia. Il prelievo avviene mediante
contenitori, rimettendo un buono compilato controfirmato dal
primario della divisione. L'istituto convenzionato si impegna a
fornire prioritariamente all'ospedale di Aosta prodotti finiti
derivanti dalle placente".
Les explications techniques que je viens de donner, sont
suffisantes pour faire connaître à M.
Baldassarre ce qui se
passe à l'hôpital d'Aoste en conséquence de cette convention, qui a
été approuvée par l'Assemblée générale de l'Unité Sanitaire Locale
et qui est en vigueur depuis deux années.
Cette interrogation a eu un écho, à mon avis, exagéré: les
journaux, même au niveau national, ont parlé de "traffico di
placente in Valle d'Aosta per l'industria di cosmetici", sans qu'il
y
ait même un point d'interrogation. Tout cela ce n'est pas
peut-être faute à M. Baldassarre, quand même, vu les conséquences,
on va entreprendre une action légale contre les journaux intéressés
justement pour le fait que, comme il arrive très souvent, une
nouvelle insignifiante, des données que n'importe qui pouvait
connaître et que les Conseillers ont le droit de savoir même avec
une interrogation, ont entraîné encore une fois un scandale public,
comme s'il y
avait en Vallée d'Aoste toute une série de
trafics de placentas, ce qui n'est pas tout à fait exact.
C'est une attitude que nous avons déjà condamnée autrefois et
finalement on a déjà examiné de porter plainte contre les journaux
intéressés.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Dico subito che non sono
assolutamente soddisfatto di come si è svolta questa vicenda sulle
placente, per aggiungere anche che non era e non è mia intenzione
dare una immagine della Valle d'Aosta distorta; non sono
soddisfatto neanche io di come alcuni giornali hanno dato la
notizia di una interrogazione presentata da un Consigliere
regionale nell'esercizio delle sue funzioni di Amministratore. Non
sono soddisfatto perchè alle interrogazioni si risponde in aula,
mentre l'Assessore alla Sanità ed un certo signor Vicquery, che
dovrebbe essere Presidente dell'U.S.L., all'interrogazione hanno
risposto con comunicati stampa ed addirittura il Vicquery con
minacce di querela nei confronti del sottoscritto. Non sarà il
Vicquery a limitare la mia autonomia ed il mio controllo di
Consigliere regionale e se pensa di intimidire con l'arroganza un
Consigliere che svolge il suo lavoro è sulla strada sbagliata.
Devo dire però che non sono contento neanche del comunicato,
perchè il Presidente della Giunta, a parte il commento, si è
limitato a leggere il comunicato-stampa dell'Assessore; non sono
contento perchè viene evidenziata una contraddizione enorme, per
cui alla confusione si aggiunge altra confusione, ed ecco che i
dubbi restano.
Mi spiego meglio: l'Assessore in un comunicato stampa del
7.3.1986 diceva che fino al 1984 le placente delle partorienti
presso l'U.S.L. (...) venivano inumate nel cimitero di Aosta con un
costo mensile di circa 300 mila lire a carico dell'U.S.L.,
naturalmente sostenendo una serie di circostanze in cui escludeva
che venissero destinate altrove; forse l'Assessore non sa che dalla
placenta si ricava anche la crema, anzi l'80% va per prodotti
cosmetici: Su "Stampa sera" del 7.3.1986 il prof. Rio sosteneva il
contrario di quanto sosteneva l'Assessore alla Sanità, e cioè
diceva: "Da almeno venti anni, da quando reggo il reparto della
maternità valdostana, e forse anche dai miei predecessori, le
placente vengono consegnate a ditte convenzionate, (...) le
industrie usano le placente sia per la produzione di prodotti di
bellezza sia per emoderivati".
Sulla convenzione Regione-industria non è stato in grado di
specificare nei dettagli i termini degli accordi. Allora possiamo
fare tre ipotesi: la prima è che il primario non fosse a conoscenza
che le placente prima del 1985 venivano inumate nel cimitero di
Aosta con un prezzo di 300.000 lire; la seconda è che l'Assessore
non fosse a conoscenza che le placente, sempre prima del 1985,
venivano consegnate a ditte convenzionate e quindi non venivano
inumate nel cimitero di Aosta; la terza ipotesi è che qualcuno, in
mancanza di una convenzione o di un controllo, aveva scelto il
libero mercato. Queste sono le ipotesi da contrapporre a due
distinte affermazioni, quindi c'è una contraddizione enorme.
Chiedevo nella mia interrogazione se non si riteneva necessario
avviare le opportune iniziative per accertare l'esistenza di questo
scandaloso commercio ed eventualmente stroncarlo. Era necessario
costituire qui una Commissione per indagare se esisteva questo tipo
di commercio, invece l'Assessore ed il Presidente dell'U.S.L. si
sono limitati a rispondere con dei comunicati stampa. Non intendo
fare altri commenti in questo momento per motivi oggettivi, mi
riservo quando le condizioni me lo permetteranno di riproporre
questo problema al Consiglio regionale.
