Classificazione
CONSIGLIO REGIONALE


Resoconto integrale del dibattito dell'aula
Oggetto del Consiglio n. 1282 del 26 aprile 1995 - Resoconto
SEDUTA ANTIMERIDIANA DEL 26 APRILE 1995
OGGETTO N. 1282/X Approvazione del conto consuntivo del
Consiglio regionale per l'anno 1994. Convalida di deliberazioni
dell'Ufficio di Presidenza relative a variazioni di bilancio.
Si dà atto che il Consigliere Lanièce non partecipa alla
discussione e alla votazione dell'oggetto in esame e dei
successivi.
Deliberazione Il Consiglio
- preso atto del conto consuntivo per l'anno 1994 predisposto
dall'Ufficio di Presidenza;
- viste le deliberazioni dell'Ufficio di Presidenza n. 207/94
dell'8 agosto 1994, n. 276/94 dell'8 novembre 1994 e n. 344/94 del
28 dicembre 1994;
- visto il parere della II Commissione consiliare
permanente;
- visto il parere favorevole rilasciato dal Dirigente del
Servizio Affari generali della Presidenza del Consiglio ai sensi
del combinato disposto dell'articolo 72 della legge regionale n.
3/1956 e successive modificazioni e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Delibera
1) di approvare il conto consuntivo del Consiglio per l'anno
1994 che reca le seguenti risultanze:
Entrate
Entrate effettive L. 13.032.199.071
Partite di giro L. 1.134.070.800
-------------------------
Totale Entrate L. 14.216.269.871
Spese
Spese effettive L. 13.031.700.974
Partite di giro L. 1.427.241.075
-------------------------
Totale spese L. 14.458.942.049
2) di convalidare, ai sensi e per gli effetti del 2° comma
dell'articolo 3 del Regolamento interno per l'amministrazione e la
contabilità del Consiglio regionale, le sottoindicate deliberazioni
dell'Ufficio di Presidenza:
Oggetto n. 207/94 dell'8 agosto 1994: variazione dello
stanziamento di capitoli di Partite di giro del bilancio di
previsione del Consiglio per l'anno 1994;
Oggetto n. 276/94 dell'8 novembre 1994: variazione al bilancio
di previsione del Consiglio regionale per l'anno 1994;
Oggetto n. 344/94 del 28 dicembre 1994: variazione dello
stanziamento di capitoli di Partite di giro del bilancio di
previsione del Consiglio per l'anno 1994.
3) di dare atto che la presente deliberazione non è soggetta al
controllo della Commissione di Coordinamento della Valle d'Aosta,
in quanto concerne l'autonomia funzionale del Consiglio.
Conto consuntivo
(...omissis...)
Presidente Il conto consuntivo che avete allegato è stato
predisposto dall'Ufficio di Presidenza nella seduta del 12 aprile
1995, ha avuto il parere favorevole da parte della II Commissione
consiliare permanente, si chiude con un avanzo di L. 3.375.541.970,
ha una maggiore entrata di L. 111.999.071.
Allegate al conto, vi sono tutta una serie di deliberazioni; in
modo particolare, le deliberazioni nn. 207, 276, 344.
Ci sono interventi? Se non ci sono interventi, pongo in
votazione la delibera in oggetto.
Presenti, votanti e favorevoli: 23
Il Consiglio approva all'unanimità
