Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3703 del 20 aprile 1988 - Resoconto
OGGETTO N. 3703/VIII - DISEGNO DI LEGGE CONCERNENTE: "NORME
PER IL VOLONTARIATO DEI SERVIZI ANTINCENDI - PROTEZIONE CIVILE -
CORPO FORESTALE E DEI VIGILI DEL FUOCO VOLONTARI".
PRESIDENTE
: Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN (U.V.):
Cette loi veut donner application à une
compétence primaire que a Région a à l'égard des services de
défense contre les incendies, compétences accrues par la loi de
l'état n° 196 dictant Réglementation du Statut Spécial pour la
Vallée d'Aoste.
Il y a aussi à souligner qu'une loi du genre avait déjà été
votée par ce Conseil en 1983, la loi n° 38, qui n'avait pas eu
d'application.
Nous avions discuté pendant à peu près deux ans avec les
Sapeurs-pompiers permanents la création d'un corps valdôtain des
Sapeurs-pompiers; n'ayant pas obtenu une entente, nous nous sommes
limités à réglementer le volontariat.
Cette loi a été discutée avec les représentants des
Sapeurs-pompiers volontaires de la Vallée d'Aoste; elle a obtenu
leur approbation ainsi que celle de deux Commissions permanentes,
donc je ne crois pas qu'elle ait besoin d'ultérieures
commentaires.
J'accepte les propositions d'amendement qui ont été présentées
lors des réunions des Commissions compétentes.
PRESIDENTE
: È aperta la discussione. Se nessun
Consigliere intende prendere la parola, si passa all'esame
dell'articolato.
Do lettura dell'art. 1:
Art. 1
(Corpo valdostano dei vigili del fuoco volontari)
1.
Il Corpo regionale dei vigili del fuoco volontari,
istituito con legge regionale 31 maggio 1983, n. 38, assume la
denominazione di Corpo valdostano dei vigili del fuoco
volontari.
2.
Il personale volontario del Corpo nazionale dei
vigili del fuoco operante nel territorio della Valle d'Aosta, a
decorrere dalla data di entrata in vigore della presente legge,
viene trasferito, ai sensi dell'articolo 19 della legge dello Stato
16 maggio 1978, n. 196 "Norme di attuazione dello Statuto Speciale
della Valle d'Aosta", al suddetto Corpo Valdostano dei vigili del
fuoco volontari, salvo il caso di presentazione di rinuncia scritta
(per il personale non iscritto ai sensi dell'articolo 12 della
legge dello Stato 8 dicembre 1970, n. 996, "Norme sul soccorso e
l'assistenza alle popolazioni colpite da calamità - (Protezione
Civile)".
PRESIDENTE
: Pongo in votazione l'art. 1:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 2:
Art. 2
(Compiti del Corpo)
1. Al Corpo valdostano dei Vigili del fuoco volontari sono
attribuiti i compiti di estinzione degli incendi nonché i servizi
tecnici e di prevenzione urgenti per la tutela dell'incolumità
delle persone e per la preservazione dei beni.
2. I compiti di cui al comma precedente sono esercitati in
ausilio ed in collaborazione con gli organi del Corpo nazionale dei
vigili del fuoco competenti nel territorio della Valle d'Aosta e
del Corpo forestale valdostano per quanto concerne gli incendi
boschivi.
3. L'organizzazione del servizio, gli interventi di cui al
precedente comma
1 e l'addestramento sono effettuati sotto la
responsabilità tecnica del dirigente tecnico del Corpo valdostano
dei vigili del fuoco volontari, nominati dal Presidente della
Giunta regionale.
PRESIDENTE
: Pongo in votazione l'art. 2:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 3:
Art. 3
(Collaborazione con l'Ufficio regionale per la protezione
civile)
1. Il Corpo valdostano dei vigili del fuoco volontari, quale
componente della Protezione civile, partecipa all'attività
dell'Ufficio regionale per la Protezione Civile, istituito con
legge regionale 18 febbraio 1983, n. 4 "Istituzione dell'Ufficio
regionale della Protezione civile".
2. In particolare, nell'ambito della protezione civile, il Corpo
valdostano dei vigili del fuoco volontari, per quanto di competenza
della Regione:
a)
promuove ed attua un organico collegamento con le
altre componenti del volontariato di Protezione Civile che
concorrono, nella fase operativa, agli interventi di soccorso e di
prima assistenza e collabora alla diffusione delle informazioni
tecniche utili a fronteggiare le situazioni di emergenza;
b)
concorre al soccorso tecnico urgente e al pronto
intervento di prima assistenza.
PRESIDENTE
: Pongo in votazione l'art. 3:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 4:
Art. 4
(Personale del Corpo)
1. Il personale del Corpo valdostano dei vigili del fuoco
volontari è composto da:
-
funzionari capidistaccamento volontari;
-
capisquadra volontari;
-
vigili volontari scelti;
-
vigili volontari.
2. Il personale suddetto non è vincolato da rapporto di
impiego, è chiamato a prestare servizio ogni qualvolta se ne
presenti la necessità ed è soggetto agli obblighi della presente
legge.
PRESIDENTE
: Pongo in votazione l'art. 4:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 5:
Art. 5
(Competenza generale del Presidente della Giunta)
1. Tutti gli atti aventi ad oggetto il personale di cui alla
presente legge sono di competenza del Presidente della Giunta
regionale, sentito per gli aspetti esclusivamente tecnici il
dirigente tecnico del corpo valdostano dei vigili del fuoco
volontari.
PRESIDENTE
: Pongo in votazione l'art. 5:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 6:
Art. 6
(Organi centrali del Corpo valdostano dei vigili del fuoco
volontari)
1. Sono organi del Corpo valdostano dei vigili del fuoco
volontari:
-
l'Assemblea;
-
il Consiglio direttivo;
-
il Presidente dell'Assemblea;
-
gli Ispettori antincendi di zona.
PRESIDENTE
: Pongo in votazione l'art. 6:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 7:
Art. 7
(Assemblea)
1.
Partecipa all'Assemblea, con voto deliberativo,
tutto il personale del Corpo valdostano dei vigili del fuoco
volontari.
2.
L'Assemblea è convocata e presieduta dal Presidente
del Consiglio direttivo del Corpo valdostano dei vigili del fuoco
volontari di cui al successivo articolo 8 e si riunisce almeno una
volta all'anno. Le riunioni dell'Assemblea sono valide con la
presenza di almeno un quarto dei componenti e delibera a
maggioranza dei presenti.
3.
Spetta all'Assemblea:
-
eleggere il Consiglio direttivo del corpo valdostano dei
vigili del fuoco volontari;
-
nominare gli ispettori antincendi di zona;
-
proporre i criteri di organizzazione del Corpo valdostano
dei vigili del fuoco volontari;
-
proporre l'organizzazione di corsi di specializzazione e le
esercitazioni di addestramento per l'attività del Corpo valdostano
dei vigili del fuoco volontari;
-
svolgere ogni altro compito affidato al Corpo valdostano
dei vigili del fuoco valdostani e non espressamente attribuito
dalla legge o dal regolamento, di cui all'articolo 38, ad altri
organi del Corpo medesimo.
PRESIDENTE
: Pongo in votazione l'art. 7:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 8:
Art. 8
(Consiglio direttivo del Corpo valdostano dei vigili del
fuoco volontari)
1. È istituito il Consiglio direttivo del Corpo valdostano
dei vigili del fuoco volontari composto da:
-
Presidente del Consiglio direttivo
-
Vice-presidente del Consiglio direttivo
-
Responsabile del Corpo valdostano dei vigili del fuoco
volontari presso l'Associazione nazionale vigili del fuoco
volontari
-
4 consiglieri
2. Il consiglio suddetto ha il compito di coadiuvare, secondo
le modalità che saranno stabilite nel regolamento di cui al
successivo art. 38, il Presidente della Giunta regionale per quanto
riguarda
-
adozione dei provvedimenti disciplinari;
-
istituzione di corsi di qualificazione professionale e di
aggiornamento;
-
istituzione e soppressione dei distaccamenti ed
individuazione delle zone di competenza territoriale;
-
gestione dei materiali in carico e loro dichiarazione di
fuori uso;
-
formulazione di proposte di potenziamento delle reti degli
idranti comunali;
-
promozione di studi e dibattiti di interesse per la
categoria;
-
individuazione dei funzionari capidistaccamento volontari o
dei capisquadra volontari, da proporre al Comandante dei vigili del
fuoco della Valle d'Aosta, quali suoi possibili delegati in seno
alle Commissioni edilizie comunali.
3. Il Consiglio viene rinnovato ogni cinque anni.
PRESIDENTE
: Pongo in votazione l'art. 8:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 9:
Art. 9
(Rapporti con l'Associazione nazionale vigili del fuoco
volontari)
1.
Il Corpo valdostano dei vigili del fuoco volontari
può chiedere l'adesione all'Associazione nazionale vigili del fuoco
volontari.
2.
In tal caso il Consiglio direttivo del Corpo
valdostano dei vigili del fuoco volontari assume le funzioni del
Consiglio per la Valle d'Aosta dell'Associazione nazionale vigili
del fuoco volontari.
PRESIDENTE
: Pongo in votazione l'art. 9:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 10:
Art. 10
(Ispettori antincendi di zona)
1.
Per l'assistenza e il controllo dei distaccamenti
volontari in merito a questioni tecniche antincendi e
all'organizzazione degli interventi in comune, è nominato, per
ciascuna zona, un ispettore antincendi di zona.
2.
Le zone, citate al precedente comma 1,
corrispondono alle otto Comunità montane in cui risulta suddiviso
il territorio della Regione Autonoma della Valle d'Aosta.
3.
Gli ispettori antincendi di zona sono nominati, tra
il personale del corpo, dall'Assemblea di cui al precedente
articolo 7 ogni qual volta i posti, risultino vacanti e comunque in
occasione del rinnovo del Consiglio direttivo.
4.
Gli ispettori antincendi di zona possono convocare
in assemblea i funzionari capidistaccamento della propria zona per
la trattazione di questioni di comune interesse riferendo in merito
al Consiglio direttivo suddetto.
5.
Gli ispettori antincendi di zona possono inoltre
organizzare esercitazioni e manifestazioni in comune tra i
distaccamenti volontari della propria zona.
PRESIDENTE
: Pongo in votazione l'art. 10:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 11:
Art. 11
(Compiti degli ispettori antincendi di zona)
1. Gli ispettori antincendi di zona, secondo le direttive
generali del Presidente della Giunta regionale e secondo le
direttive tecniche del dirigente del corpo valdostano dei vigili
del fuoco volontari:
a)
controllano che il funzionamento dei distaccamenti
volontari della zona avvenga nel rispetto delle disposizioni
vigenti;
b)
vigilano affinchè le esercitazioni abbiano luogo
regolarmente e cooperano nell'istruzione dei vigili
volontari;
c)
controllano lo stato di manutenzione degli idranti
e degli altri presidi antincendi pubblici della zona, fornendo in
proposito consulenza ai Comuni interessati;
d)
controllano che l'attrezzatura dei distaccamenti
volontari corrisponda alle esigenze locali e che il vestiario e
l'equipaggiamento si trovino in uno stato d'uso idoneo per
successivi impieghi;
e)
si portano sul luogo degli interventi rilevanti per
collaborare ad acquisire, in merito all'efficacia dei provvedimenti
adottati, elementi utili per le successive esercitazioni.
PRESIDENTE
: Pongo in votazione l'art. 11:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 12:
Art. 12
(Reclutamento)
1. I vigili volontari sono reclutati, su domanda, fra i
cittadini italiani in possesso dei seguenti requisiti:
a)
età compresa tra i 18 e i 65 anni;
b)
avere conseguito il diploma a conclusione della
scuola dell'obbligo;
c)
idoneità fisica accertata dal Servizio di Medicina
Legale dell'U.S.L. della Valle d'Aosta o da analoga autorità della
competente U.S.L. o da un medico di sanità pubblica del distretto
socio-sanitario che comprende il Comune di residenza
dell'aspirante, da cui risulti che lo stesso è di sana costituzione
fisica, ed è esente da difetti ed imperfezioni che possano
pregiudicare sul rendimento in servizio;
d)
non aver riportato condanne e pene detentive per
delitti non colposi nè essere stati sottoposti a misure di
prevenzione.
PRESIDENTE
: Pongo in votazione l'art. 12:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 13:
Art. 13
(Esercitazioni. Decadenza della nomina del vigile per mancata
o insufficiente partecipazione)
1.
La nomina a vigile volontario decade, fatto salvo
quanto disposto dall'art. 12 della legge dello Stato 8 dicembre
1970, n. 996, "Norme sul soccorso e la assistenza alle popolazioni
colpite da calamità - Protezione Civile", ove il dirigente del
Corpo valdostano dei vigili del fuoco volontari, o gli ispettori
antincendi di zona segnalino che l'interessato non abbia
frequentato con profitto le esercitazioni disposte, in sede locale,
ordinariamente ogni mese, dagli organi competenti, per un numero di
volte non inferiore alla metà, di quello totale nel corso di un
anno.
2.
La decadenza non opera quando il mancato
raggiungimento del numero minimo prescritto di esercitazioni da
frequentare dipende da documentate cause di forza maggiore.
PRESIDENTE
: Pongo in votazione l'art. 13:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 14:
Art. 14
(Iscrizione diretta nel Corpo valdostano dei vigili del fuoco
volontari con la qualifica di vigile volontario)
1. Sono iscritti direttamente nel Corpo valdostano dei vigili
del fuoco volontari, con la qualifica di vigile volontario, oltre
ai vigili volontari del Corpo nazionale dei vigili del fuoco,
trasferiti ai sensi del secondo comma dello art. 1 della presente
legge, coloro che hanno svolto, con risultati positivi documentati
dal Sindaco del Comune di residenza, attività come volontari
comunali.
PRESIDENTE
: Pongo in votazione l'art. 14:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 15:
Art. 15
(Vigile volontario scelto)
1. La nomina a vigile volontario scelto può essere conferita
a vigili volontari che abbiano frequentato, con esito positivo,
documentato dal dirigente tecnico del Corpo valdostano dei vigili
del fuoco volontari, un apposito corso di addestramento.
2. Costituiscono titoli valutabili ai fini dell'ammissione
alla prova di selezione i seguenti requisiti:
a)
attività svolta come vigile del fuoco presso lo
Stato, Regioni a Statuto speciale o organizzazioni pubbliche di
Stati esteri;
b)
attività nei servizi antincendi aziendali o
aeroportuali.
PRESIDENTE
: Pongo in votazione l'art. 15:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 16:
Art. 16
(Iscrizione nel Corpo valdostano dei vigili del fuoco
volontari direttamente con la qualifica di vigile volontario
scelto)
1. Sono iscritti nel Corpo valdostano dei vigili del fuoco
volontari direttamente con la qualifica di vigile volontario scelto
coloro che, oltre ad essere in possesso dei requisiti indicati
nell'art. 12 della presente legge, appartengano ad una delle
seguenti categorie:
a)
ex-permanenti del Corpo nazionale dei vigili del
fuoco;
b)
coloro che hanno prestato servizio di leva nel
Corpo nazionale dei vigili del fuoco ai sensi della legge dello
Stato 13 ottobre 1950, n. 913, "In corporamento di unità di leva
nel Corpo nazionale dei vigili del fuoco";
c)
vigili volontari del Corpo nazionale dei vigili del
fuoco che abbiano svolto servizio attivo per un periodo di almeno
cinque anni, documentato dal Comandante del Corpo nazionale dei
vigili del fuoco competente per territorio;
d)
coloro che hanno svolto, con risultati positivi e
per un periodo di almeno 5 anni, documentati dal Sindaco del Comune
di residenza, attività come volontari comunali.
PRESIDENTE
: Pongo in votazione l'art. 16:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 17:
Art. 17
(Nomina a caposquadra volontario)
1. I vigili volontari scelti, con anzianità nella qualifica
pari a quella richiesta per la promozione a caposquadra nel Corpo
nazionale dei vigili del fuoco, sono ammessi a frequentare un corso
teorico-pratico per capisquadra volontari organizzato dal dirigente
tecnico del Corpo valdostano dei vigili del fuoco volontari presso
le scuole centrali antincendi o altra organizzazione qualificata. I
vigili volontari scelti, risultati idonei al termine del corso
predetto, sono nominati capisquadra volontari.
PRESIDENTE
: Pongo in votazione l'art. 17:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 18:
Art. 18
(Iscrizione nel Corpo valdostano dei vigili del fuoco
volontari direttamente con la qualifica di caposquadra)
1. Sono iscritti nel Corpo valdostano dei vigili del fuoco
volontari direttamente con la qualifica di caposquadra coloro che,
oltre ad essere in possesso dei requisiti indicati nell'art. 12
della presente legge, appartengano ad una delle seguenti
categorie:
a)
personale volontario del Corpo nazionale vigili del
fuoco con qualifica non inferiore a caposquadra;
b)
coloro che, avendo prestato servizio di leva nel
Corpo nazionale dei vigili del fuoco ai sensi della legge dello
Stato 13 ottobre 1950, n. 913, "Inquadramento di unità di leva nel
Corpo nazionale dei Vigili del fuoco", hanno svolto servizio
volontario per un periodo non inferiore all'anzianità richiesta per
la promozione a caposquadra nel Corpo nazionale dei vigili del
fuoco;
c)
ex permanenti del Corpo nazionale vigili del fuoco
con anzianità di servizio non inferiore a quella richiesta per la
promozione a Caposquadra nel Corpo nazionale dei vigili del
fuoco;
d)
vigili volontari del Corpo nazionale dei vigili del
fuoco che abbiano svolto servizio attivo per un periodo non
inferiore all'anzianità richiesta per la promozione a caposquadra
nel Corpo suddetto, documentato dal Comandante del Corpo nazionale
dei vigili del fuoco competente per territorio;
e)
coloro che hanno svolto, con risultati positivi e
per un periodo non inferiore all'anzianità richiesta per la
promozione a caposquadra nel Corpo nazionale dei vigili del fuoco,
attività di caposquadra o coordinatore dei volontari
comunali.
2. L'effettiva prestazione del servizio di cui ai punti b) ed
e) deve risultare da dichiarazione rispettivamente del Comandante
dei vigili del fuoco appartenente al Corpo nazionale e competente
per territorio e del Sindaco del Comune interessato.
PRESIDENTE
: Pongo in votazione l'art. 18:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 19:
Art. 19
(Nomina a funzionario capodistaccamento volontario)
1.
Ai responsabili del funzionamento dei distaccamenti
indicati nel successivo art. 27 viene conferito l'incarico di
funzionario capodistaccamento volontario.
2.
L'incarico è conferito dal Presidente della Giunta
regionale ad un volontario avente possibilmente qualifica di
caposquadra, sentiti il dirigente del Corpo valdostano dei vigili
del fuoco volontari e il Sindaco del Comune interessato (o i
Sindaci, nel caso di distaccamento intercomunale), su proposta dei
componenti del distaccamento.
3.
L'incarico di funzionario capodistaccamento
volontario ha durata quinquennale ed è rinnovabile. È revocabile
dal Presidente della Giunta regionale sentiti il dirigente tecnico
del Corpo valdostano dei vigili del fuoco volontari e, il sindaco
(o i Sindaci, nel caso di distaccamento intercomunale), e i
componenti del distaccamento.
4.
Fuori del territorio del distaccamento la
responsabilità dell'intervento è assunta da chi ricopre da maggior
tempo la qualifica più elevata, salvo quanto disposto al successivo
articolo 28.
PRESIDENTE
: Pongo in votazione l'art. 19:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 20:
Art. 20
(Chiamata in servizio)
1. In occasione di pubbliche calamità, di emergenze od altre
particolari necessità, il Presidente della Giunta regionale può
chiamare, in servizio temporaneo, i vigili volontari e destinarli
in qualsiasi località della Regione. In tale caso il datore di
lavoro, le amministrazioni, gli istituti ed enti indicati
nell'ultimo comma dell'art. 70 della legge dello Stato 13 maggio
1961, n. 469, "Ordinamento dei Servizi antincendi e del Corpo
nazionale dei vigili del fuoco e stato giuridico e trattamento
economico del personale, dei sottufficiali, vigili scelti e vigili
del Corpo nazionale dei vigili del fuoco", come sostituito
dall'art. 14 della legge dello Stato 8 dicembre 1970, n. 996,
"Norme sul soccorso e l'assistenza alle popolazioni colpite da
calamità - Protezione Civile", hanno l'obbligo di lasciare
disponibili i propri dipendenti, ai quali deve essere, comunque,
conservato il posto occupato.
PRESIDENTE
: Pongo in votazione l'art. 20:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 21:
Art. 21
(Invio fuori Valle)
1. Il Presidente della Giunta regionale può avvalersi della
facoltà di cui allo articolo precedente per l'invio dei vigili
volontari fuori del territorio regionale. Si applicano, in tal
caso, le altre disposizioni dell'articolo precedente e quelle in
esse richiamate.
2. Il Presidente della Giunta regionale, o in caso d'urgenza
il dirigente tecnico del Corpo valdostano dei vigili del fuoco
volontari, possono autorizzare analogamente l'intervento del
personale del Corpo valdostano dei vigili del fuoco volontari, in
zone limitrofe al di fuori del territorio della Regione, per
operazioni di soccorso.
PRESIDENTE
: Pongo in votazione l'art. 21:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 22:
Art. 22
(Conservazione del posto per esercitazione e corsi di
aggiornamento)
1. I datori di lavoro, le amministrazioni, gli istituti ed
enti di cui al precedente articolo 20 sono tenuti alla
conservazione del posto di lavoro in favore dei vigili chiamati a
partecipare alle esercitazioni o corsi di aggiornamento, o in
servizio per particolari necessità, per un massimo di 80 giorni
l'anno in applicazione delle disposizioni richiamate nel precedente
art. 20 e dell'art. 41 della legge dello Stato 23 dicembre 1980, n.
930, "Norme sui servizi antincendi negli aeroporti e sui servizi di
supporto tecnico e amministrativo contabile del Corpo nazionale dei
vigili del fuoco ".
2. La Regione può altresì istituire corsi di
specializzazione, a cura del dirigente del Corpo valdostano dei
vigili del fuoco volontari, da tenersi preferibilmente nel
territorio della Valle d'Aosta. Per i funzionari capidistaccamento
volontari la frequenza ai corsi loro appositamente riservati è
obbligatoria, pena la decadenza dall'incarico di funzionario
capodistaccamento volontario.
PRESIDENTE
: Pongo in votazione l'art. 22:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 23:
Art. 23
(Retrocessione ed esonero)
1. Il personale, con qualifica non inferiore a vigile
volontario scelto, può essere retrocesso alla qualifica
immediatamente inferiore ove, sebbene diffidato dal Presidente
della Giunta regionale su proposta del dirigente tecnico del Corpo
valdostano dei vigili del fuoco volontari, sentito l'ispettore
antincendi di zona e il funzionario capodistaccamento volontario,
continui ad assentarsi senza giustificato motivo dalle
esercitazioni.
2. È esonerato dal servizio il personale che, senza
giustificato motivo, rifiuti di partecipare alle operazioni di
soccorso.
PRESIDENTE
: Pongo in votazione l'art. 23:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 24:
Art. 24
(Inapplicabilità delle disposizioni negli infortuni sul
lavoro)
1. Durante lo svolgimento del servizio di istituto, al
personale del Corpo valdostano dei vigili del fuoco volontari non
si applicano le disposizioni di cui al D.P.R. 27 aprile 1985, n.
547, concernente norme per la prevenzione degli infortuni sul
lavoro.
PRESIDENTE
: Pongo in votazione l'art. 24
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 25:
Art. 25
(Cessazione dal servizio)
1. Il personale volontario cessa dal servizio al
raggiungimento del 65° anno di età o per perduta idoneità al
servizio di soccorso o per dimissioni volontarie e per altre cause
previste dalla presente legge.
PRESIDENTE
: Pongo in votazione l'art. 25
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 26:
Art. 26
(Indennità oraria)
1.
Il personale volontario ha diritto, per ogni
intervento nelle operazioni di spegnimento degli incendi o nelle
altre operazioni di soccorso nonchè per la partecipazione a corsi
di addestramento o esercitazioni a carattere professionale
autorizzati dalla Giunta regionale, ad un rimborso spese conferito
con gettone di presenza il cui valore è ragguagliato al compenso
del personale regionale appartenente al terzo livello per i vigili,
al quarto livello per i vigili scelti, al quinto livello per i
capisquadra, ed al sesto livello per i funzionari capidistaccamento
volontari.
2.
Compete al funzionario capodistaccamento volontario
trasmettere agli uffici della Presidenza della Giunta regionale
l'elenco del personale intervenuto, con l'indicazione per ciascuno
del numero di ore di servizio prestate.
3.
I compensi sono a carico del bilancio
regionale.
PRESIDENTE
: Pongo in votazione l'art. 26:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 27:
Art. 27
(Distaccamenti)
1.
Il distaccamento è costituito da un contingente
periferico di vigili del fuoco volontari.
2.
Il Presidente della Giunta regionale individua,
sentiti i Sindaci, il Comandante appartenente al Corpo nazionale
dei vigili del fuoco, competente nel territorio della Valle
d'Aosta, il Presidente del Consiglio direttivo del Corpo Valdostano
dei vigili del fuoco volontari, il numero, la sede e la
circoscrizione territoriale dei distaccamenti, tenendo conto, ove
possibile, della divisione del territorio regionale nei singoli
Comuni.
3.
Nell'ambito di ogni distaccamento sono istituite,
secondo le esigenze locali e l'organizzazione prevista dal
dirigente tecnico del Corpo valdostano dei Vigili del fuoco
volontari, una o più squadre.
PRESIDENTE
: Pongo in votazione l'art. 27:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 28:
Art. 28
(Direzione degli interventi)
1.
Nel territorio di ogni distaccamento la direzione
degli interventi spetta al funzionario capodistaccamento
volontario, o - in sua assenza - al volontario avente qualifica più
elevata, fintantochè non subentri personale del Corpo nazionale dei
vigili del fuoco.
2.
Altro personale volontario, eventualmente accorso
da distaccamenti diversi, opera sotto la direzione del funzionario
capodistaccamento volontario nel cui territorio si svolge
l'intervento, o dal suo sostituto.
PRESIDENTE
: Pongo in votazione l'art. 28:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 29:
Art. 29
(Dotazione materiale e vestiario)
1. Il Corpo valdostano dei vigili del fuoco volontari è
dotato, a spese della Amministrazione regionale, di materiale,
vestiario ed equipaggiamento adeguati alle esigenze di
servizio.
2.
Il funzionario capodistaccamento volontario ha in
carico il materiale e l'equipaggiamento in dotazione al
distaccamento, secondo modalità che saranno oggetto di successiva
regolamentazione.
3.
Il materiale potrà essere suddiviso tra le varie
squadre, e in questo caso, la relativa responsabilità ricade su una
persona appositamente incaricata.
4.
Il vestiario costituisce dotazione personale di
ogni singolo volontario.
PRESIDENTE
: All'art. 29 vi è l'emendamento proposto dalla
Commissione di cui do lettura:
Dopo il quarto comma è aggiunto il seguente nuovo
comma:
5.
Le dotazioni di materiale del Corpo valdostano dei
vigili del fuoco volontari devono avere in ogni caso
caratteristiche tecnico - funzionali di tipo unificato con le
analoghe dotazioni del Corpo nazionale dei Vigili del
fuoco.
Lo pongo in votazione:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 29 nel testo così
emendato:
Art. 29
(Dotazione materiale e vestiario)
1.
Il Corpo valdostano dei vigili del fuoco volontari
è dotato, a spese della Amministrazione regionale, di materiale,
vestiario ed equipaggiamento adeguati alle esigenze di
servizio.
2.
Il funzionario capodistaccamento volontario ha in
carico il materiale e l'equipaggiamento in dotazione al
distaccamento, secondo modalità che saranno oggetto di successiva
regolamentazione.
3.
Il materiale potrà essere suddiviso tra le varie
squadre, e in questo caso, la relativa responsabilità ricade su una
persona appositamente incaricata.
4.
Il vestiario costituisce dotazione personale di
ogni singolo volontario.
5.
Le dotazioni di materiale del Corpo valdostano dei
vigili del fuoco volontari devono avere in ogni caso
caratteristiche tecnico - funzionali di tipo unificato con le
analoghe dotazioni del Corpo nazionale dei Vigili del
fuoco.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 30:
Art. 30
(Coordinamento con il servizio antincendi boschivo)
1.
Nel caso di incendi esclusivamente boschivi, i
reparti del Corpo valdostano dei vigili del fuoco volontari,
intervenuti di propria iniziativa o su richiesta dell'organo
forestale competente, ai sensi dell'art. 7 della L.R. 3.12.1982, n.
85, "Norme per la difesa dei boschi dagli incendi" operano secondo
le direttive generali del suddetto organo forestale e sotto la
diretta responsabilità dei propri superiori.
2.
Nel caso invece che l'incendio boschivo minacci
l'incolumità delle persone o la rovina di edifici, la direzione
delle operazioni di soccorso passa al Comandante dei reparti dei
vigili del fuoco, con cui i reparti dell'organo forestale sono
tenuti a collaborare.
PRESIDENTE
: Pongo in votazione l'art. 30:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 31:
Art. 31
(Gratuità dei servizi)
1.
I servizi prestati dal Corpo valdostano dei vigili
del fuoco volontari sono gratuiti per i soggetti nei cui confronti
sono esercitati.
2.
I servizi suddetti si limitano ai compiti di
carattere strettamente urgente e cessano col subentrare degli
organi tecnici competenti.
PRESIDENTE
: Pongo in votazione l'art. 31:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 32:
Art. 32
(Assicurazioni)
1.
L'Amministrazione regionale provvede
all'assicurazione di tutto il personale del Corpo valdostano dei
vigili del fuoco volontari contro gli infortuni accaduti in
servizio e le infermità contratte per causa diretta di servizio, da
accertarsi a norma di legge.
2.
I massimali sono determinati con provvedimento
della Giunta regionale in modo da garantire un trattamento
previdenziale in ogni caso non inferiore a quello previsto per gli
appartenenti al Corpo nazionale dei vigili del fuoco.
PRESIDENTE
: Pongo in votazione l'art. 32:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 33:
Art. 33
(Tessera di riconoscimento)
1.
Ad ogni appartenente al Corpo valdostano dei vigili
del fuoco volontari viene rilasciata dall'Amministrazione
regionale, all'atto della nomina in ruolo, una tessera di
riconoscimento personale, firmata anche dal dirigente tecnico del
Corpo valdostano dei vigili del fuoco volontari.
2.
Detta tessera è soggetta a sostituzione in
occasione di avanzamento di qualifica, di retrocessione o in caso
di deterioramento. Essa è inoltre soggetta a convalida
triennale.
3.
La tessera di riconoscimento deve essere restituita
all'Amministrazione regionale all'atto della cessazione del
servizio per qualunque motivo e, temporaneamente in caso di
sospensione dalla qualifica.
4.
In caso di smarrimento della tessera di
riconoscimento, deve essere fatta immediata denuncia alla Stazione
dell'Arma dei Carabinieri competente per zona, alla Questura di
Aosta, nonchè ai competenti organi superiori.
Qualora lo smarrimento della tessera di riconoscimento debba
imputarsi a negligenza del titolare, sono presi a suo carico
adeguati provvedimenti disciplinari.
PRESIDENTE
: Pongo in votazione l'art. 33:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 34:
Art. 34
(Competenze del Comando dei vigili del fuoco della Valle
d'Aosta)
1. Rimangono invariate le competenze previste dalla legge
dello Stato 27 dicembre 1941, n. 1570, "Nuove norme, per
l'organizzazione dei servizi antincendi", 13 Maggio 1961, n. 469,
"Ordinamento dei servizi antincendi e del Corpo nazionale dei
vigili del fuoco e stato giuridico e trattamento economico del
personale, dei sottufficiali, vigili scelti e vigili del Corpo
nazionale dei vigili del fuoco" e 8 dicembre 1970,n. 996, "Norme
sul soccorso e l'assistenza alle popolazioni colpite da calamità -
Protezione Civile" per il Comando dei vigili del fuoco della Valle
d'Aosta.
PRESIDENTE
: Pongo in votazione l'art. 35
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 35:
Art. 35
(Spese a carico della Regione)
1. Sono a carico della Regione le spese per le attività
svolte dagli organi del Corpo nazionale dei vigili del fuoco nel
l'interesse del Corpo valdostano dei vigili del fuoco
volontari.
PRESIDENTE
: Pongo in votazione l'art. 35
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 36:
Art. 36
(Norme finanziarie)
1. L'onere derivante dall'applicazione della presente legge,
valutato in annue lire 1.000.000.000=, rideterminando il
finanziamento già previsto con legge regionale 31.5.1983, n. 38,
graverà sui seguenti capitoli della parte spesa del bilancio di
previsione della Regione per l'anno 1988 e sui corrispondenti
capitoli dei futuri bilanci:
- quanto a lire 300.000.000= sul cap. n. 24.000;
- quanto a lire 700.000.000= sull'istituendo cap.
24002.
2. Alla copertura dell'onere di cui al comma precedente si
provvede:
- per l'anno 1988 mediante riduzione di lire 1.000.000.000=
dello stanziamento del capitolo 50000 del bilancio di previsione
per l'esercizio 1988, che presenta la necessaria disponibilità, a
valere sull'accantonamento iscritto all'allegato n. 8 del bilancio
stesso relativo all'istituzione di un ruolo per l'inquadramento dei
vigili del fuoco; su detto intervento risulta, quindi, disponibile
la minor somma di lire 1.143.750.000=;
- per gli anni 1989 e 1990 mediante l'utilizzo per lire
2.000.000.000= delle risorse disponibili già iscritte al programma
3.2. - Altri oneri non ripartibili, del bilancio pluriennale
1988-1990.
3. Per gli anni futuri gli oneri necessari saranno iscritti
con le leggi di approvazione dei rispettivi bilanci.
PRESIDENTE
: Pongo in votazione l'art. 36:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 37:
Art. 37
(Variazione di bilancio)
1. Al bilancio di previsione della Regione per l'esercizio
1988 sono apportate le seguenti variazioni:
Parte spesa
in diminuzione
capitolo 50000 "Fondo globale per il finanziamento di spese
per l'adempimento di funzioni normali (spese correnti)"
lire 1.000.000.000=
in aumento
2.1. Interventi a carattere generale
2.1.2. Altri interventi
capitoli 24000 "Spese per il personale del Corpo valdostano
dei vigili del fuoco volontari"
l.r. 31.5.1983, n. 38
l.r. n.
lire 300.000.000=
capitolo 24002 (di nuova istituzione) codificazione
1.1.1.4.1.2.04.03.02 "Spese per la dotazione di materiale e
vestiario del Corpo valdostano dei vigili del fuoco
volontari
l.r. n. , articolo 29"
lire 700.000.000=
Totale in aumento lire 1.000.000.000=
PRESIDENTE
: All'art. 37 vi è un emendamento della
Commissione di cui dò lettura:
Al cap 24000, dopo le parole "Spese per il personale del
Corpo valdostano dei vigili del fuoco volontari" sono aggiunte le
parole ", esercitazioni, corsi, divulgazioni e
manifestazioni".
Al cap. 24002, dopo le parole "Spese per la dotazione di
materiale e vestiario" sono aggiunte le parole "e sedi".
Lo pongo in votazione:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Pongo in votazione l'art. 37 nel testo così
emendato:
Art. 37
(Variazione di bilancio)
1. Al bilancio di previsione della Regione per l'esercizio
1988 sono apportate le seguenti variazioni:
Parte spesa
in diminuzione
capitolo 50000 "Fondo globale per il finanziamento di spese
per l'adempimento di funzioni normali (spese correnti"
lire 1.000.000.000=
in aumento
2.1. Interventi a carattere generale 2.1.2. Altri
interventi
capitolo 24000 "Spese per il personale del Corpo valdostano
dei vigili del fuoco volontari, esercitazioni, corsi, divulgazioni
e manifestazioni.
l.r. 31.5.1983, n. 38
l.r. , n.
lire 300.000.000=
capitolo 24002 (di nuova istituzione) codificazione
1.1.1.4.1.2.04.03.02 "Spese per la dotazione di materiale e
vestiario e sedi del Corpo valdostano dei vigili del fuoco
volontari
l.r. n. , articolo 29"
lire 700.000.000=
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 38:
Art. 38
(Disposizioni finali)
1.
Le disposizioni della L.R. 31 maggio 1983, n. 38
"Istituzione del Corpo regionale dei vigili del fuoco volontari"
sono sostituite da quelle della presente legge.
2.
Con apposito regolamento, da
emanarsi entro
un anno dall'entrata in vigore della presente legge, saranno
stabilite le norme per la sua esecuzione.
PRESIDENTE
: Pongo in votazione l'art. 38:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 39:
Art. 39
(Urgenza)
La presente legge è dichiarata urgente ai sensi del terzo
comma dell'art. 31 dello Statuto Speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
PRESIDENTE
: Pongo in votazione l'art. 39:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Pongo in votazione la legge nel suo complesso
per scrutinio segreto:
VOTAZIONE PER SCRUTINIO SEGRETO
ESITO DELLA VOTAZIONE
Presenti 27
Votanti 27
Favorevoli 24
Contrari 3
Il Consiglio approva
