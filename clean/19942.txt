Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 3123 del 2 aprile 2003 - Resoconto
OGGETTO N. 3123/XI Gestione del patrimonio immobiliare della
Regione. (Interrogazione con risposta scritta)
Interrogazione r.s. Tenuto conto che l'Amministrazione regionale
è proprietaria di diverse unità immobiliari con differenti
destinazioni d'uso;
Sottolineata l'importanza fondamentale di un uso equo e corretto
di tale patrimonio immobiliare, nell'ottica del perseguimento di un
quadro di imparzialità sia nell'ambito della giustizia sociale, sia
in quello della pubblica utilità economica;
Tenuto conto, altresì, della normativa vigente in materia di
regolamentazione dei contratti di locazione;
Informati dell'esistenza di alcune segnalazioni dalle quali
risulta che vi sono alcuni immobili di proprietà regionale
attualmente inutilizzati;
Ribadita la necessità e l'importanza della massima trasparenza
di tutte le attività della pubblica amministrazione in qualunque
forma esse si esplichino;
il sottoscritto Consigliere regionale
Interroga
la Giunta regionale per sapere:
1) quali immobili (con relativa ubicazione, tipologia, metratura
e destinazione d'uso) possiede attualmente l'Amministrazione
regionale (direttamente o tramite la sua finanziaria Finaosta
S.p.A.);
2) i nominativi degli utenti delle singole unità immobiliari di
cui sopra e gli importi mensili dei relativi canoni locativi
corrisposti all'Amministrazione regionale nel periodo dal
01.01.2000 al 01.01.2003 (includendo le eventuali variazioni di
utenza e di destinazione d'uso verificatesi in tale periodo);
3) sempre in riferimento agli immobili di proprietà regionale
(direttamente o indirettamente tramite Finaosta), quali risultano
attualmente inutilizzati dall'Amministrazione regionale, (con
relativa tipologia, ubicazione, metratura e motivazione del mancato
utilizzo);
4) se la Giunta regionale, in merito alla gestione futura del
proprio patrimonio immobiliare, ha deciso oppure no di perseguire
un'ottica di graduale dismissione dello stesso, indicando le
motivazioni che stanno alla base della scelta operata.
F.to: Lanièce
Président
Le Conseiller a eu la réponse dans la journée
d'hier.
