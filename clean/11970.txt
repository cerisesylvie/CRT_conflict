Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2824 del 22 novembre 1991 - Resoconto
OGGETTO N. 2824/IX Approvazione di un ulteriore piano di
riparto per l'anno 1991 della somma di lire 2.620.000.000 per opere
pubbliche destinate all'assistenza delle persone anziane, inabili e
handicappate.
Presidente
Do lettura del testo della
delibera:
Deliberazione Il Consiglio regionale
- richiamate le leggi regionali 21 dicembre 1990, n. 80 e 4
settembre 1991, n. 43;
- visto il parere della V Commissione consiliare permanente;
delibera
A) di approvare l'ulteriore piano di riparto della somma di
2.620.000.000 (duemiliardiseicentoventimilioni) per opere
pubbliche, destinate all'assistenza delle persone anziane, inabili
e handicappate per l'anno 1991 come da prospetto allegato al
presente atto e distinto con lettera "A";
B) di approvare ed impegnare la spesa complessiva di lire
2.620.000.000, imputando la stessa:
- quanto a lire 820.000.000 (ottocentocinquantamilioni) al
Capitolo 61600 del Bilancio di Previsione della Regione per l'anno
1991 "Spese per la costruzione e ristrutturazione di presidi
residenziali socio-assistenziali"
- quanto a lire 1.800.000 000 al Capitolo 58540 del Bilancio
previsione della Regione per l'anno 1991 "Contributi agli enti
locali per la costruzione e ristrutturazione di presidi
residenziali socio-assistenziali";
C) di dare atto che per la concessione dei contributi ai comuni
beneficiari dovrà essere osservata la procedura prevista
dall'articolo 2 della legge 21 dicembre 1990 n. 80;
D) di dare atto, che per ciò che concerne l'esame e
l'approvazione dei progetti, l'appalto dei lavori e l'obbligo del
rendiconto per opere ammesse a contributo, si applicano le
disposizioni di cui agli articoli 4, 5, 8 e 9 della legge regionale
11 aprile 1984, n. 6;
E) di stabilire che alla liquidazione dei contributi assegnati
agli enti locali provveda la Giunta regionale con successivi
provvedimenti deliberativi.
Presidente
Ha chiesto di parlare l'Assessore alla
Sanità e Assistenza Sociale Beneforti, ne ha facoltà.
Beneforti (DC)
Anche questo provvedimento credo
non abbia bisogno di molte illustrazioni. Si tratta dell'ultimo
finanziamento per il 1991 per opere pubbliche destinate
all'assistenza di persone anziani, inabili e handicappate.
Sono 2.620 milioni, di cui 820 milioni per opere da realizzare
direttamente dalla Regione e 1.800 milioni per opere da realizzare
direttamente da parte dei comuni.
Presidente
Ha chiesto di parlare il Consigliere
Voyat, ne ha facoltà.
Voyat (UV)
Sarebbe bene che al limite questi
finanziamenti o ripartizioni venissero fatte prima, perchè farle a
fine novembre per il 1991, è evidente che siamo in ritardo.
Presidente
Ha chiesto di parlare l'Assessore alla
Sanità e Assistenza Sociale Beneforti, ne ha facoltà.
Beneforti (DC)
Non è che siamo arrivati a fine
anno per fare queste suddivisioni, è che con i comuni interessati
le intese sono state raggiunte in questi periodi.
Presidente
Ha chiesto di parlare il Consigliere
Voyat, ne ha facoltà.
Voyat (UV)
Questo per quello che è il contributo
al comune, ma non per le opere che fa direttamente la Regione, tipo
quelle di Verrès, Châtillon e Arnad. Cosa c'è da concordare con il
comune? Se l'opera la fa la Regione, loro danno la concessione
edilizia.
Presidente
Pongo in votazione la delibera in
oggetto:
Esito della votazione
Presenti, votanti e favorevoli: 32
Il Consiglio approva all'unanimità
