Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 1780 del 24 gennaio 1996 - Resoconto
SEDUTA ANTIMERIDIANA DEL 24 GENNAIO 1996
OGGETTO N. 1780/X Presa d'atto della non accettazione da parte
del signor Usel Feliciano della nomina alla carica di
rappresentante della Regione in seno al Consiglio di
amministrazione dell'asilo infantile Cav. Pietro Blanchet di
Gressan e sua sostituzione.
Presidente Se nessuno chiede la parola, si prende atto della non
accettazione del signor Usel Feliciano alla carica di
rappresentante della Regione in seno al Consiglio di
amministrazione dell'asilo infantile Cav. Pietro Blanchet.
Si passa alla sua sostituzione, c'è un solo candidato nella
persona di Ceton Aldo.
Invito pertanto il Consiglio a votare.
- Consiglieri presenti e votanti: 32
- Schede nulle: 2
- Schede valide: 30
- Schede bianche: 5
Hanno riportato voti:
- Ceton Aldo: 25
Presidente In base all'esito della votazione risulta nominato
alla carica di rappresentante della Regione in seno al Consiglio di
amministrazione dell'Asilo Infantile Cav. Pietro Blanchet di
Gressan e di procedere alla nomina del Signor Ceton Aldo, residente
in Gressan, fraz. Chamen, 5A in sua sostituzione per il quadriennio
in corso che scadrà il 30 giugno 1997.
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con DPR 30 aprile 1974 è stato approvato lo Statuto dell'Asilo
Infantile Cav. Pietro Blanchet di Gressan;
- l'articolo 8 dello Statuto dell'Asilo Infantile Cav. Pietro
Blanchet di Gressan stabilisce che il Consiglio di amministrazione
è composto anche da un membro nominato dalla Regione, scelto tra i
residenti del Comune di Gressan;
- con provvedimento n. 1122/X in data 11 gennaio 1995, il
Consiglio regionale ha nominato quale rappresentante della Regione
in seno al Consiglio di amministrazione dell'Asilo Infantile Cav.
Pietro Blanchet di Gressan, per il quadriennio in corso che scadrà
il 30 giugno 1997, il Signor Usel Feliciano;
Considerato che il Signor Usel Feliciano, con lettera in data 13
giugno 1995, ha comunicato di non accettare la nomina alla carica
di rappresentante della Regione in seno al Consiglio di
amministrazione dell'Asilo Infantile Cav. Pietro Blanchet di
Gressan;
Vista la determinazione della Commissione per le nomine che, a
seguito della pubblicazione nel Bollettino Ufficiale della Regione
n. 36 dell'8 agosto 1995 dell'elenco delle nomine in scadenza nel
secondo semestre dell'anno 1995, nella riunione del 27 dicembre
1995 si è espressa sulla seguente candidatura:
1) Ceton Aldo.
Ritenuto opportuno prendere atto della non accettazione da parte
del Signor Usel Feliciano della nomina alla carica di
rappresentante della Regione in seno al Consiglio di
amministrazione dell'Asilo Infantile Cav. Pietro Blanchet di
Gressan e procedere alla nomina di un altro rappresentante in sua
sostituzione per il quadriennio in corso che scadrà il 30 giugno
1997;
Visto il parere favorevole di legittimità rilasciato dal
Dirigente del Servizio affari generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamata la legge regionale 27 marzo 1991, n. 12;
Delibera
1) di prendere atto della non accettazione da parte del Signor
Usel Feliciano della nomina alla carica di rappresentante della
Regione in seno al Consiglio di amministrazione dell'Asilo
Infantile Cav. Pietro Blanchet di Gressan e di procedere alla
nomina del Signor Ceton Aldo, residente in Gressan, fraz. Chamen,
5A in sua sostituzione per il quadriennio in corso che scadrà il 30
giugno 1997;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
