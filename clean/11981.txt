Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2835 del 22 novembre 1991 - Resoconto
OGGETTO N. 2835/IX Solidarietà al Presidente della Repubblica
per una rifor-ma complessiva delle istituzioni
(Approvazione di
risolu-zione)
.
Presidente
Do lettura della risoluzione presentata dai
Consiglieri Louvin, Andrione, Mostacchi, Viérin, Rollandin, Vallet,
Perrin, Voyat, Faval, Marcoz, Ricco, Rusci, Maquignaz, Lavoyer e
Agnesod:
Risoluzione Le continue, estenuanti dispute fra gli organi di
vertice dello Stato hanno suscitato sconcerto e crescente
sfiducia
Le recenti gravissime accuse lanciate nei confronti del
Presidente della Repubblica ed in particolare le minacce di
impeachment sono tese ad impedirne l'azione di ripristino della
legalità da tempo minacciata in seno all'organo di autogoverno
della magistratura.
Tali iniziative paiono strumentalmente volte a screditare la
persona del Presidente della Repubblica e ad accentuare la già
gravissima situazione di crisi istituzionale in atto.
Per questi motivi
il Consiglio regionale della Valle d'Aosta
esprime
la propria solidarietà al Presidente della Repubblica ed il
proprio apprezzamento per l'opera energica e incisiva da lui svolta
per una riforma complessiva delle istituzioni.
Presidente
Ha chiesto di illustrare la risoluzione
il Consigliere Louvin, ne ha facoltà.
Louvin (UV)
Les membres de cette assemblée ne sont
pas sans savoir qu'une vive inquiétude existe dans ce pays au sujet
de la situation institutionnelle. Certes, les rappels réitérés du
Président de la République et ses déclarations ont suscité et
suscitent encore des réactions différentes, qui vont de ceux qui
voudraient considérer ses déclarations et ses comportements comme
étant en quelque sorte une forme de
"lucide follie"
, et ceux
qui par contre croient identifier dans ses déclarations une
tentative extrême d'attirer l'attention sur un problème dramatique
tel que celui du changement non pas de quelques aspects de nos
institutions, mais d'un véritable changement de régime.
Les rappels du Président de la République ont donc le sens
surtout dans ces heures d'un ultimatum à la classe politique et
d'un ultimatum également à certains organes et à certaines
institutions pour que chacun fasse son devoir et remplisse son rôle
dans les limites qui lui appartiennent.
Nous sommes sans doute conscients que le rôle principal du Chef
de l'Etat est celui de défendre la constitution, mais nous sommes
également convaincus que la loi suprême est toujours la
salus
rei publicae
et donc que parfois pour sauver quelque chose, si
quelque chose est encore à sauver, il faut changer.
C'est dans ce sens que nous tenons en ce moment et par rapport
aux événements de ces derniers jours concernant le Conseil
supérieur de la Magistrature, à exprimer non pas une adhésion
entière, totale et sans réserve à l'attitude du Président de la
République, mais à exprimer une forme de sympathie pour son action
visant à une reforme globale des institutions.
Sur "La Stampa" de ce matin nous avons un article fort
intéressant qui a pour titre "la fin d'un régime" et qui souligne
le moment actuel comme étant un moment de transition vers une
deuxième république. Pour ce qui est de ce changement nous avons
déjà manifesté notre opinion, sur l'opportunité de passer à une
autre république, ce n'est pas ici et dans cette circonstance
l'occasion d'en parler, mais nous estimons utile que les forces
favorables au changement ne soient pas mises sous silence en ce
moment, mais qu'elles puissent s'exprimer avec le ton convenable,
dans la mesure qui s'impose, mais qu'elles puissent toujours et
toutefois s'exprimer.
C'est donc sans une volonté de polémique que nous avons présenté
cette résolution, mais uniquement pour souligner en état d'âme,
pour souligner une prédisposition de ce Conseil vis-à-vis des
grands événements institutionnels qui s'annoncent.
Presidente
E' aperta la discussione generale.
Ha chiesto di parlare il Consigliere Milanesio, ne ha
facoltà.
Milanesio (PSI)
Di solito ci sono in questo
Consiglio ogni tanto delle risoluzioni che vengono presentate più
per il gusto di creare imbarazzo nei banchi della maggioranza che
per altre considerazioni.
Non mi pare che sia il caso questa volta di questa risoluzione,
che è molto misurata nelle espressioni, che non esprime un consenso
acritico e totale nei confronti dell'operato del Presidente della
Repubblica, ma che tende in un momento estremamente delicato in cui
sembra scontrarsi i due fra i massimi poteri dello Stato, vale a
dire il Capo dello Stato, che ha la funzione di rappresentare
l'unità nazionale ma che è anche il Capo dello Stato in questa
Repubblica, e il Consiglio superiore della magistratura, che ha il
compito delicatissimo ma per nulla politico che è quello di gestire
non la giustizia ma l'organizzazione funzionale dei giudici, ebbene
credo che in questo momento, al di là dello spirito di parte, ci
deve essere qualcosa che deve far scattare in noi la molla della
solidarietà nei confronti del Presidente della Repubblica.
E' per questa considerazione che ritengo che l'intervento che il
Presidente della Repubblica ha fatto recentissimamente nei
confronti del Consiglio superiore della magistratura tenga a
difendere i diritti della magistratura giudicante e non le pretese
di casta che qualche volta sono presenti in tanti organismi, che
possono anche essere presenti in questi organismi.
Cossiga si è assunto un compito ingrato che è quello di
testimoniare il passaggio, di testimoniarlo dolorosamente anche
sulla sua persona, dalla Prima Repubblica a quella che non sappiamo
ancora come sarà, ma che potremo definire la Seconda Repubblica, e
che potrà uscire solo da un accordo fra le forze autenticamente
popolari e rappresentative del nostro paese, e quindi che potrà e
dovrà comprendere necessariamente un accordo fra le attuali forze
di governo e le forze di opposizione.
Ebbene da questo accordo potrà scaturire una nuova fase
costituente, una nuova repubblica perchè gli schemi, gli
ordinamenti attuali a nostro avviso sono superati, e il Presidente
della Repubblica si è assunto l'ingrato compito di sottolineare,
con atteggiamenti che possono essere evangelici, nel senso che ha
deciso di dare scandalo come altri personaggi citati nel Vangelo, e
noi riteniamo che questo il Presidente della Repubblica, al di là
della appartenenza nostra a partiti politici, possa e debba avere
la solidarietà.
Con questo spirito e solo con questo spirito votiamo a favore
della risoluzione.
Presidente
Ha chiesto di parlare il Consigliere
Cristina Monami, ne ha facoltà.
Monami (PCI-PDS)
In merito alla dialettica,
chiamiamola così, che si è aperta fra il nostro Capo dello Stato e
parti della Magistratura nutro quanto meno il beneficio del
dubbio.
Non dubito del fatto che la Magistratura, organo fondamentale
dell'ordinamento costituzionale, debba godere della massima
autonomia e non nutro dubbi sul fatto che non possa per nessun
motivo e in nessun momento essere sottoposta al potere, se non
addirittura al ricatto del potere politico.
Non ho dubbi sul fatto che la democrazia nel nostro paese sia
garantita dalla necessaria e opportuna suddivisione dei poteri; non
dubito nemmeno che sia compito del Presidente della Repubblica
sorvegliare sull'equilibrio di questi poteri.
Non ho dubbi, infine, sul fatto che la costituzione italiana e i
valori che essa contiene vadano ancora difesi, e sono convinta -
come diceva il Consigliere Milanesio - che pur tuttavia si debba
procedere alle riforme istituzionali. Esiste il parlamento, e
quella è la sede nella quale le forze politiche si confronteranno e
potranno arrivare alla definizione di queste riforme.
D'altra parte non ci convincono gli argomenti che il Capo dello
Stato adduce, ma soprattutto non ci convincono i mezzi e i modi che
ha usato per sostenere le sue argomentazioni. Ragione per cui il
mio voto personale a questa risoluzione sarà di astensione e credo
che così si comporterà il mio Gruppo.
Presidente
Ha chiesto di parlare l'Assessore alla
Pubblica Istruzione Rusci, ne ha facoltà.
Rusci (PRI)
Voteremo come PRI la risoluzione che
peraltro abbiamo sottoscritto.
L'auspicio delle riforme istituzionali ritengo che da
appannaggio di ogni cittadino responsabile di questa Repubblica,
lentamente diventerà anche bagaglio culturale e quindi
atteggiamento comportamentale delle forze politiche.
Ho firmato con un auspicio che è più semplice forse ed è
l'auspicio della vera istituzionalità. Da almeno 10-12 anni a
questa parte assistiamo nel nostro paese, e qualche volta capita
anche nel nostro consesso, ad uno strano scambio dei ruoli, per cui
l'esecutivo decreta e quindi utilizza uno strumento che dovrebbe
essere attraverso la legge appannaggio del parlamento; il
parlamento si vuole interessare attraverso le commissioni di
attività sovente meramente amministrative; la magistratura dà
giudizi politici; le commissioni parlamentari (ce n'è una
presieduta dall'On. Gualtieri, quindi credo di poter parlare con un
minimo di cognizione di causa) vogliono giudicare. Credo che si
debba forse un attimo ripensare al recupero dei ruoli: il potere
esecutivo si occupi di amministrazione, il potere legislativo
faccia le leggi e il potere giudiziario giudichi.
E' con questo auspicio che noi abbiamo sottoscritto questa
risoluzione.
Presidente
Pongo in votazione la risoluzione in
oggetto.
Esito della votazione
Presenti: 29
Votanti: 16
Favorevoli: 16
Astenuti: 13 (Bajocco, Beneforti, Bondaz, Chenuil, Dolchi,
Fosson, Lanièce, Limonet, Mafrica, Martin, Monami, Riccarand e
Trione)
Il Consiglio approva
Presidente
Abbiamo terminato i nostri lavori, il
Consiglio sarà convocato a domicilio.
La seduta è tolta.
