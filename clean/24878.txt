Classificazione
ENERGIA



Oggetto del Consiglio n. 179 del 12 novembre 2008 - Resoconto
OGGETTO N. 179/XIII - Interpellanza: "Intendimenti in materia
di energia e cambiamenti climatici in attuazione degli obiettivi
posti dall'Unione europea".
Interpellanza
Considerato che
i cambiamenti climatici sono una delle
maggiori sfide della nostra epoca e che il riscaldamento globale
rappresenta una delle maggiori minacce per il nostro
pianeta;
Ricordato
che l'Unione Europea ha proposto un
intervento integrato in materia di energia e cambiamenti climatici
che fissa nuovi ambiziosi obiettivi per il 2020, il cosiddetto
pacchetto clima conosciuto anche come 20-20-20;
Tenuto conto dell'importante ruolo che possono e devono
svolgere le regioni in questo fondamentale settore;
Visto anche il ruolo centrale che molte regioni intendono
assumere, come dimostrato dal Vertice Mondiale delle Regioni sul
cambiamento climatico organizzato dalla Regione Bretagna il 29 e 30
ottobre scorsi a Saint-Malo
;
il sottoscritto Consigliere regionale
Interpella
l'Assessore competente per sapere:
1) quali sono i livelli attuali di emissioni di CO2 in
Valle d'Aosta
;
2) quali
politiche la Giunta regionale intende
adottare nella prospettiva indicata dagli obiettivi dall'Unione
europea;
3) se ritiene raggiungibile l'obiettivo fissato dell'Unione
Europea da parte della Regione Valle d'Aosta ed entro quale
termine.
F.to: Bertin
Président
- La parole au Conseiller Bertin.
Bertin (VdAV-R)
- I cambiamenti climatici sono una delle
maggiori sfide della nostra epoca, il riscaldamento globale
rappresenta una delle maggiori minacce per il nostro pianeta. Dalla
rivoluzione industriale ad oggi, le emissioni di CO2 sono cresciute
in modo esponenziale con conseguenze sempre più dirette sul clima,
che possiamo anche vedere tutti i giorni. Si pensi che solo nel XX
secolo le temperature globali sono cresciute seconda delle fonti,
ci sono diverse ipotesi: dallo 0,7 all'1% in media. Il dibattito
internazionale sui cambiamenti climatici, che ha visto fra l'altro
il contributo di autorevoli esponenti, tipo Al Gore, il quale ha
avuto il premio Nobel insieme al Comitato intergovernativo per i
mutamenti climatici dell'ONU, invita a ragionare con una maggiore
consapevolezza alla nuova situazione e al futuro dell'ambiente.
In questi anni si è sviluppata a tutti i livelli una maggiore
sensibilità in questo settore. La prima vera presa di coscienza
mondiale sul problema del clima fu la Conferenza delle Nazioni
Unite sull'ambiente e lo sviluppo del 1992 a Rio de Janeiro che si
concluse con la Convenzione quadro delle Nazioni Unite sui
cambiamenti climatici. In particolare, l'obiettivo principale della
convenzione era quello di stabilizzare le concentrazioni in
atmosfera di gas ad effetto serra ad un livello tale da impedire
pericolose interferenze di origine umana con il sistema climatico,
interferenze come: l'impatto sui suoli, la vegetazione, il regime
delle acque, i ghiacciai... sono evidenti. A partire dal 1994, anno
della entrata in vigore del Trattato di Rio, si sono succedute con
scadenza annuale le cosiddette "Conferenze delle parti", aventi lo
scopo di adeguare e di rendere operativi i principi ispiratori
della Convenzione quadro delle Nazioni Unite. La più famosa di
queste conferenze è senza dubbio quella del 1997 svoltasi a Kyoto,
dove per la prima volta molte Nazioni industrializzate concordarono
nel ridursi, con vincolo legale, l'emissione di gas serra: in media
l'accordo prevedeva una riduzione fra il 6 e l'8% entro il 2012.
Per quanto riguarda l'Italia - che ha sottoscritto l'accordo di
Kyoto - una riduzione del 6,5 entro il 2012; al 2007 sembrerebbe
che non solo l'Italia non ha ridotto del 6,5 le emissioni di gas ad
effetto serra, ma sono aumentate del 13% (almeno questi i dati che
si trovano più facilmente).
Anche l'UE sta premendo in questo senso per una definizione di
un nuovo accordo internazionale, volto ad arrestare il cambiamento
climatico, in particolare limitare gli aumenti delle temperature
medie a un limite che non superi il 2%, che generalmente è ritenuto
la soglia oltre la quale il cambiamento climatico potrebbe
scatenare sul livello planetario dei fenomeni catastrofici. Sempre
l'UE ha promosso un intervento integrato in materia di energia e
cambiamenti climatici che fissa degli ambizioni obiettivi entro il
2020, il cosiddetto "pacchetto clima energia", anche conosciuto
come "20-20-20". Si prevede un 20% di riduzione di gas ad effetto
serra, promuovere le energie rinnovabili che raggiungano
globalmente il 20% del totale prodotto e migliorare l'efficienza
energetica con una riduzione dei consumi del 20%.
Un importante ruolo devono svolgerlo le Regioni, e molte Regioni
hanno deciso di svolgerlo; significativo è il fatto che il 29-30
ottobre la Regione Bretagna ha organizzato un vertice mondiale
delle Regioni sul cambiamento climatico, organizzato a Saint-Malo:
per questo volevamo sapere quali erano le intenzioni e le politiche
dell'Amministrazione regionale in questa direzione, quali erano i
livelli attuali di emissioni di CO2, se si ritiene che la Regione
possa raggiungere questi obiettivi e entro quali termini.
Président
- La parole à l'Assesseur au territoire et à
l'environnement, Zublena Manuela.
Zublena (UV)
-
Merci, M. le Président.
Grazie per l'interpellanza, che pone in effetti il tema dei
cambiamenti climatici all'attenzione di questo consesso, un
argomento che si riferisce a una dinamica che passa a scala
globale, ma i cui effetti sono stati e saranno purtroppo
particolarmente evidenti in un territorio vulnerabile e sensibile
come il nostro, che è un territorio di alta montagna.
Venendo ai quesiti, il primo:
"quali sono i livelli attuali
di emissioni di CO2 in
Valle d'Aosta"
, i
dati che riporto sono quelli elaborati nell'ambito dell'inventario
regionale delle emissioni, curato da ARPA Valle d'Aosta, dati che
sono pubblicati nella relazione "stato ambiente", la quarta, che è
stata recentemente presentata: si tratta dell'indicatore 4.8. Le
quantità di CO2 emesse in Valle d'Aosta, riferite al 2006, sono
647.474 tonnellate all'anno. Come sono ripartite e a cosa sono
dovute? Sono dovute principalmente a trasporti e riscaldamento che
se la giocano più o meno alla pari con 330mila circa, i trasporti,
e 350mila, il riscaldamento domestico... tonnellate annue di CO2.
Viene poi l'industria, il teleriscaldamento, le discariche con
quantità più contenute. C'è una quota che va dedotta dalla
produzione di CO2 da parte delle fonti artificiali, che è la quota
che deriva dall'assorbimento della CO2 attuata dall'attività
vegetativa di boschi, prati, vegetazione, suoli... che è di circa
100mila tonnellate... 95.195 per la precisione. Sommando questi
diversi contributi, si arriva alla quantità che ho indicato prima.
È interessante capire anche quanto noi emettiamo per persona;
abbiamo una produzione pro capite di 5 tonnellate di CO2 annue nel
2006; questo dato va riferito a una produzione pro capite per
l'Italia di 14 tonnellate, siamo circa a 1/3 della produzione
italiana e, rispetto all'UE, siamo a metà, in quanto l'UE afferma
di produrre circa 11 tonnellate di CO2 annue per abitante.
Nell'ultima finanziaria è prevista la ripartizione fra le Regioni
delle quote di riduzione, da definire in maniera concordata secondo
un percorso condiviso Stato-Regioni e il principio del
cosiddetto
burden sharing
- suddivisione
degli oneri - e in quella sede immagino si potrà far valere il
fatto che, ad oggi, siamo ben al di sotto della media nazionale ed
europea di produzione pro capite di CO2 all'anno.
Per quanto riguarda le politiche che la Giunta intende
adottare nella prospettiva degli obiettivi indicati dall'UE, il
documento principale a cui fare riferimento è il Piano energetico
ambientale, cosiddetto PEAR, approvato dal Consiglio nel 2003,
documento di programmazione fino al 2010. Prevede una serie di
interventi per ridurre i consumi energetici regionali e soprattutto
per attivare l'interconnessione fra le catene energetiche termiche
ed elettriche. Infatti l'assetto del bilancio energetico a livello
regionale è caratterizzato, da un lato, da un'elevata produzione di
energia idroelettrica, circa 3.000 gigaw/h annue e, dall'altro, da
una quasi completa separazione fra le diverse catene energetiche.
Le differenti azioni previste dal piano sono volte, da un lato, al
risparmio energetico, ma anche all'utilizzo delle fonti
rinnovabili, e soprattutto nella direzione di un uso razionale
delle energie, con la riqualificazione anche dei combustibili
gassosi, per ottenere una migliore interconnessione fra i flussi
termici e i flussi elettrici. Infatti, il PEAR prevede una
riduzione del carico combustivo di circa l'8% passando da 2.164
gigaw/h anno del 1990 a 1.867 gigaw/h anno nel 2010; quindi il
ricorso, da un lato, alla cogenerazione insieme allo sviluppo delle
altre fonti rinnovabili, in particolare solare, biomassa,
idroelettrico, minidroelettrico e, dall'altro, l'incentivazione dei
sistemi a pompa di calore, consente di ridurre complessivamente il
fabbisogno energetico che - sempre secondo le previsioni del PEAR -
passerebbe da 3.116 gigaw/h anno del 1990 a 2.916 gigaw/h anno nel
2010: questo consente di ridurre le emissioni di CO2 di 104mila
circa tonn/anno nel 2010 rispetto al 1990, che corrisponde ad una
percentuale del 15,95%.
Va osservato che il PEAR è limitato alle sole catene
energetiche stazionarie, quindi esclude altri ambiti che peraltro
comportano ricadute dal punto di vista energetico e delle emissioni
di CO2 - mi riferisco in particolare al traffico, ai rifiuti - e
inoltre va tenuto conto che il PEAR ha una valenza temporale fino
al 2010, ma è in corso di revisione da parte dell'Assessorato
competente e la predisposizione del nuovo Piano energetico
ambientale. Vanno tenute in conto poi altre riduzioni che saranno
certamente ottenute a seguito anche dell'applicazione della recente
legge approvata da questo Consiglio ad aprile, la n. 21/2008, che
riguarda il rendimento energetico degli edifici. Ad oggi la
quantificazione di questa riduzione è ancora troppo incerta, ma
sarà possibile prevedere questa stima non appena disponibili alcuni
elementi e informazioni aggiuntive. Si osserva poi che c'è
un'ulteriore - ancorché forse percentualmente un po' modesta -
riduzione delle emissioni di CO2 che è stimata nell'ordine dell'1%,
però riferita al 2004 e ottenuta in tre anni, che deriva dalle
azioni del Piano aria, benché questo strumento sia finalizzato alla
riduzione delle emissioni di concentrazioni in atmosfera di altri
inquinanti, tutti quelli che sono normati per la qualità dell'aria
in ambiente di vita. Qui forse vale la pena di ricordare come
l'inquinamento atmosferico sia, da un punto di vista fisico e
normativo, trattato in due ambiti distinti: da un lato, c'è la
qualità dell'aria in ambiente di vita, cioè nell'aria in cui
viviamo, ed è qui che si inserisce il Piano aria. È chiaro che
riducendo inquinanti dovuti alla combustione di combustibili
fossili complessivamente si ottiene anche una riduzione di CO2;
però questo va distinto dalle azioni che riguardano le emissioni di
gas clima-alteranti, che sono 4 fra cui la CO2, che invece sono
quei gas che intervengono a scala globale, tanto che la CO2 non è
normata come
standard
di qualità
dell'aria-ambiente, ma solo perché interviene nelle climatiche dei
cambiamenti climatici e quindi a scala globale.
Circa il punto 3, a conclusione quindi di queste
considerazioni, visti gli obiettivi del Piano energetico ambientale
regionale del 2003, valido fino al 2010, si può ipotizzare il
raggiungimento degli obiettivi europei già nella seconda metà del
prossimo decennio. La definizione dei livelli raggiungibili e degli
ulteriori interventi attuabili dovrà essere oggetto della
rielaborazione del piano che è in corso da parte degli uffici
dell'Assessorato competente, ponendo particolare attenzione al
collegamento e all'integrazione con tutti gli altri strumenti di
pianificazione territoriale.
Président
- La parole au Conseiller Bertin.
Bertin (VdAV-R)
- Ringrazio l'Assessore per la risposta.
Mi auguro che nella rielaborazione del Piano energetico si vada in
questa direzione, si vada in modo convinto e ancora più veloce, non
solo per la responsabilità che abbiamo rispetto al nostro
territorio e rispetto al pianeta, ma perché credo che tutto sommato
ci convenga. Forse è meglio investire in questo tipo di promozione
anche come ricadute turistiche, piuttosto che certe campagne che
poi vengono ritirate dall'Amministrazione regionale!
