Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1562 del 9 novembre 1990 - Resoconto
OGGETTO N. 1562/IX - Ordine dei lavori.
Presidente - Colleghi Consiglieri, c’è una
risoluzione che riguarda i metalmeccanici; se c’è
unanimità manifesta, credo che possa essere posta in votazione.
Ha chiesto di parlare il Consigliere Viérin, ne ha facoltà.
Viérin (UV) -
Nous avons aujourd’hui à
quinze heures, en tant que Chefs de Groupe, rencontré les
représentants des Organisations Syndicales et des travailleurs. Les
Chefs de Groupe qui étaient présents, DC, PCI, MAV et UV, ont dit
aux travailleurs que nous étions d’accord pour leur
attribuer une subvention extraordinaire. C’est ce
que nous demandons par cette résolution, sans même la discuter si
ceux qui étaient là confirment leurs propos.
Si par contre encore une fois, face aux travailleurs on dit une
chose et ici on change d’avis, alors
j’avoue ne plus avoir confiance du tout.
Presidente
- Ha chiesto di parlare il Consigliere
Bajocco, ne ha facoltà.
Bajocco (PCI) -
Come diceva il Consigliere Viérin, oggi
alle ore quindici i Capigruppo si sono riuniti ed hanno ricevuto
una delegazione di lavoratori dell’IVAT. Nella
discussione abbiamo informato i lavoratori che la Giunta aveva
presentato la legge per una spesa di 540 milioni: 40 milioni che
dovevano servire per sanare il bilancio 1990, 500 milioni nel
rispetto della legge del 1985.
Ci sono state certe preoccupazioni perché la legge ha un suo
iter da percorrere, e ci vorranno circa due mesi prima che questa
diventi legge ufficiale.
Da parte dell’IVAT, almeno a quanto abbiamo
sentito da parte dei lavoratori, mancano 40 milioni per poter
pagare i lavoratori. Questi hanno ricevuto una lettera da parte del
Presidente dell’IVAT che entro il 20 novembre
saranno licenziati. E allora, per questa parola, licenziati, su cui
non siamo d’accordo, abbiamo deciso che avremmo dato
informazione alla Giunta stessa di vedere il provvedimento. Sono di
questo avviso: se lunedì mattina c’è il Consiglio di
amministrazione dell’IVAT e il Presidente ritira le
lettera, mi va bene, possiamo andare avanti con
l’iter della legge; se invece questo non si
verifica, il giorno dopo invito la Giunta a fare una delibera e a
stanziare i 40 milioni perché questi lavoratori non siano
licenziati e perché venga immediatamente inviata la lettera di
revoca dei licenziamenti.
Presidente
- Allora si passa alla discussione della
risoluzione sull’IVAT.
***
