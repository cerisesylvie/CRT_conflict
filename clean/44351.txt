Classificazione
AGRICOLTURA



Oggetto del Consiglio n. 1395 del 23 marzo 2022 - Resoconto
OGGETTO N. 1395/XVI - Interpellanza: "Interlocuzioni con il
Governo nazionale per l'avvio di iniziative volte a contenere
l'impatto del "caro cereali"".
Bertin (Presidente) -
Punto n. 18. Per l'illustrazione,
ha chiesto la parola il consigliere Planaz.
Planaz (LEGA VDA) -
Cito un articolo del "Nuovo
informatore agricolo": "Il nuovo agricoltore. La carestia è dietro
un angolo, occorre un nuovo piano agricolo". Con queste parole si
dà una panoramica nell'ambito agricolo di quale sia la situazione
attuale. Tengo a precisare che parliamo esclusivamente di materie
destinate all'uso per il settore zootecnico e non a uso alimentare,
per non creare allarmismi che abbiamo già visto le conseguenze già
nella pandemia dove la gente poi si reca nei supermercati per fare
approvvigionamenti di alimenti. Non è questo l'obiettivo di
quest'interpellanza, al momento non c'è questo tipo di crisi. Il
tipo di crisi si può andare poi a verificare se non si attuano
delle misure che vadano a prevenire questo periodo dovuto a
ulteriori cause che hanno portato a questo giornalista, Roberto
Bertolini, a fare quest'articolo e a dare una panoramica di questa
situazione. Scrive: "chi avrebbe immaginato che in pochi giorni il
mondo e i suoi equilibri economici e sociali si sarebbero
sconvolti, peraltro tutto ciò è avvenuto proprio nel momento in cui
l'Europa è l'Italia stanno varando una nuova PAC all'insegna di
obiettivi che mettono al centro del sistema agroalimentare
pressanti impegni per gli agricoltori a favore della sostenibilità
ambientale.
Qui una piccola premessa: visto che stamattina abbiamo avuto
occasione di assistere a un lungo dibattito per quanto concerne
l'Unione europea, delle agevolazioni che possiamo avere dal bene di
avere un mercato comune che regoli anche in questo caso tutte le
materie prime necessarie per produrre beni alimentari di prima
necessità, abbiamo passato anni a formulare una politica agricola
comune che adesso in quindici giorni abbiamo visto completamente
sconvolgere a seguito di queste cose che stanno accadendo in breve
termine, perché se qualcuno segue attentamente... io penso che non
tutti lo facciano perché, finché, per fortuna, si hanno gli
scaffali dei supermercati pieni, i prezzi abbastanza non altissimi
che sono a disposizione di tutti, questo non si manifesta, poi è
arrivata la pandemia, ha accelerato questo corso di carenza di
materie prime e a seguito anche di cereali e quant'altro, anche le
industrie di fertilizzanti e quant'altro... si è arrivati oggi con
questo conflitto, che nel giro di poco tempo ha creato questa
crisi, che adesso va a impattare
in primis
drasticamente sul
settore zootecnico, perché la carenza di cereali e materie prime
per uso zootecnico va a rallentare la produzione di carne e latte,
oggi non si verificherà immediatamente ma si protrarrà nel tempo,
perché gli aumenti dei costi di produzione che si avranno in questo
periodo andranno ad allentare tale tipo di produzioni e
prossimamente potremo trovarci in una condizione come quella che
sta accadendo adesso con i cereali negli stoccaggi di carne e di
latte. Non è causa di nessuno di quest'Aula se siamo in questa
situazione, è una causa generale dei mercati nazionali, il blocco
dalla Russia e dall'Ucraina di queste materie prime ha bloccato
anche altre Nazioni, come abbiamo visto, le esportazioni di cereali
dall'Ungheria e anche dall'Argentina, perché diamo sempre la colpa
ai Paesi dell'Est ma anche l'Argentina ha detto: "mi prendo le mie
precauzioni" e ha bloccato l'esportazione di soia e oli, infatti
abbiamo anche visto che l'olio a uso alimentare è raddoppiato da
una settimana all'altra, come vi è stato l'aumento del mais e del
grano in pochi giorni dal 20 al 30 percento.
Si aggiunge poi anche in questo periodo di incertezza la
siccità, che ci portiamo avanti da 2-3 mesi e che non aiuta in
questo periodo dove vi è il bisogno di avere una produzione più
elevata. Si è accennato a livello europeo - che ha recepito in
fretta la questione di questa carenza di materie prime in tutta
Europa, soprattutto noi in Italia che abbiamo un fabbisogno più del
50 percento e importiamo materie prime da altri Paesi - di far sì
di agevolare delle coltivazioni che prima nelle politiche agricole
del passato forse erano un pochettino disincentivanti a causa forse
di una sovrapproduzione in base a molte materie prime tipo mais,
grano e, come abbiamo visto in passato, le quote latte, però in
questo breve periodo abbiamo proprio visto che questo scenario è
cambiato drasticamente, che dalla sovrapproduzione abbiamo carenza
di materie prime ed è per questo che ho presentato quest'iniziativa
interpellando l'Assessore: "se siano state condotte iniziative per
comprendere l'effettivo impatto che il caro cereali avrà sulle
aziende agricole valdostane con il coinvolgimento delle
associazioni di categoria e le principali realtà produttive
regionali".
Il secondo quesito è: "se vi siano state o si intendano avviare
al più presto delle interlocuzioni con il Governo nazionale o altre
sue rappresentanze, nonché con i nostri Parlamentari, al fine di
comprendere quali iniziative si intendono promuovere per far fronte
all'aumento dei costi delle materie prime in agricoltura". Visto
che ho ancora il tempo, faccio un'ulteriore riflessione:
praticamente tutto questo in una Regione come la nostra qualcuno
può dire che ha poco significato perché non siamo una Regione con
delle superfici coltivate a seminativi e non vediamo qual è il
problema, ma è appunto per questo che la nostra Regione necessita
di materie prime importanti per la produzione dei nostri prodotti,
in questo caso nella zootecnia di latte destinato alla produzione
di una DOP importante ma anche per molti altri lavorati, la qualità
del prodotto è importantissima, perché in molte altre Regioni molte
associazioni di categoria, consorzi e quant'altro si sono mossi
nella direzione di andare ad abbattere i costi su materie prime di
seconda classe, ma non è che siano tipo la crusca e il cruschello,
che sono gli avanzi di lavorazione del grano tenero e del grano
duro per andare ad alimentare il comparto zootecnico, nel nostro
caso il nostro disciplinare ci tiene molto rigidi e molto vincolati
da queste materie prime, ne cito una a caso: la soia non OGM, e fa
sì che potrebbe avere delle ricadute ancora più pesanti già a
fronte di una crisi pregressa ma che potrebbe ancora protrarsi e
creare dei danni ancora maggiori alle aziende che in questo momento
tra il costo dell'energia che è aumentato e quant'altro si
troveranno nelle condizioni, se non si farà qualcosa per andare ad
attutire questo colpo, di abbattere gli animali e, di conseguenza,
trovarsi in un periodo futuro con una mancata produzione. Si
abbasseranno tutte le produzioni, il comparto subirà delle perdite
anche in termini occupazionali perché, bisogna dirlo, non di tanto
però un pochettino anche questo settore dà il suo contributo anche
sull'occupazione. Oggi si può ancora fare qualcosa, garantire una
produzione, ma bisogna fare in fretta.
Presidente -
Risponde l'assessore Sapinet.
Sapinet (UV) -
Innanzitutto ringrazio i colleghi della
Lega per quest'interpellanza, non è un ringraziamento di
circostanza ma perché è sicuramente corretto e interessante portare
a conoscenza di tutto il Consiglio questa situazione e questo
momento delicato. Ringrazio anche il collega Planaz per i confronti
che abbiamo avuto nei giorni scorsi molto costruttivi, informali,
ma estremamente produttivi. Le darò una prima parte di alcuni dati
che sicuramente lei, in quanto anche imprenditore agricolo, conosce
bene ma che sicuramente saranno interessanti anche per i colleghi,
dopodiché risponderò ai suoi due quesiti, abbiamo anche degli
aggiornamenti proprio odierni direttamente dall'Unione europea.
Come ha detto correttamente, purtroppo, ahimè, il comparto
agricolo intravedeva alcuni primi segnali di ripresa dopo l'ondata
pandemica, ma si è trovato improvvisamente a fare i conti con una
crisi generalizzata dovuta all'incremento dei costi di produzione,
principalmente collegato all'aumento dei costi energetici e ai
costi delle materie prime, il tutto poi aggravato dal conflitto tra
Russia e Ucraina. Come se non bastasse, ecco che anche il clima e
il meteo, questa siccità stanno peggiorando ulteriormente la
situazione. Il blocco delle esportazioni di fertilizzanti e di
cereali da parte di Russia, Ungheria e Bulgaria, i mancati raccolti
in Ucraina rischiano veramente di determinare una vera e propria
crisi su tutto il settore agroalimentare. L'Ucraina - ricordo - è
il quarto produttore al mondo di cereali, un importante fornitore
per l'Italia di mais, soia e grano. Mais e soia, che sono presenti,
come ha ricordato anche lei, in tutte le razioni zootecniche per
bovini da latte e da carne. La zootecnia valdostana, dal punto di
vista di approvvigionamento dei mangimi, dipende totalmente da
produzioni extra regionali, zootecnia che sta risentendo,
probabilmente in misura maggiore di altre Regioni, degli effetti di
questo caro cereali.
Come Assessorato, ci siamo mossi immediatamente, ci siamo
attivati cercando innanzitutto di reperire i dati, l'azione è in
corso. Abbiamo in una prima fase chiesto all'Institut agricole
régional di fare alcune valutazioni in merito ai primi maggiori
costi che le aziende zootecniche devono sostenere nei propri
allevamenti. Da una prima analisi, andando a osservare le
oscillazioni del prezzo del mercato dei concentrati e dei foraggi
utilizzati come base foraggiera della razione, raffrontando i
costi, dunque un confronto tra dicembre 2021 e marzo 2022, emerge
che il costo medio di alimentazione di una bovina da latte in Valle
ad alta produttività rileva un incremento di costo pari a 0,7 euro,
IVA esclusa al giorno, mentre in caso di bovini a produzioni più
esigue l'aumento giornaliero del costo si attesta intorno ai 0,61
euro IVA esclusa. Per rendere l'idea, una stalla con una trentina
di vacche in produzione ha un aumento del costo di alimentazione
delle bovine pari a circa 630 euro al mese - questi sono dati che
ci ha fornito l'Institut agricole régional - da 3.600 euro a 4.230
euro al mese. Questo calcolo va detto, ma lo aveva ricordato, tiene
conto solo dell'aumento del costo delle materie prime e non del
caro energia, che ovviamente, come le altre imprese e come ha
giustamente ricordato anche il collega Bertschy, sta colpendo tutti
i comparti, compreso quello agricolo.
In merito a questi dati forniti, e per i quali colgo anche
l'occasione per ringraziare l'Institut agricole per la
collaborazione in questa fase ma per tutta l'attività con il quale
portiamo avanti durante tutto l'anno... ci stiamo confrontando con
le principali associazioni di categoria per valutare anche
un'eventuale misura di intervento. Sarà sicuramente fondamentale e
necessario valutare quali determinazioni saranno prese a livello di
Governo nazionale, un Governo che, come Regioni, stiamo
sollecitando e a cui le Regioni chiedono una condivisione con la
Conferenza Stato-Regioni, in particolare con la Commissione delle
politiche agricole che ha recentemente incontrato il ministro
Patuanelli. A questo proposito, in sede di Conferenza delle
Regioni, è stato approvato un primo documento che propone
l'adozione di misure urgenti per il settore agricolo a seguito
della crisi dell'Ucraina. Tra le varie proposte riporto per
conoscenza alcune delle più importanti: revisione della PAC 2022 e
del PSN 2023-2027 con un posticipo al 2024 della sua entrata in
vigore; proroga del quadro temporaneo per le misure di aiuto
Covid-19 a tutto il 2023, con un conseguente e proporzionale
incremento del relativo budget e definizione di un nuovo quadro
temporaneo specifico per quest'emergenza, che tenga in debita
considerazione anche il settore agricolo e agroalimentare; sblocco
di tutti i pagamenti a favore degli agricoltori arretrati sospesi
presso l'Amministrazione: ad esempio, i pagamenti a misura
superficie del 2019, 2020 e 2021 e comunque di tutte le domande
cosiddette "domande" delle campagne pregresse; anticipazione
strutturale dell'erogazione della domanda unica; attivazione di
specifiche misure nazionali di sostegno diretto, sul modello della
misura 21 del PSR a favore degli agriturismi; accesso al credito
agevolato da parte delle imprese tramite ISMEA. La Conferenza delle
Regioni ha anche chiesto di rivedere gli interventi previsti dal
PNRR: ad esempio, orientando le misure di sostegno ai contratti di
filiera nei confronti dei settori maggiormente colpiti dalla
crisi.
Le proposte sono tante e, come Assessorato, sicuramente
monitoreremo l'evoluzione normative nelle sedi opportune anche con
il supporto dei nostri Parlamentari. Potremmo anche valutare una
misura di sostegno diretta, misura sulla quale ci stiamo
confrontando proprio in questi giorni con le associazioni di
categoria, è di ieri l'ultima riunione e nei prossimi giorni ve ne
saranno altre. In ogni caso, anche in considerazione di una
disponibilità di risorse che comunque va ricordato non potrà essere
quella messa in campo per la pandemia, occorre che le decisioni
debbano tener conto: di essere un vero sostegno alle aziende e di
non favorire speculazioni e distorsioni del mercato; di essere,
come detto, concordate con il Governo Draghi in modo da mirare le
azioni regionali alle imprese più localmente colpite in
considerazione delle peculiarità del territorio. Va detto che è
solo di due giorni fa il decreto-legge del 21 marzo 2022: "Misure
urgenti per contrastare gli effetti economici e umanitari della
crisi ucraina". Dobbiamo ora fare anche qui delle verifiche se
questo decreto sarà in grado di dare una prima risposta
all'economia e quali ricadute dirette e indirette si avranno. Oggi
poi a Bruxelles si è svolto il Consiglio dell'Unione europea
Agricoltura per analizzare la situazione del mercato agroalimentare
a seguito del conflitto in corso e l'individuazione di misure volte
a garantire la sicurezza alimentare dell'Unione europea
all'indomani della crisi. Il ministro delle politiche agricole
Stefano Patuanelli nel corso del dibattito ha sottolineato la
necessità di procedere con le misure di cui abbiamo parlato poco
fa. Varie interlocuzioni quindi sono in corso sia a livello
regionale che a livello nazionale. La CPA è convocata per domani
pomeriggio e probabilmente ci ritroveremo in presenza anche la
prossima settimana. Nei prossimi giorni continueranno i confronti
su queste tematiche, in particolar modo con il senatore Lanièce che
la prossima settimana, come abbiamo definito anche ieri in III
Commissione, avremo la possibilità di approfondire ulteriormente
gli argomenti con dati aggiornati che vi forniremo appena saranno
in nostro possesso.
Presidente -
Per la replica, ha chiesto la parola il
consigliere Planaz.
Planaz (LEGA VDA) -
Grazie Assessore per l'illustrazione.
Avevo già preso atto delle iniziative sia dal Governo nazionale che
anche dalla Commissione europea perché oggi la tematica, anche se,
pur come ho detto prima non di primo impatto sui generi alimentari
di prima necessità a uso umano, può ripercuotersi in futuro perché
oggi, avendo una carenza di materie prime ad uso soprattutto
animale, è normale che ci potranno essere dei disagi, perché, come
abbiamo visto in tutti i settori, la carenza di materie prime...
come abbiamo visto, la Cogne ha messo in cassa integrazione del
personale perché era carente di materie prime, in questo caso ci
troviamo in una situazione... faccio un esempio, ne cito una delle
tante, non voglio dimenticare nessuno... oggi io penso che tutte le
aziende e tutte le attività soffrano di questi sbalzi dei prezzi e
purtroppo non è facile andare sempre a compensare le perdite nei
guadagni, perché ci sono degli aumenti molto alti.
L'importante di tutte queste cose che ha citato lei... per
quanto riguarda la liquidazione di tutti gli aiuti pregressi,
purtroppo ci sono ancora delle aziende che devono ricevere dei
premi delle annate 2015-2016-2017-2018, bisogna fare in modo che
tutte le aziende - non so in quale modo politicamente essendo
adesso lei Assessore - percepiscano il dovuto, perché è inutile che
poi andiamo a mettere in piedi delle misure se magari l'azienda che
si trova in difficoltà e non è in regola, ad esempio, con i
pagamenti INPS e quant'altro, non può percepire gli aiuti causati
dalla pandemia, dalla guerra e quant'altro... e poi magari deve
ancora percepire degli arretrati, se li percepisce, possiamo
salvare delle aziende. Non è che siamo qua a fare una polemica,
però bisogna fare tutto il possibile - e non sto ad elencare tutto
quello che lei ha elencato - per far sì di salvare più aziende di
modo che meno animali vengano sacrificati, perché, purtroppo, anche
la siccità dell'anno scorso anche in Valle d'Aosta ha creato un
calo di produzione sulle foraggere del 30 percento e non è poco se
poi dobbiamo affacciarsi nel mercato locale vicino, anche qui i
prezzi sono raddoppiati e sa benissimo anche lei che, raddoppiando
i costi di produzione, e il latte ad oggi non ha avuto
quell'aumento di andare a compensare gli aumenti... è giusto far
tutto il possibile affinché le aziende che devono ancora ricevere
gli aiuti degli anni pregressi come il 2020 e il 2021... mi ha
parlato dell'anticipo del premio unico, per carità, va tutto bene
se mettiamo tutto in linea con le condizioni necessarie per far sì
che queste aziende possano continuare a lavorare e superare questo
periodo di crisi. Fortunatamente noi con la nostra formazione
geografica ci avviciniamo al periodo della stagione estiva del
pascolo e della monticazione dove la necessità di materie prime non
è così importante, però per far sì di arrivare in autunno preparati
e forti perché, come vediamo, ci va poco per far sì che tutto
questo mercato cambi completamente da un momento all'altro.
Presidente -
Sospendiamo i lavori per arieggiare i
locali. Riprendiamo tra una decina di minuti.
La seduta è sospesa dalle ore 17:03 alle ore 17:19 e alle ore
17:20 assume la presidenza il vicepresidente Marguerettaz.
