Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 38 del 27 gennaio 1982 - Resoconto
OGGETTO N. 38/VII - COMUNICAZIONI DEL PRESIDENTE DEL
CONSIGLIO.
PRESIDENTE
:
Vi annuncio subito che sono stati
presentati un disegno di legge e due proposte di regolamento:
D.L. n. 340 presentato dalla Giunta regionale in data 21 gennaio
1982, concernente: "Norme per lo smaltimento dei rifiuti solidi
urbani". E' stato assegnato alla II? e alla IV? Commissione.
Proposta di Regolamento n. 16 presentata dalla Giunta regionale
in data 19 gennaio 1982, concernente: "Modifiche al Regolamento
interno per il servizio di economato, demanio e patrimonio". E'
stata assegnata alla I? Commissione.
Proposta di Regolamento n. 17 presentata dalla Giunta regionale
in data 19 gennaio 1982, concernente: "Modifiche al Regolamento
regionale 30 agosto I968 - Regolamento di esecuzione della legge
regionale 2 febbraio I968, n. 1 e successive modificazioni sulla
pensionabilità dell'indennità di lingua francese corrisposta al
personale ispettivo, direttivo ed insegnante delle scuole
elementari della Regione Valle d'Aosta". E' stata assegnata alla V
Commissione. Sono ritornati vistati dal Presidente della
Commissione di Coordinamento:
D.L. n. 330 concernente: "Modifiche ed integrazioni alla legge
31.3.1977, n. 17 concernente la protezione della flora alpina";
D.L. n. 328 concernente: "Delega all'Unità Sanitaria Locale
delle funzioni amministrative relative all'assunzione di personale
addetto a mansioni di cui all'art. 9, 2° comma, del D.P.R. 20
dicembre 1979, n. 761".
Non vi sono disegni di legge non vistati.
Le deliberazioni vistate sono 5.
Non vi sono deliberazioni non vistate.
Le riunioni delle Commissioni sono le seguenti:
- Ufficio di Presidenza: 1
- Ufficio di Presidenza e Conferenza dei Capigruppo in seduta
congiunta: 1
- III ? Commissione - Sviluppo Economico: 1
- Commissione Speciale per gli aiuti alle zone terremotate:
3
- Commissione Speciale per la Casa: 1
- Gruppo di lavoro per le modifiche al Regolamento interno:
1
Altre comunicazioni riguardano l'attività dell'Ufficio di
Presidenza e i messaggi e le comunicazioni pervenute.
In data 19 gennaio 1982 la Presidenza, in ottemperanza ad un
voto del Consiglio ha provveduto a trasmettere la mozione votata
dal Consiglio stesso al Ministro per le Partecipazioni Statali, al
Ministro del Lavoro, alla Direzione FINSIDER, alla Direzione della
SIAS; l'oggetto della mozione trasmessa era quello dell'assunzione
dei corsisti. Inoltre, come previsto al punto 2) della mozione
stessa, la Presidenza del Consiglio ha preso contatto con la
Direzione della SIAS per l'organizzazione dell'incontro prospettato
con i Capigruppo consiliari e l'Azienda. La nuova SIAS si è
riservata di comunicare quanto prima la data di questo possibile
incontro e ha richiesto di poter esaminare meglio la situazione a
livello aziendale. Attendiamo quindi che ci sia questa
comunicazione da parte della SIAS.
In data 20 gennaio 1982 ho ricevuto una delegazione di
giornalisti della redazione valdostana della RAI che mi ha messo al
corrente della situazione venutasi a creare nella locale sede della
RAI stessa a seguito di un provvedimento di trasferimento
effettuato dalla Direzione Aziendale. Tale provvedimento aveva
provocato uno sciopero sindacale del personale giornalistico in
quanto ritenuto lesivo della normale prassi che prevede la
consultazione degli Organi sindacali e comunque dovrebbe escludere
iniziative unilaterali. Nel corso dell'incontro con la delegazione
dei giornalisti della RAI ho avuto modo di esprimere l'accordo mio
personale e di tutti i componenti l'Ufficio di Presidenza; ho fatto
anche in tal senso una dichiarazione e al termine dell'incontro è
stato deciso di inviare dei telegrammi che sottolineassero la
necessità che l'informazione regionale tragga maggiori energie
dalla professionalità locale e riaffermassero questo concetto che
del resto è già stato più volte affermato dal Consiglio regionale
al Direttore Generale, al Direttore della testata per
l'informazione regionale, cioè al Direttore del TG3, e al Direttore
stesso della RAI di Aosta. In data 23 gennaio 1982, il Direttore
della testata per l'informazione generale, Luca Di Schiena, mi
comunicava che una delegazione della Direzione Aziendale RAI sarà
quanto prima ad Aosta per discutere i problemi relativi alla
situazione della sede di Aosta; in tal caso non mancheremo di
sollecitare un incontro anche con la Presidenza del Consiglio per
ribadire quei concetti che sia la Commissione per l'Informazione
sia il Comitato Regionale radiotelevisivo sia il Consiglio nel suo
complesso hanno molte volte sollevato, e cioè la necessità di una
maggiore partecipazione di quelle che sono le energie professionali
locali alla vita della RAI-TV. Il Capo dell'Ispettorato del Lavoro,
Dott. Francesco Cavaliere, ha fatto pervenire un'ampia relazione
sull'attività svolta dall'Ispettorato durante il 1981; non vi è
stata trasmessa in fotocopia, ma chi ne avesse necessità per
consultazioni o per richiamarne dei dati può prenderne visione
presso gli Uffici della Presidenza ed eventualmente richiedere
chiarimenti ai servizi stessi. Come da richiesta di molti
Consiglieri che non fanno parte della Conferenza dei Capigruppo e
che evidentemente non sono tempestivamente informati, a seguito
della Conferenza dei Capigruppo che determina il calendario del
Consiglio, sarà comunicata la data delle prossime adunanze che di
massima la Conferenza dei Capigruppo stabilisce, non solo al
Presidente della Giunta e agli Assessori, ma anche ai colleghi del
Consiglio. Pertanto, vi informo che per il prossimo mese le sedute
sono fissate per l'11 e 12 febbraio per quanto concerne la prima
quindicina, e per il 18 febbraio per quanto concerne la seconda
quindicina.
E' pervenuta dalla Presidenza del Consiglio regionale
dell'Emilia-Romagna la proposta di legge statale adottata dal
Consiglio regionale dell'Emilia-Romagna concernente - ed è un
problema che interessa tutti - l'omogeneizzazione del trattamento
pensionistico e previdenziale del personale delle Regioni, degli
Enti Pubblici infraregionali operanti nelle materie di cui all'art.
117 della Costituzione e degli Enti Locali. Anche questo testo, con
la relativa relazione e lo studio, è stato messo a disposizione dei
Consiglieri e dei Capigruppo che ne vogliano prendere visione.
Si sollecita da parte degli organismi che sono incaricati
dell'organizzazione, l'iscrizione per quanti hanno intenzione di
parteciparvi alle gare di sci che si svolgeranno nell'ultima
settimana del mese di febbraio.
Infine, la Presidenza del Consiglio ha manifestato il cordoglio
della Presidenza stessa e del Consiglio regionale per gli ultimi
fatti di violenza avvenuti nel nostro Paese e per il decesso, negli
scontri a fuoco avvenuti, di rappresentanti delle Forze dell'Ordine
in difesa dell'ordine pubblico e delle istituzioni repubblicane.
Colleghi Consiglieri, queste sono le comunicazioni del Presidente
del Consiglio su cui vi invito a prendere la parola nel caso le
aveste ascoltate e foste in grado di dire quello che ho manifestato
al Consiglio.
Ha chiesto di parlare il Consigliere Minuzzo. Ne ha facoltà.
MINUZZO
(PSDI):
Intervengo per dimostrare che
abbiamo seguito attentamente le Comunicazioni del Presidente del
Consiglio ...
PRESIDENTE
:
E' un "pluralis maiestatis" che mi
commuove!
MINUZZO
(PSDI):
... e per dire che ho apprezzato
in modo particolare il sollecito intervento del Presidente del
Consiglio in merito allo sciopero effettuato dai giornalisti della
sede RAI di Aosta in occasione della sostituzione di un giornalista
presso la stessa sede RAI. Ecco, io ritengo che di questa cosa
debba interessarsi in modo preciso e puntuale anche la Commissione
Speciale per l'Informazione, in quanto ritengo che effettivamente
con quest'ultima azione sia stato dimostrato ancora una volta che
la sede RAI di Aosta per gli organi centrali non è altro che una
sede di parcheggio e di esperienza per i giornalisti che intendono
intraprendere la carriera negli organici della RAI; dopo avere
fatto il tirocinio nella nostra Regione, vengono trasferiti in sedi
a loro più congeniali o più vicine alle loro residenze.
Ritengo che si debba porre fine a questo sistema, e chiedo che
la Commissione Speciale per l'Informazione prenda di punta questo
problema, anche perchè parecchi sono i giornalisti disoccupati
nella nostra Regione e non vediamo perchè si debbano assumere
giornalisti provenienti da fuori della nostra Valle, tenendo conto
che i requisiti e le capacità professionali dei nostri giornalisti
non sono certamente inferiori a quelli dei professionisti di altre
Regioni d'Italia.
Ringraziando il Presidente per il suo sollecito intervento in
quell'occasione, chiedo anche che in occasione della venuta della
Delegazione che sarà qui per ispezionare, per fare un sopralluogo e
per discutere i problemi della sede RAI di Aosta, si possa
combinare un incontro di questa Delegazione se non con l'Ufficio di
Presidenza quanto meno con la Commissione Speciale per
l'Informazione.
PRESIDENTE
:
Altri intendono prendere la parola
sulle comunicazioni del Presidente del Consiglio?
La parola al Consigliere Carlassare.
CARLASSARE
(Dem. Prol.-Nuova Sin.)
Io non intendo
prendere la parola sulle comunicazioni del Presidente del
Consiglio, ma intendo sollevare un problema che riguarda gli
schieramenti politici. Mi pare che stando alle dichiarazioni del
Segretario del Partito Socialista, Pascale, ieri sera stando alla
televisione, stando agli articoli ...
PRESIDENTE
:
Sulle comunicazioni del Presidente del
Consiglio non si può affrontare questo argomento. Ci sono in
proposito delle precise norme: i Gruppi che si dichiarano in una
maggioranza o che prendono posizione lo fanno comunicandolo al
Presidente del Consiglio, il quale ne dà notizia al Consiglio e su
tali comunicazioni si discute. Quindi, Consigliere Carlassare,
l'iniziativa che le compete è quella di fare un'interpellanza o una
mozione che sarà iscritta al prossimo Consiglio o di aspettare che
altri Gruppi, cioè quelli interessati a pronunciarsi, se lo
ritengono, lo facciano.
CARLASSARE
(Dem.Prol.-Nuova Sin.)
: Va bene.
PRESIDENTE
:
Mi spiace, ma questa è la
procedura.
Ci sono altri che intendono prendere la parola sulle
comunicazioni del Presidente del Consiglio?
Allora, darò una brevissima risposta al Consigliere Minuzzo e in
fondo una comunicazione che può riguardare il Presidente della
Commissione per l'Informazione. Gli Uffici trasmetteranno la
documentazione che è alla Presidenza del Consiglio, è cioè: il
comunicato della Presidenza del Consiglio, il comunicato del
Presidente della Giunta, i testi dei vari telegrammi e delle
risposte che sono pervenute sia dai responsabili sindacali locali
sia da Luca Di Schiena che ha inviato il telegramma cui ho
accennato prima; in questo modo la documentazione non rimarrà solo
all'Ufficio di Presidenza del Consiglio ma sarà anche trasmessa
alla Commissione affinchè - e di questo impegno la Presidenza del
Consiglio - in occasione della visita della Delegazione aziendale
romana ci possa essere un contatto che non sia solo del Presidente
del Consiglio o del Presidente della Giunta, ma il più possibile
allargato all'Ufficio di Presidenza e alla Commissione per
l'Informazione.
Con questo è chiusa la discussione sulle comunicazioni del
Presidente del Consiglio.
Essendo assente il Presidente della Giunta ovviamente non ci
sono comunicazioni del Presidente della Giunta; possiamo quindi
passare alla trattazione dell'oggetto iscritto al n. 3 dell'ordine
del giorno.
