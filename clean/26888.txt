Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 67 del 13 marzo 1972 - Resoconto
OGGETTO N. 67/72 - Legge regionale concernente la proroga al
30 aprile 1972 della autorizzazione all'esercizio provvisorio del
bilancio preventivo della Regione per l'anno 1972.
Chantel (P.S.I.)
- Il bilancio è stato sottoposto al
parere di tutte le Commissioni consiliari; verrà portato al
prossimo Consiglio di fine mese e, pertanto, scadendo l'esercizio
provvisorio per fine mese, se ne chiede ancora un mese di
validità.
Montesano (P.S.D.I.)
- Nessun intervento?
Allora si passa all'esame, articolo per articolo, della legge,
composta da due articoli.
Articolo 1 - Se non vi sono osservazioni lo do per
approvato.
Il Consiglio approva.
Articolo 2 - Il Consiglio approva.
Si passa alla votazione a scrutinio segreto.
Votanti: 28; maggioranza: 15; favorevoli: 22; contrari: 6.
Il Consiglio approva.
Si dovrebbe passare all'oggetto n. 11, che è l'accertamento dei
fatti concernenti la scuola valdostana, in esecuzione della
deliberazione consiliare n. 26 in data 28 gennaio 1972.
La Commissione consiliare della P.I. ha richiesto, ha
sottoscritto di far trattare questo argomento in seduta
segreta.
La richiesta, naturalmente, deve essere accolta dal
Consiglio.
Il Consiglio è d'accordo?
Nessuna osservazione?
Allora l'oggetto n. 11 viene rinviato alla fine della
seduta.
Si passa all'oggetto n. 12.
