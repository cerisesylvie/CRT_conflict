Classificazione
AGRICOLTURA


Resoconto integrale del dibattito dell'aula
Oggetto del Consiglio n. 844 del 23 settembre 1999 - Resoconto
OGGETTO N. 844/XI Determinazione del premio annuo da
corrispondere ai conduttori di aziende agro-silvo-pastorali, anno
1999, in applicazione dell'articolo 15 della legge regionale 6
luglio 1984, n. 30.
Deliberazione Il Consiglio
Richiamato il titolo III "Conservazione
dell’ambiente agricolo-montano" della legge
regionale 6 luglio 1984, n. 30 recante "Interventi regionali in
materia di agricoltura" e successive modificazioni;
Richiamato il punto 1 dell’art. 15 della legge
sopracitata che assegna al Consiglio regionale il compito di
fissare annualmente, con proprio provvedimento, il premio unitario
annuo da corrispondere ai conduttori di aziende
agro-silvo-pastorali;
Richiamato altresì il punto 2 che stabilisce che
"l’importo unitario annuo non può superare quello
massimo fissato dalla Comunità Economica Europea e della normativa
statale in materia di Indennità Compensativa";
Richiamato il capitolo 7 "Indennità compensativa per le zone
agricole svantaggiate" delle disposizioni di attuazione della legge
regionale 14 gennaio 1998, n. 2 "Applicazione in Valle
d’Aosta delle disposizioni comunitarie relative al
miglioramento nell’efficienza delle strutture
agrarie" che fissa in 150 ECU per UBA o per ettaro il premio da
erogare alle aziende aventi diritto;
Atteso che, con l’avvio della terza fase
dell’Unione economica e monetaria, avvenuta il 1°
gennaio 1999, l’Euro ha sostituito a tutti gli
effetti l’unità monetaria europea (Ecu), diventando
la moneta ufficiale di tutti gli stati membri partecipanti (1 Euro=
1 Ecu; art. 2, Reg. (CE) 1103/97);
Atteso che il tasso di conversione è stato fissato pari a 1
Euro= 1936,27 Lire relativo all’anno 1999 è stato
fissato in 1 Ecu = Lire 1936,27= (comunicazione del Ministero per
le Politiche Agricole del 15 febbraio 1999, prot. n. 1080);
Richiamata la deliberazione della Giunta regionale n. 2
dell’11 gennaio 1999 concernente
l’approvazione del bilancio di gestione per
l’anno 1999 e per il triennio 1999/2001, con
attribuzione alle strutture dirigenziali di quote di bilancio e
degli obiettivi gestionali correlati e di disposizioni applicative,
nonché la circolare n. 4 in data 29 gennaio 1999;
Richiamato l’articolo 8 del decreto legislativo
22 aprile 1994, n. 320, come modificato
dall’articolo 1 del decreto legislativo 16 febbraio
1998, n. 44, in ordine alla sottoposizione dell’atto
a controllo;
Visto il parere favorevole rilasciato dal Direttore della
Direzione regolamenti comunitari e sviluppo zootecnico, in vacanza
del posto di capo del servizio interventi comunitari e affari
generali, ai sensi del combinato disposto degli articoli 13, comma
1, lettera e) e 59, comma 2 della legge regionale 23 ottobre 1995,
n. 45, sulla legittimità della presente deliberazione;
Delibera
1) di stabilire l’importo del premio annuo da
corrispondere, per l’annata agraria 1999, ai
conduttori di aziende agro-silvo-pastorali, per un massimo di 3 Ha
di SAU, secondo quanto riportato nella tabella seguente:
Tipo di coltura Importo premio annuo per ettaro
anno 1999
Prato irriguo, Prato asciutto, Prato artificiale, Prato
arborato, Vigneto, Frutteto (fino a 5.000 mq.), Cereali,
Colture intensive diverse, Castagneto e Noceto Lire 275.000
Pascolo fertile per gli agricoltori che mantengono
bovini, equini o ovicaprini Lire 68.000
Pascolo magro per gli agricoltori che mantengono
bovini, equini o ovicaprini Lire 45.000
Frumento Lire --------
Président
Quelqu'un demande la parole? Si personne ne
souhaite intervenir, je soumets au vote le point n° 32:
Conseillers présents: 19
Votants: 17
Pour: 17
Abstentions: 2 (Curtaz, Squarzino Secondina)
Le Conseil approuve.
