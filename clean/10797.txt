Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1790 del 10 gennaio 1991 - Resoconto
OGGETTO N. 1790/IX - Costituzione di una commissione di
studio per la predisposizione di un programma per
l’utilizzazione del Forte di Bard.
(Ritiro di
mozione)
Presidente: Il Consigliere Mafrica ha chiesto di intervenire
sulla mozione presentata dai Consiglieri Mafrica, Bajocco, Chenuil
e Cristina Monami, iscritta al punto 46 dell’ordine
del giorno; ne ha facoltà.
MOZIONE
L’imponente complesso fortilizio di Bard, con i
suoi 16000 metri quadri coperti, la rocca e le testimonianze
storiche, archeologiche e ambientali circostanti rappresentano un
grande patrimonio, la cui salvaguardia e la cui valorizzazione
richiedono l’elaborazione di un programma globale di
recupero e di riuso.
Un tale programma dovrebbe proporre le diverse possibili opzioni
in termini produttivi, sociali, culturali ed ambientali e valutarne
le ricadute sul territorio del fondo valle, precisando per ogni
opzione gli interventi necessari, i tempi di realizzazione ed i
modi di frazionamento.
Un programma siffatto dovrebbe essere messo a punto attraverso
una partecipazione responsabile delle popolazioni interessate.
Condividendo le considerazioni in premessa;
Il Consiglio regionale della Valle d’Aosta
delibera
di impegnare la Giunta regionale a:
1) costituire una Commissione di studio, composta da
rappresentanti della Regione, del Comune di Bard e della Comunità
Montana Monte Rosa, che avvalendosi dell’apporto di
esperti appositamente incaricati, predisponga
nell’arco di sei mesi un programma di massima per
l’utilizzazione del Forte di Bard;
2) sottoporre il programma suddetto all’esame del
Consiglio comunale di Bard, della Comunità Montana Monte Rosa e del
Consiglio regionale della Valle d’Aosta.
Mafrica (PCI):
Questa mozione ha lo scopo di istituire
una Commissione di studio che coinvolga le istituzioni interessate
nella predisposizione di un progetto di riutilizzazione del Forte
di Bard, che ha una storia molto interessante, è collocato in un
ambiente di alto valore e la cui riutilizzazione può essere un
utile strumento per lo sviluppo di quel territorio.
E’ opportuno che questa Commissione di studio
predisponga diverse opzioni di scelta, nelle quali siano precisati
gli interventi previsti, i tempi necessari e gli opportuni
finanziamenti. Questi risultati dovrebbero poi essere sottoposti
all’esame del Consiglio comunale di Bard, della
Comunità montana "Monte Rosa" e del Consiglio regionale della Valle
d’Aosta.
Poiché sappiamo che la proprietà di quella struttura sta per
essere definitivamente ascritta alla Regione, vorremmo che entro
sei mesi, vale a dire in tempi brevi, venissero formulate delle
ipotesi articolate alla cui redazione dovrebbero essere coinvolti
anche il Comune e la Comunità montana, in modo che quando la
Regione disporrà della struttura possa già avere un progetto
abbastanza ben definito.
Siccome mi è stato fatto osservare che era rimasta indeterminata
la composizione della Commissione, mi permetterei di proporre il
seguente emendamento per precisare meglio tale composizione:
"1) Costituire una Commissione di studio - composta
dall’Assessore competente in qualità di Presidente,
da tre Consiglieri regionali designati dalla Conferenza dei
Capigruppo, di cui uno della minoranza, dal Sindaco del Comune di
Bard, dal Presidente della Comunità montana "Monte Rosa" e da due
esperti designati dalla Giunta regionale - che predisponga
nell’arco di sei mesi un programma di massima per
l’utilizzazione del Forte di Bard".
Poiché mi pare che il senso della mozione sia chiaro, anche se
per errore era stato scritto
"frazionamento"
al posto di
"finanziamento",
chiedo che il Consiglio esprima un suo
giudizio in merito.
Presidente:
Ha chiesto la parola il Consigliere Faval; ne
ha facoltà.
Faval (UV):
Je voudrais rappeler au Conseil régional que
les études pour l’utilisation du fort de Bard et de
la zone autour du fort sont déjà à un stade très avancé; des
techniciens se sont penchés sur la question et il existe dans le
bureau de l’assessorat une maquette qui a été
présentée par le professeur Valletti, l’année
passée, et sur laquelle on avait commencé à discuter.
Autour du fort de Bard, je le répète, il existe une situation
très importante et très intéressante et en quelque sorte dégradée
du bourg de Bard. Dans la perspective de
l’utilisation de cet immense immeu-ble il faudrait,
et je crois de façon très utile et rationnelle, pouvoir englober
aussi la partie du bourg de la commune de Bard.
Nous connaissons les difficultés qui d’ailleurs
existent un peu partout chez nous en Vallée d’Aoste,
c’est-à-dire celles de la propriété par rapport aux
différents immeubles qui pourraient être utilisés. Il y a déjà des
indications, des propositions et des suggestions concernant même le
bourg. Donc je crois qu’il est indispensable que
l’on ne fasse pas "tabula rasa" de ce qui a été fait
parce que cela est utile et que l’on doive utiliser
dans ce groupe aussi les techniciens qui ont déjà donné une
contribution très importante et que personnellement
j’estime concrète et valable pour le futur de
l’utilisation de cet immeuble.
A ce propos j’aimerais aussi savoir et
questionner le Président de la Junte pour savoir où
l’on en est avec la propriété, parce
qu’il s’agissait d’une
question qui continuait à être balancée entre le Ministère,
l’Intendenza di Finanza et ainsi de suite. Les
dernières nouvelles que nous avions, étaient que
d’un moment à l’autre devait arriver
la signature pour donner la propriété finalement à
l’Adminis-tration régionale. S’il
peut nous dire à quel point on en est. Merci.
Alors nous proposons en concret de modifier la partie où
l’on dit
"avvalendosi dell’apporto
di esperti appositamente incaricati",
en y ajoutant:
"compresi quelli che nel frattempo avevano già operato in tal
senso".
Presidente:
Il Consigliere proponente Mafrica ha proposto
la sostituzione del primo comma della parte deliberativa. Tenuto
conto che vi si prevedono due esperti, forse bisognerà trovare una
diversa formulazione
Ha chiesto la parola l’Assessore al Turismo,
Urbanistica e Beni culturali, Pascale; ne ha facoltà.
Pascale (PSI):
Per quanto riguarda la proprietà del Forte
di Bard, ribadisco quanto è già stato detto dal Presidente della
Giunta in altra occasione, cioè che ci era stato assicurato che il
decreto di trasferimento della proprietà era alla registrazione
della Corte dei Conti e che comunque il passaggio di proprietà non
dovrebbe tardare più molto.
Confermo, come già detto dal Consigliere Faval, che sulla
destinazione del Forte di Bard, comprensiva anche di tutti i
problemi riguardanti il Borgo, esiste presso
l’assessorato uno studio di fattibilità
dell’architetto Valletti di Torino, che però non è
mai stato approvato né dal Consiglio regionale, né dagli enti
locali interessati. Si tratta di uno studio sul quale può aprirsi
il confronto tra l’Amministrazione regionale e gli
enti locali interessati. Ciò può essere fatto
nell’ambito della Commissione proposta dal Gruppo
del PCI e che, così come viene presentata
nell’emendamento, sembra comprendere e rappresentare
tutti.
Credo che il primo compito della Commissione potrebbe essere
quello di approfondire lo studio dell’architetto
Valletti, anche se poi dovesse ritenere opportuno esaminare altre
proposte. Nulla vieta tuttavia che la Giunta, che dovrà designare i
due membri esperti della Commissione, possa designare anche
l’architetto Valletti. Comunque non mi pronuncio in
merito, perché la designazione sarà fatta successivamente dalla
Giunta.
Aggiungo che noi accettiamo il testo emendato della mozione.
Presidente:
Ha chiesto la parola il Consigliere Faval; ne
ha facoltà.
Faval (UV):
Nous remercions l’Assesseur
pour ce qu’il vient de dire. Nous ne voulons pas
faire la guerre sur le nom de Monsieur Valletti, mais il y a une
raison très simple qui nous semble logique. Puisque Monsieur
Valletti a travaillé pendant longtemps à cette étude, il a sûrement
des propo-sitions intéressantes pour la discussion successive. Nous
croyons qu’il est indispensable de demander à
Monsieur Valletti de continuer son activité, vu entre autres que je
crois, "ad adiuvandum", pouvoir dire ici que Monsieur Valletti
appartient à une aire politique qui n’est absolument
pas proche de celle de l’Union Valdôtaine et donc
même au point de vue idéologique il pourrait représenter un élément
utile pour cette nouvelle majorité.
Nous le proposons uniquement dans le sens d’une
logique de continuité d’un travail que
l’Assesseur même a reconnu comme très important et
valable. On ne peut pas tourner la page et tout recommencer, comme
on est en train de faire au Ministère où l’on a
repris la question de la propriété.
Nous voudrions avoir l’assurance que ce sera
Monsieur Valletti à continuer ce travail, avec
d’autres - sur cela on ne discute pas -, mais
qu’au moins Valletti soit concerné.
Presidente:
Ha chiesto la parola il Consigliere
Riccarand; ne ha facoltà.
Riccarand (VA):
Ho l’impressione che la
Regione non abbia assolutamente ben chiaro che cosa intende fare
rispetto a questo intervento, perché continua a portare avanti
iniziative e proposte che si accavallano, ma non si intrecciano
mai, senza che se ne comprendano le finalità.
Nel 1984 il Consiglio regionale aveva deciso
all’unanimità di bandire un concorso internazionale
di idee per il Forte di Bard, per disporre di una serie di elementi
di giudizio che permettessero di valutare bene come intervenire,
visto che il complesso è molto importante, può accogliere numerose
iniziative e richiederà interventi costosi.
Questa strada indicata dal Consiglio è stata poi abbandonata
dalla Giunta regionale, che ha preferito assegnare un incarico
all’architetto Valletti, il quale ha redatto un
progetto o una bozza di progetto che né il Consiglio né le
Commissioni hanno mai visto. Proprio pochi mesi fa avevo
sollecitato l’Assessore Pascale a svolgere
un’illustrazione nella competente Commissione
consiliare sullo stato dei progetti, chiedendo anche le intenzioni
della Giunta sul Forte di Bard. In quell’occasione
mi era stato detto che si sarebbe dovuto rivedere un
po’ tutto e che comunque si pensava ad un nuovo
concorso di idee.
Adesso vedo, invece, che viene proposta una Commissione di
studio composta contemporaneamente da politici e tecnici. A me
sembra che questa soluzione sia abbastanza discutibile, perché non
capisco come possa funzionare una Commissione così congegnata se
non può operare su delle proposte già ben definite. La soluzione
migliore sarebbe che la Commissione, composta anche di politici,
potesse lavorare su una serie di progetti o almeno su di un
progetto, altrimenti ho l’impressione che si lavori
nel vuoto.
Vorrei proprio capire quali sono le intenzioni della Giunta
rispetto a tutte le ipotesi che vengono formulate, ma che poi non
mi sembrano avere un momento di sintesi.
Manifesto alcune perplessità su questo tipo di Commissione, che
non mi sembra lo strumento più efficace. Comunque, se si vuole
percorrere questa strada, si provi. Ritengo però opportuno che il
Consiglio regionale sia comunque investito della questione, per cui
propongo di aggiungere alla deliberazione un punto per chiedere che
sia sottoposto quanto prima all’esame della
competente Commissione consiliare lo stato delle ricerche, degli
studi e dei progetti, in modo che il Consiglio, tramite la sua
Commissione e la partecipazione di tutti quelli che vorranno
presenziare ai suoi lavori, conosca quantomeno lo stato
dell’elaborazione sino ad oggi e come si intende
andare avanti.
A mio avviso, anche la Commissione che si vuole creare dovrebbe
lavorare mantenendo una certa connessione o comunque un rapporto
con la Commissione consiliare competente, in modo che
l’elaborazione proceda di pari passo e le
informazioni riguardino tutto il Consiglio, che non deve trovarsi
alla fine a dover approvare un pacco già confezionato.
Propongo quindi di aggiungere alla mozione un ulteriore punto
che dice:
"Impegna la Giunta.... a sottoporre
all’esame della competente Commissione consiliare
gli studi ed i progetti finora redatti e a tenere costantemente
informata la Commissione dell’elaborazione del
programma".
Presidente:
Ha chiesto la parola il Consigliere Lanivi;
ne ha facoltà.
Lanivi (ADP):
Trovandomi quasi totalmente
d’accordo con quanto è stato detto dal Consigliere
Riccarand, suggerirei ai proponenti di ritirare la mozione, non in
maniera definitiva, ma solo affinché la stessa possa tener conto
anche della discussione di questa sera. Cerco di illustrare i
motivi di questa richiesta, che non ha alcun fine polemico, ma
intende solo concorrere in modo costruttivo
all’elaborazione di idee.
Il Forte di Bard è sicuramente una delle cose più interessanti
che abbiamo in Valle d’Aosta ed offre uno degli
impatti più forti sia a chi entra in Valle, sia a chi ne esce.
Basti ricordare quel rettilineo di oltre un chilometro che per un
bel po’ di tempo esibisce
all’attenzione della gente
l’imponente visione del Forte.
A prescindere dalla questione della proprietà, di cui non
conosco con esattezza l’iter procedurale, credo che
le soluzioni possano essere due: se
l’Amministrazione ha già un’idea di
ciò che vuole fare, ha semplicemente il compito di individuare un
tecnico che riesca a tradurre in disegno l’idea o la
scelta che essa ha in testa, cosa però di cui dubito; ma se
l’Amministrazione non ha alcuna idea precisa o non
ha assunto alcuna decisione sulla possibile destinazione del Forte
di Bard, deve cercare contributi qualificati nella dimensione più
idonea, che a me pare quella internazionale, che suggeriscano delle
ipotesi di utilizzazione di quella forte presenza, per trasformarla
in un qualcosa che abbia rilievo non solo
nell’ambito locale, ma anche oltre.
Ciò che mi spaventa non è tanto l’assenza di una
decisione, ma il fatto che la si voglia prendere pensando di dover
fare in fretta: questo è il modo peggiore di operare.
Mi sta bene invece la Commissione, se la Regione va alla ricerca
di contributi qualificati in campo internazionale, per avere delle
idee su cui successivamente il Consiglio regionale, le
Amministrazioni comunali e le Comunità montane siano chiamate ad
operare una scelta più confacente ai loro desideri.
Condivido in pieno tuttavia le considerazioni del Consigliere
Riccarand sull’inopportunità della commistione tra
politici e tecnici scelti dai politici, perché, così facendo, non
si procede secondo una metodologia corretta alla ricerca di idee o
proposte sulle quali l’Amministrazione o le
amministrazioni possano poi operare una scelta.
Partendo quindi dall’ipotesi che non esista una
scelta precisa, la scaletta che io propongo è la seguente: bandire
innanzitutto un concorso di idee di livello internazionale,
nominare successivamente una commissione che valuti, selezioni e,
se esiste una proposta convincente, faccia una proposta coerente.
In questo momento, però, non mi sento di votare una commissione del
genere, per cui pregherei i proponenti della mozione di ritirarla
per riproporla in termini che tengano conto di quanto è emerso
questa sera. Faccio queste considerazioni tenendo ben presente il
valore del Forte di Bard, per cui niente può essere giustificato
con le ragioni della fretta. Il discorso è diverso: qui dobbiamo
fare bene, non in fretta.
Presidente:
Il Consigliere Lanivi propone di soprassedere
alla discussione della mozione, per consentire un esame più
generale.
Ha chiesto la parola il Consigliere Mafrica; ne ha facoltà.
Mafrica (PCI):
La mozione aveva un duplice scopo: da una
parte, fare uscire dai cassetti i progetti esistenti, aggiungendone
eventualmente degli altri e, dall’altra, coinvolgere
nelle proposte da fare o nella discussione delle proposte esistenti
anche il Comune e la Comunità montana. Questi sono i due scopi che
noi ci proponevamo di raggiungere; non ce ne sono altri.
Visto che in questa materia non abbiamo idee preconcette, ci è
sembrato utile rimettere in moto la situazione anche con la
partecipazione del Consiglio regionale.
Poiché oggi siamo già quasi al termine dei lavori, credo che
possiamo ritirare la mozione se ci impegniamo a riformulare
assieme, nel prossimo Consiglio, una risoluzione che chiarisca in
quale direzione intendiamo procedere...
Bene, allora ritiriamo la mozione, con l’impegno
di concordare nel prossimo Consiglio una risoluzione
sull’argomento.
Presidente:
La mozione viene ritirata.
Il Consiglio prende atto
***
