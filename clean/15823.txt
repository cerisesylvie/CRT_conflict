Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 2126 del 25 settembre 1996 - Resoconto
SEDUTA ANTIMERIDIANA DEL 26 SETTEMBRE 1996
OGGETTO N. 2126/X Approvazione della vendita di una porzione di
terreno di proprietà regionale sito in comune di La Thuile,
località Pera Carrà, ai signori Gambaro Gilberto e Gusmaroli
Giovanna, costituzione di servitù a carico della restante proprietà
regionale e regolarizzazione occupazione pregressa. Introito di
somma.
Deliberazione Il Consiglio
Premesso:
- che la Regione è proprietaria di una vasta area di terreno
sita in Comune di La Thuile, località Pera Carrà, acquistata dalla
Società "DELTASIDER S.p.A." con atto Rep. 58537/15065 del 15 marzo
1985, registrato ad Aosta il 2 aprile 1985 al n. 754 e trascritto
ad Aosta il 20 novembre 1985, casella 7272 articolo 5919;
- che all'interno di detta area figura un fabbricato di
proprietà dei Signori Gambaro Gilberto e Gusmaroli Giovanna,
distinto al N.C.T. al F. 22 n. 146 e al N.C.E.U. al F. 22 n. 146
sub. 2 - 3;
- che, a seguito di sopralluogo effettuato dal Servizio Demanio
e Patrimonio dell'Assessorato del Bilancio e delle Finanze, è
emerso che i Signori Gambaro - Gusmaroli hanno sconfinato sul
terreno di proprietà regionale;
- che i succitati Signori hanno richiesto di sanare gli abusi
provvedendo al pagamento di un indennizzo per l'occupazione
pregressa, all'acquisto dell'area occupata ed alla costituzione di
regolari servitù;
Atteso che il Servizio Demanio e Patrimonio, con relazione
tecnica in data 31 gennaio 1996, ha espresso parere favorevole alla
regolarizzazione degli abusi, determinando le indennità e le
modalità per la sanatoria degli stessi;
Rilevato, in particolare, che si tratta di:
1) vendere la porzione di area di proprietà regionale
occupata;
2) costituire una servitù di passaggio pedonale e carraio,
nonché una servitù di condotte interrate idrica e fognaria;
3) introitare un'indennità per l'occupazione pregressa dell'area
e per l'utilizzo delle servitù sopracitate;
Considerato:
- che il Servizio Affari Generali e Legali della Presidenza
della Giunta, con nota prot. n. 6452/5 in data 4 aprile 1996, ha
comunicato ai Signori Gambaro e Gusmaroli le modalità, i termini e
le condizioni per sanare gli abusi e, in particolare:
Lire 35.600.000= per acquisto area, oltre Lire 200.000/mq. per
ogni metro in eccesso o difetto rispetto ai mq. 178 calcolati
dall'Ufficio Patrimoniale;
Lire 4.700.000= per occupazione pregressa dell'area, oltre Lire
50.000= per ogni mese di occupazione a partire dal 1° febbraio
1996;
Lire 5.800.000= per costituzione servitù di passaggio carraio e
pedonale;
Lire 1.950.000= per indennizzo pregresso servitù di passaggio
carraio e pedonale, oltre Lire 20.000= per ogni mese di occupazione
a partire dal 1° febbraio 1996;
Lire 2.900.000= per costituzione di servitù di condotte
interrate idrica e fognaria;
Lire 1.000.000= per indennizzo pregresso servitù di condotte
interrate idrica e fognaria;
- che con successiva in data 19 aprile 1996 il Signor Gambaro ha
dichiarato di accettare il contenuto della nota sopracitata;
Ritenuto, pertanto, di provvedere all'alienazione dell'area di
cui trattasi, alla costituzione delle servitù sopracitate, nonché
alla determinazione degli indennizzi per gli abusi pregressi;
Atteso che l'Assessore al bilancio e alle finanze, Massimo
Lévêque, ai sensi dell'articolo 22, comma 5, della legge regionale
19 gennaio 1996, n. 1 ha espresso il proprio assenso con nota in
data 12 giugno 1996, prot. n. 12309/5 FIN.;
Visto il parere favorevole di legittimità rilasciato dal
Dirigente del Servizio Affari Generali e Legali della Presidenza
della Giunta regionale, ai sensi dell'articolo 72 della legge
regionale n. 3/1956 e successive modificazioni, e del combinato
disposto degli articoli 13 - comma 1 lett. e) e 59 - comma 2 -
della legge regionale n. 45/1995, sulla presente deliberazione;
Delibera
1) di approvare la vendita a favore dei Signori Gambaro
Gilberto, nato a Milano il 24 maggio 1942 e alla Signora Gusmaroli
Giovanna, nata a Milano il 15 settembre 1941, entrambi residenti in
20125 Milano, Via E. Reguzzoni n. 9, di una porzione di terreno di
proprietà regionale sita in Comune di La Thuile, località Pera
Carrà, distinta in maggior corpo al N.C.T. al F. 22 n. 329, della
superficie di circa mq. 178, il tutto come meglio risulta dalla
planimetria allegata alla presente (Allegato 1), che ne costituisce
parte integrante e sostanziale, per il prezzo di Lire
200.000/mq.;
2) di costituire una servitù di passaggio pedonale e carraio a
carico dell'area di proprietà regionale distinta al N.C.T. al F. 22
n. 329 ed a favore della proprietà dei Signori Gambaro e Gusmaroli,
distinta al N.C.T. al F. 22 n. 146 e al N.C.E.U. al F. 22 n. 146
sub. 2 - 3, lungo il tracciato esistente meglio individuato nella
planimetria allegata alla presente (Allegato 2) che ne costituisce
parte integrante e sostanziale, per il corrispettivo di Lire
5.800.000= (cinquemilioniottocentomila);
3) di costituire una servitù di condotte interrate idrica e
fognaria a carico dell'area di proprietà regionale distinta al
N.C.T. al F. 22 n. 329 ed a favore della proprietà dei Signori
Gambaro e Gusmaroli, distinta al N.C.T. al F. 22 n. 146 e al
N.C.E.U. al F. 22 n. 146 sub. 2 - 3, lungo il tracciato esistente
della servitù di cui al precedente punto 2), per corrispettivo di
Lire 2.900.000= (duemilioninovecentomila);
4) di stabilire i seguenti indennizzi per le occupazioni
pregresse:
- Lire 4.700.000= per l'occupazione dell'area, oltre lire
50.000= per ogni mese di occupazione a partire dal 1° febbraio
1996;
- Lire 1.950.000= per la pregressa servitù di passaggio pedonale
e carraio, oltre Lire 20.000= per ogni mese di occupazione a
partire dal 1° febbraio 1996;
- Lire 1.000.000= per le pregresse servitù di condotte interrate
idrica e fognaria;
5) di determinare in lire 400.000= (quattrocentomila)
l'indennizzo forfettario da corrispondere alla Regione per ogni
pozzetto di ispezione che dovesse rendersi necessario per la
costituzione delle servitù di cui al precedente punto 3), da
realizzare sul terreno di proprietà regionale;
6) di onerare i Signori Gambaro e Gusmaroli:
- delle spese per la realizzazione delle servitù di condotte
interrate idrica e fognaria e relative spese di manutenzione
ordinaria e straordinaria;
- delle spese di manutenzione ordinaria e straordinaria,
compreso lo sgombero neve, dell'area gravata da servitù di
passaggio;
- delle spese per il frazionamento catastale dell'area da cedere
in proprietà;
- delle spese per la realizzazione delle opere necessarie per la
costituzione delle servitù di condotte interrate idrica e fognaria,
previa predisposizione di un progetto in scala idonea relativo
all'intervento da eseguirsi con indicazione delle caratteristiche
tecniche, dimensioni delle tubazioni e localizzazione di eventuali
pozzetti, da sottoporre a preventivo visto del Servizio Demanio e
Patrimonio dell'Assessorato del Bilancio e delle Finanze;
7) di introitare la somma presunta complessiva di Lire
52.300.000= (cinquantaduemilionitrecentomila) ai seguenti capitoli
della parte entrata del bilancio di previsione della Regione per
l'anno 1996:
- Lire 44.300.000= al capitolo 10200 ("Provento vendita di beni
immobili");
- Lire 8.000.000= al capitolo 8600 ("Canoni di locazione di
terreni e fabbricati");
8) di onerare la parte acquirente di tutte le spese di
stipulazione, registrazione e trascrizione dell'atto conseguente al
presente provvedimento e di ogni altra spesa accessoria, ad
esclusione dell'imposta INVIM che rimane a carico per legge della
Regione venditrice;
9) di delegare alla Giunta l'adozione di ogni provvedimento di
esecuzione per addivenire alla stipulazione dell'atto notarile in
argomento, per gli eventuali accertamenti circa la consistenza,
l'intestazione catastale e l'esatta superficie degli immobili da
acquisire, nonché per la determinazione dell'esatto importo da
introitare per la sanatoria degli abusi di cui al punto 4) e per la
vendita dell'area di cui al precedente punto 1) sulla base delle
risultanze del tipo di frazionamento in corso di
predisposizione;
10) di conferire al Presidente della Giunta od, eventualmente,
in caso di delega, all'Assessore regionale che interverrà alla
stipulazione dell'atto di cui trattasi, la facoltà di autorizzare
l'inserzione nello stesso delle precisazioni, rettifiche ed
aggiunte che il Notaio riterrà necessarie per il perfezionamento
del rogito;
11) di rinviare ad un successivo provvedimento l'approvazione e
la liquidazione della spesa relativa al pagamento dell'imposta
sull'incremento di valore degli immobili;
12) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d), del decreto legislativo 22
aprile 1994, n. 320.
Planimetria
(... omissis...)
Presidente É aperta la discussione generale. Chi chiede la
parola? Se nessuno chiede la parola, pongo in votazione il punto 29
all'ordine del giorno:
Presenti: 26
Votanti: 23
Favorevoli: 23
Astenuti: 3 (Collé, Marguerettaz e Tibaldi)
Il Consiglio approva
