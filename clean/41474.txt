Classificazione
NOMINE E INCARICHI DI CONSULENZA E SPECIALI
Incarichi di consulenza e speciali



Oggetto del Consiglio n. 596 del 17 aprile 2019 - Resoconto
OGGETTO N. 596/XV - Interrogazione: "Incompatibilità degli
incarichi conferiti al Direttore di AREA VdA".
Rini (Presidente) -
Punto n. 8 all'ordine del giorno. La
parola all'Assessore Viérin per la risposta.
Viérin (AV) -
In merito all'interrogazione della collega
Pulz, che chiede di sapere se i due incarichi - quello di Direttore
e quello nell'ambito del progetto Interreg - sono incompatibili,
vorrei semplicemente ricordare due passaggi. Intanto lo dico ad
onor del vero: è una nomina del Governo precedente, in quanto la
delibera citata da lei è datata 8 ottobre. Fatte le dovute
verifiche, le risponderò sui punti.
La legge regionale n. 22/2010, quella che disciplina
l'organizzazione dell'Amministrazione regionale del comparto unico,
vale anche per AREA, quindi la norma rimanda anche per il contratto
di lavoro del Direttore di AREA, in quanto attiene ai casi di
incompatibilità ed inconferibilità previsti all'articolo 71: "il
dipendente può assumere previa autorizzazione incarichi esterni,
per i quali sia o meno previsto un compenso sotto qualsiasi forma,
purché gli stessi non siano in conflitto con l'attività di lavoro
svolta dal dipendente stesso". Allo stato attuale il Direttore di
AREA ha fatto richiesta di autorizzazione e la stessa è al vaglio
degli uffici.
Si precisa in ogni caso che le attività relative all'incarico
citato riguardante questo progetto Interreg sono compatibili con
l'incarico di Direttore e sono in fase di verifica per quanto
riguarda le altre condizioni previste dal citato articolo, nello
specifico in merito al limite del compenso annuale per l'incarico
extra impiego, che deve essere pari o inferiore al 35 percento del
trattamento economico complessivo, e il tempo dedicato non può
eccedere le 50 giornate calendariali.
Questo per dire che è una questione tecnica che gli uffici
stanno verificando in seguito a questa iniziativa, quindi
verificheranno la questione dell'autorizzazione o meno a svolgere
questo incarico, che è
in itinere
, sapendo che in caso di
incompatibilità c'è la possibilità di rimuoverne eventualmente le
cause.
Présidente -
La parole à la collègue Pulz pour la
réplique.
Pulz (ADU VDA) -
Tengo a precisare che la Direttrice di
AREA VdA, cioè l'agenzia che si occupa di erogare i contributi ad
agricoltori e allevatori, è riconosciuta dagli stessi agricoltori e
allevatori come persona molto competente e pare anche in grado di
sbloccare situazioni - dicono gli allevatori a noi vicini -
incancrenite, che da tempo li allarmavano per via delle difficoltà
incontrate nell'ottenere questi contributi. È una questione
complessa di cui abbiamo peraltro parlato anche nella III
Commissione consiliare permanente - di cui faccio parte - alla
presenza della stessa Direttrice.
Il fatto che la stessa persona abbia anche avuto precedentemente
un incarico per un progetto Interreg ci ha fatti un po'
preoccupare, perché sappiamo bene quanta competenza e dedizione
richieda
in primis
questo suo difficile lavoro di direzione,
tanto che nel contratto del direttore è precisato che si impegna a
prestare la propria attività a stretto contatto con gli Assessori a
tempo pieno e con impegno esclusivo a favore di AREA VdA. Anche le
prestazioni previste dal progetto Interreg che abbiamo letto
sembrano molto impegnative, trattandosi di censimenti
vegetazionali, del ripristino dell'
habitat
all'interno del
Parco Nazionale del Gran Paradiso, con tanto di
report
dettagliati, attività convegnistica di comunicazione, eccetera.
In base alla legge regionale n. 22/2010 che lei ha citato un
attimo fa, l'attività presso il Parco del Gran Paradiso ci sembrava
in conflitto di interesse. Questo ai nostri occhi, ma soprattutto
agli occhi di chi è stato escluso dalla direzione di AREA VdA e che
- penso giustamente - abbia segnalato il caso.
Siamo quindi felici se ci saranno ulteriori verifiche che ci
permettono di dire che non vi è alcuna irregolarità. Forse sono
stata anche influenzata dal fatto che, nel mondo della scuola di
cui ho fatto parte per 29 anni, i progetti finanziati non erano
compatibili con il contratto di lavoro a tempo pieno, ma
evidentemente si tratta di un altro tipo di contratto di lavoro.
Sono comunque contenta di avere messo l'attenzione su tale
questione, perché questo è anche un momento in cui persone molto
preparate, con tanto di laurea,
master
, dottorati e post
dottorati, hanno gravi difficoltà a collocarsi nel mondo del lavoro
e altre persone, invece, vi si collocano con maggiore facilità e
riescono anche - parlo più in generale - a gestire vari incarichi
(tra l'altro incarichi che non sono propriamente sottopagati).
Grazie per le ulteriori verifiche. Ci risentiamo prossimamente.
