Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 881 del 30 novembre 1989 - Resoconto
OGGETTO N. 881/IX - Disegno di legge: "Nuovo sistema
funiviario di trasporto pubblico collettivo regionale di persone e
di merci Chamois -Antey Saint-André".
Bich (Presidente del Consiglio) - Sono stati formulati i pareri
della II Commissione il 23 novembre e della I Commissione il 24
novembre. Si vota quindi il testo concordato dalle Commissioni.
Ha chiesto di parlare l’Assessore
all’Industria, Commercio, Artigianato e Trasporti
Lanivi, ne ha facoltà.
Lanivi
(ADP)
- Non ci sono molte considerazioni da
fare; il contenuto del disegno di legge è molto chiaro. Si tratta
di arrivare a realizzare un nuovo sistema di collegamento
funiviario fra Chamois e il Comune di Antey-Saint-André.
Si ricorda che in questo senso il Comune di Chamois aveva già
deliberato quale suo collegamento con il fondovalle
l’utilizzazione di un sistema ferroviario e non
stradale.
Presidente
- Ha chiesto di parlare il Consigliere
Mafrica, ne ha facoltà.
Mafrica
(PCI)
- Siamo favorevoli a questo disegno
di legge con il quale si utilizzano i cinque miliardi che erano
stati stanziati un anno fa negli allegati del bilancio di
previsione per il 1989.
Ci pare semmai di dover sottolineare un certo ritardo nella
predisposizione del disegno di legge relativo e nel fatto che di
questo rinnovo dell’impianto funiviario di Chamois
non si sia ancora predisposta la progettazione. La scelta che ha
fatto la Giunta è quella di andare ad un appalto-concorso, che
preveda anche la progettazione. E’ una scelta che
oggi diventa indispensabile, ma che probabilmente, se si fosse
proceduto con maggiore tempestività, avrebbe potuto essere
diversa.
Sollecitiamo l’Assessore competente e la Giunta
ad impiegare il minor tempo possibile in questa attività di
ricostruzione dell’impianto funiviario di Chamois,
perchè, come i Consiglieri sanno, esistono problemi irrisolti in
quel Comune che preoccupano la popolazione.
Presidente
- Si passa all’esame
dell’articolato. Do lettura
dell’articolo 1:
Articolo 1
1. La Regione Valle d’Aosta è autorizzata a
finanziare un nuovo collegamento tra il Comune di Chamois e il
fondo valle in Comune di Antey-Saint-André, procedendo alla
realizzazione diretta di un nuovo sistema funiviario destinato al
trasporto pubblico collettivo regionale di persone e di merci.
Presidente
- Pongo in votazione l’articolo
1:
Esito della votazione:
Presenti, votanti e favorevoli: 22
Il Consiglio approva all’unanimità
Presidente
- Do lettura dell’articolo
2:
Articolo 2
1. Ai fini di cui all’articolo 1 viene stanziata
per gli anni 1989, 90, 91 la somma di lire otto miliardi e seicento
milioni, pari al costo di massima previsto per
l’opera in oggetto, ripartita nel modo indicato
all’articolo 4.
Presidente
- Pongo in votazione l’articolo
2:
Esito della votazione:
Presenti, votanti e favorevoli: 22
Il Consiglio approva all’unanimità
Presidente
- Do lettura dell’articolo
3:
Articolo 3
1. La Giunta Regionale è autorizzata ad adottare gli atti
amministrativi e a procedere agli adempimenti tecnici necessari
all’attuazione degli interventi indicati
all’articolo 1, e in particolare a conferire gli
incarichi per studi e progettazioni, ad espletare la gara sulla
base della normativa vigente, nonchè ad aggiudicare le forniture e
i lavori relativi.
Presidente
- Pongo in votazione l’articolo
3:
Esito della votazione:
Presenti, votanti e favorevoli: 22
Il Consiglio approva all’unanimità
Presidente
- Do lettura dell’articolo
4:
Articolo 4
1. L’onere derivante
dall’applicazione della presente legge, valutato in
complessive Lire 8.600.000.000= di cui Lire 5.000.000.000= a carico
dell’anno 1989, Lire 3.600.000.000= a carico
dell’anno 1990, graverà sul capitolo 38094 di nuova
istituzione del bilancio di previsione della Regione per
l’esercizio finanziario 1989 e sul corrispondente
capitolo per i successivi esercizi.
2. Alla copertura dell’onere di cui al precedente
comma si provvede:
a) Per l’anno 1989 mediante riduzione per L.
5.000.000.000= degli stanziamenti iscritti i capitoli 50050 e 50150
così ripartite: L. 700.000.000= sul capitolo 50050 "Fondo globale
per il finanziamento di spese per l’adempimento di
funzioni normali - spese di investimento", a valere
sull’accantonamento previsto
all’allegato n. 8 al bilancio per
l’anno in corso, denominato "Aumento della spesa di
cui alla L.R. 11.11.1974 n.44 e successive modificazioni
concernente contributi per l’esproprio di terreni";
su detto accantonamento risulta così la minor somma di L.
4.000.000.000=.
L. 4.300.000.000= complessive sul cap. 50150 "Fondo globale per
il finanziamento di spese per ulteriori programmi di sviluppo spese
di investimento" a valere sugli accantonamenti previsti
all’allegato n. 8 al bilancio per
l’anno in corso concernenti rispettativamente:
"Applicazione convenzione l’ANAS per
ristrutturazione e adeguamento grande viabilità in Valle
d’Aosta" per L. 2.300.000.000= e "Interventi di
recupero idrogeologico ambientale alle strutture sciistiche" per L.
2.000.000.000=; su detti accantonamenti non risulta più alcuna
somma.
b) Per l’anno 1990 mediante utilizzo per L.
3.600.000.000= delle risorse disponibili iscritte al programma
"2.1.1. Finanza locale" del bilancio pluriennale 1989/1991.
Presidente
- Pongo in votazione l’articolo
4:
Esito della votazione:
Presenti, votanti e favorevoli: 22
Il Consiglio approva all’unanimità
Presidente
- Do lettura dell’articolo
5:
Articolo 5
1. Al bilancio di previsione della Regione per
l’anno 1989 sono apportate le seguenti
variazioni:
Parte spesa
Variazione in diminuzione:
Capitolo 50050 "Fondo globale per il finanziamento di spese per
l’adempimento di funzioni normali (spese di
investimento)"
L. 700.000.000=
Capitolo 50150 "Fondo globale per il finanziamento di spese per
ulteriori programmi di sviluppo (spese di investimento)"
L.4.300.000.000
?????????
TOTALE L. 5.000.000.000=
Variazione in aumento:
Capitolo 38094 "Spese per il nuovo sistema funiviario di
trasporto pubblico collettivo regionale di persone e di merci
Chamois-Antey- Saint-André,
L. 5.000.000.000=
Cod. reg. 2.2.2.14
Cod. ISTAT 2.1.2.1.0.03.09.22.05
Presidente
- Pongo in votazione l’articolo
5:
Esito della votazione:
Presenti, votanti e favorevoli: 22
Il Consiglio approva all’unanimità
Presidente
- Do lettura dell’articolo
6:
Articolo 6
1. La presente legge è dichiarata urgente ai sensi del terzo
comma dell’articolo 31 dello Statuto Speciale ed
entrerà in vigore il giorno successivo a quello della
pubblicazione.
Presidente - Pongo in votazione l’articolo
6:
Esito della votazione:
Presenti, votanti e favorevoli: 22
Il Consiglio approva all’unanimità
Presidente
- Pongo in votazione la legge nel suo
complesso:
Esito della votazione:
Presenti, votanti e favorevoli: 22
Il Consiglio approva all’unanimità
***
