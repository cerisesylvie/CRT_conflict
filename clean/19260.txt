Classificazione
UNIONE EUROPEA E RAPPORTI INTERNAZIONALI


Resoconto integrale del dibattito dell'aula
Oggetto del Consiglio n. 2441 del 6 febbraio 2002 - Resoconto
OGGETTO N. 2441/XI Programmi di cooperazione transfrontaliera
Interreg III A Italia-Svizzera 2000/2006 e Italia-Francia
2000/2006. (Discussione generale congiunta)
Président
Je rappelle que sur cet acte administratif la
I
ère
Commission a exprimé à la majorité son avis
favorable.
La parole à l’Assesseur à la santé, au bien-être
et aux politiques sociales, délégué, Vicquéry.
Vicquéry (UV)
Con la comunicazione della Commissione
europea del 28 aprile 2000 è stato dato avvio alla terza fase delle
iniziative Interreg per il periodo 2000-2006. Due precedenti fasi,
rispettivamente per il triennio 1991-1993 e per il periodo
1994-1999, sono state infatti già realizzate dando luogo ad una
progressiva intensificazione dei rapporti di cooperazione in
molteplici ambiti.
Si tratta - è bene ricordarlo - di uno degli strumenti con cui
viene data attuazione alla politica regionale europea che ha per
obiettivo il rafforzamento della coesione economica e sociale
mediante una riduzione del divario fra i livelli di sviluppo delle
regioni d’Europa, più in particolare
l’iniziativa Interreg si pone
l’obiettivo di evitare che i confini nazionali
costituiscano un ostacolo allo sviluppo equilibrato e
all'integrazione del territorio europeo.
La nuova iniziativa Interreg III si articola in tre sezioni, o
volets, riferiti a distinti ambiti territoriali di cooperazione: il
volet A, a cui fanno riferimento i programmi Italia-Svizzera e
Italia-Francia, sottoposti oggi all'approvazione del Consiglio
regionale, riguardanti la cooperazione transfrontaliera fra regioni
di frontiere contigue, comprese quelle delle frontiere esterne
all’Unione europea; il volet B, concernente la
cooperazione transnazionale, in questo caso la Valle
d’Aosta è interessata a dei programmi "Mediterraneo
occidentale", "Spazio alpino"; il volet C, riguardante la
cooperazione interregionale nell’intero territorio
della comunità.
La nuova fase di Interreg è contraddistinta da alcune novità, in
particolare viene chiesto che i programmi siano definiti sulla base
di un ampio partenariato che coinvolga, oltre ai soggetti
istituzionali, anche i rappresentanti delle parti economiche e
sociali; che si realizzi un maggior livello di integrazione nella
gestione dei programmi, a tal proposito sono previste
l'individuazione di un'amministrazione capofila che svolga i
compiti di autorità di gestione a pagamento, la selezione congiunta
dei progetti, la costituzione di un segretariato tecnico congiunto
e quant’altro; che i progetti selezionati presentino
una valenza transfrontaliera.
La struttura dei programmi è sostanzialmente analoga: ad una
parte iniziale, in cui è sviluppata l’analisi del
contesto socio-economico delle aree di riferimento, segue
l’esame dei punti di forza e di debolezza, delle
opportunità e delle minacce in base al quale sono individuati gli
obiettivi che i programmi si propongono di conseguire e le
specifiche misure, tipologie di progetti, previste a tal fine,
dunque le misure rivestono un'importanza centrale nei programmi, in
esse sono indicati obiettivi specifici, tipologie di azioni
ammissibili e categorie dei potenziali beneficiari pubblici e
privati.
Fatta questa premessa per illustrare le caratteristiche
dell'iniziativa Interreg, è possibile entrare nello specifico dei
connotati dei due programmi. Il "Programma Italia-Svizzera
2000-2006" comprende oltre alla Valle d’Aosta, le
Province di Biella, Vercelli, Verbano-Cusio-Ossola, Novara, Varese,
Como, Lecco, Sondrio e Bolzano e i Cantoni del Vallese, Ticino e
dei Grigioni.
L’elaborazione della proposta di programma è
stata coordinata da un comitato transfrontaliero composto dai
rappresentanti delle amministrazioni interessate che ha coinvolto
per la definizione dei contenuti le varie istanze di cooperazione
già operanti a livello locale e i rappresentanti degli organismi
socio-economici. Questo è avvenuto tramite seminari che sono stati
all’uopo predisposti.
Nell’ambito del partenariato è stata individuata,
quale amministrazione capofila, la Regione Lombardia, tuttavia, per
assicurare una gestione congiunta del programma, è stato previsto
un apposito organismo collegiale del quale fanno parte tutte le
amministrazioni interessate. A seguito della notifica della
proposta di programma ai servizi della Commissione europea si è
svolta una fase di negoziato che ha portato alla concertazione del
testo definitivo del programma stesso per l’insieme
della frontiera. Per la sola parte italiana è previsto un
investimento complessivo stimato in 74,443 milioni di euro, di cui
25,56 a carico dell'Unione europea, 25,56 delle amministrazioni
pubbliche e 23,323 dei beneficiari dei progetti. In Valle
d’Aosta l’investimento complessivo
stimato ammonta a 6,503 milioni di euro, di cui 2,38 a carico
dell’Unione europea, 1,666 dello Stato italiano,
0,714 della Regione e 1,743 dei beneficiari dei progetti. Per
assicurare la partecipazione della Valle d’Aosta al
programma in argomento, è stata disposta con legge regionale n.
1/2001 e n. 38/2001 l’autorizzazione di spesa di
competenza regionale.
Rispetto al programma Italia-Francia, che riguarda il punto
successivo, l’area di riferimento comprende, oltre
alla Valle d’Aosta, le Province di Torino, Cuneo,
Imperia, i Dipartimenti della Haute-Savoie e della Savoie, delle
Hautes-Alpes, delle Alpes-de-Haute-Provence e delle Alpes
Maritimes.
L’elaborazione della proposta è stata coordinata
come per il programma precedente; per quanto riguarda
l’insieme del programma, è previsto un investimento
complessivo di 157,545 milioni di euro, di cui 63,340 a carico
dell’Unione europea, 86,792 delle amministrazioni
pubbliche e 7,413 dei beneficiari privati.
In Valle d’Aosta l’investimento
complessivo stimato ammonta a 27,655 milioni di euro, di cui 11,119
a carico dell'Unione europea, 10,665 dello Stato italiano, 4,570
della Regione e 1,301 dei beneficiari privati, somme che sono state
previste con legge regionale n. 1/2001 e n. 38/2001.
Président
Pouvons-nous considérer
l’illustration étant faite pour les deux objets?
S’il n’y a point
d’objections nous considérons que la discussion est
ouverte sur les deux actes administratifs en question. Y a-t-il
quelqu’un qui demande la parole? Au cas contraire la
discussion générale est close. Nous procédons par un vote séparé de
ces deux actes administratifs.
