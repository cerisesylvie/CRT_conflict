Classificazione
CONSIGLIO REGIONALE
Attività consiliare d'aula



Oggetto del Consiglio n. 679 del 24 settembre 2014 - Resoconto
OGGETTO N. 679/XIV - Rinvio dell'accettazione delle
dimissioni rassegnate dalla Consigliera Marilena Péaquin Bertolin
dalla carica di Vicepresidente del Consiglio regionale e sua
sostituzione.
Presidente -
Sul punto 4 all'ordine del giorno, come
aveva anticipato anche il collega Bertschy, era stato richiesto
dalla maggioranza alla Conferenza dei Capigruppo il ritiro...sì, il
rinvio, chiedo scusa. Qualcuno intende intervenire? Il punto 4 è
rinviato. La parola alla collega Morelli...si parla della proposta
di rinvio, quindi uno contro o uno a favore, eventualmente.
Morelli (ALPE)
- Merci Président.
È vero che ieri, in Conferenza dei Capigruppo, ci è stato
anticipato il possibile rinvio di questo punto all'ordine del
giorno, ma ci sembra corretto comunque che la cosa venga annunciata
non semplicemente
en passant
dal Presidente del Consiglio,
ma quantomeno dai Capigruppo di maggioranza, così come avevano
annunciato il loro candidato per la Vicepresidenza del Consiglio.
Mi sembra che sarebbe un percorso, forse formale, ma corretto. E
questo a due mesi dall'elezione alla Vicepresidenza di Marilena
Péaquin Bertolin, che - io sento di dirlo - ha svolto in questo
periodo il suo ruolo con dignità, anche portando all'interno
dell'Ufficio di Presidenza il punto di vista femminile, e non è una
cosa secondaria. Quando abbiamo visto che all'ordine del giorno del
Consiglio era stato messo il punto concernente le sue dimissioni e
la sua sostituzione abbiamo provato un leggero rincrescimento, ma
nell'apprendere invece che questo punto viene rinviato abbiamo
provato una certa sorpresa. E quindi ci sembra quantomeno corretto
da parte della maggioranza che si dia una qualche spiegazione, ci
si fornisca una qualche spiegazione per questo rinvio. Grazie.
Presidente -
La parola al collega Farcoz.
Farcoz (UV) -
Merci Président.
Come già anticipato ieri nella Conferenza dei Capigruppo, si
chiede appunto il rinvio del punto 4. Credo che siamo tutti
d'accordo per il rinvio, e vi ringrazio per la vostra
disponibilità.
Presidente -
Se non ci sono altre richieste, quindi, il
punto è...cominciamo a fare il botta e risposta... La parola alla
collega Morelli.
Morelli (ALPE) -
Mi sembra di vivere la commedia
dell'assurdo...non ha risposto evidentemente alla richiesta di
spiegazioni, Capogruppo Farcoz! Siete voi che avete richiesto e
inserito il punto all'ordine del giorno e quindi noi ci aspettiamo
un minimo di spiegazione da parte vostra riguardo, invece, a questo
rinvio. Visto che questo non arriva, magari diamo noi la nostra
interpretazione, e la nostra interpretazione è che non vogliate
sottoporvi ad una votazione perché temete grandemente un
flop
. Questa è la nostra interpretazione, nonostante il
documento di fiducia votato dal Conseil Fédéral dell'Union
Valdôtaine, nonostante il comunicato allegro ed esultante di Stella
Alpina, questa maggioranza rimane una maggioranza estremamente
fragile, fragilissima, e per Marilena Péaquin noi ci auguriamo che
lei possa continuare questa esperienza.
Per la Valle d'Aosta noi ci auguriamo che ci sia una presa di
coscienza e una presa di posizione chiara di questa maggioranza,
perché io sono il Capogruppo, semplice Capogruppo di un piccolo
gruppo di opposizione...non è d'accordo il collega Chatrian sul
fatto che sia un piccolo gruppo...e mi succede, qualche volta,
visto che noi siamo espressione di un movimento che è un movimento
plurale, mi succede, in quanto Capogruppo, di essere da sola sulle
mie posizioni, ma ne sono cosciente, ne prendo atto e mi confronto.
Questo non avviene all'interno di questa maggioranza.
Presidente Rollandin, io non so se lei ha coscienza dei suoi
numeri, forse il problema è questo: nonostante le dichiarazioni
ufficiali, nonostante i comunicati, forse il problema rimane, e
forse, Presidente Rollandin, deve rendersi conto che il problema,
forse, è lei, glielo dico anche con simpatia personale, glielo dico
dal punto di vista politico, con il rispetto dovuto ai suoi
elettori, con il rispetto dovuto alla carica che lei ricopre, ma
credo che fino al momento in cui non verrà fatta un'analisi chiara
e franca all'interno della maggioranza e non verranno riconosciuti
i punti nodali, io credo che continueremo a permanere in questo
stato di precarietà, e non è di questo che ha bisogno la nostra
regione in questo momento.
Il Consiglio prende atto del rinvio, concordando.
Presidente -
Grazie colleghi. Punto 4.01 all'ordine del
giorno.
