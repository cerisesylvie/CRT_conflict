Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 710 del 25 settembre 1989 - Resoconto
OGGETTO N. 710/IX - ISCRIZIONE DI NUOVI OGGETTI ALL'ORDINE
DEL GIORNO DELL'ADUNANZA.
PRESIDENTE:
A questo punto termina la parte dell'ordine
del giorno concernente le interrogazioni e le interpellanze.
In relazione alle richieste formulate dal Consigliere Riccarand
e dal Consigliere Stévenin, il Consiglio dovrebbe deliberare di
procedere all'immediata discussione e alla decisione sui seguenti
oggetti, che rivestono carattere di urgenza:
1) Risoluzione del Consigliere Riccarand: "Iniziative per la
riduzione del trasporto merci tramite TIR"
2) Risoluzione dei Consiglieri Gremmo, Lavoyer, Mafrica,
Milanesio, Riccarand, Rusci, Stévenin e Vesan: "Adesione del
Consiglio regionale della Valle d'Aosta alla campagna contro la
pena di morte".
Se nessuno chiede la parola, pongo in votazione l'iscrizione
della prima risoluzione, quella del Consigliere Riccarand.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Se nessuno chiede la parola, pongo ora in
votazione l'iscrizione della seconda risoluzione, quella presentata
da tutti i Capigruppo, ad eccezione del Consigliere Aloisi,
concernente il testo di una proposta avanzata da "Amnesty
International" e dal Coordinamento del Movimento "Non uccidere" per
l'organizzazione di una settimana contro le esecuzioni.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
IL CONSIGLIO
- ai sensi del secondo comma dell'articolo 53 del Regolamento
interno del Consiglio;
DELIBERA
di procedere nell'adunanza in corso alla discussione e alla
decisione sui seguenti oggetti:
1) Risoluzione del Consigliere Riccarand: "Iniziative per la
riduzione del trasporto merci tramite TIR".
2) Risoluzione dei Consiglieri Gremmo, Lavoyer, Mafrica,
Milanesio, Riccarand, Rusci, Stévenin e Vesan: "Adesione del
Consiglio regionale della Valle d'Aosta alla campagna contro la
pena di morte"
PRESIDENTE:
Propongo che questi due oggetti siano discussi
nel corso della seduta pomeridiana, dopo la ratifica delle
deliberazioni adottate dalla Giunta in via d'urgenza.
Se non ci sono obiezioni, possiamo sospendere i lavori, per
riprenderli questo pomeriggio alle ore 16.
La seduta è tolta
