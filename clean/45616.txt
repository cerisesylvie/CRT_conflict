Classificazione
SPORT E TEMPO LIBERO
Manifestazioni sportive
TURISMO E INDUSTRIA ALBERGHIERA



Oggetto del Consiglio n. 2284 del 5 aprile 2023 - Resoconto
OGGETTO N. 2284/XVI - Interpellanza: "Motivo della mancata
promozione pubblicitaria del passaggio della 13^ tappa del Giro
d'Italia sul territorio regionale".
Marguerettaz (Presidente) -
Facciamo ancora l'ultima
interpellanza prima della pausa. Punto n. 60 all'ordine del giorno.
Per l'illustrazione, la parola al collega Brunod.
Brunod (LEGA VDA) -
Ricordiamo che il 17 ottobre 2022 si
è tenuta a Milano, presso il Teatro lirico, la presentazione del
percorso ufficiale del 106 "Giro d'Italia" che si svolgerà dal 6 al
28 maggio 2023.
La spettacolare "Corsa rosa" ritorna nuovamente in Valle d'Aosta
venerdì 19 maggio con la 13^ tappa del 106^ giro, un percorso di
207 chilometri e 5.100 metri di dislivello, con partenza da
Borgofranco d'Ivrea e arrivo a Crans-Montana in Svizzera,
percorrendo molti dei chilometri sulle strade valdostane, in
particolare la scalata di 34 chilometri al Gran San Bernardo, la
"Cima Coppi 2023" con i suoi 2.469 metri di quota. Nel contratto ad
oggi, parlo dell'atto di presentazione dell'iniziativa, quindi si
riferisce al 10 marzo, sulla pagina
Facebook
istituzionale
"Lovevda", non compaiono alcune pubblicazioni di promozione o
comunicazione in merito alla 13
a
tappa del 106 "Giro".
Rimarchiamo che in altre località fuori dalla Valle d'Aosta, in
modo specifico Borgofranco d'Ivrea, per esempio, da tempo stanno
già portando avanti iniziative per promuovere e valorizzare al
meglio i loro territori e le diverse tipicità ed eccellenze che gli
appartengono, sfruttando al meglio le potenzialità di una
grandissima vetrina qual è il "Giro d'Italia".
Nel programma di legislatura 2023-2025, recentemente approvato in
Consiglio regionale dalla nuova maggioranza, si apprende che tra
gli interventi di continuità politico-amministrativa vi è il
rafforzamento dell'immagine della Valle d'Aosta quale destinazione
turistica di eccellenza, al fine di migliorare nel posizionamento
nei confronti delle principali località concorrenti dell'arco
alpino; tenuto conto che mancano ormai meno di due mesi circa lo
svolgersi dell'evento e che sarebbe opportuno cercare di sfruttare
al meglio le grandi potenzialità e ricadute che un importante
evento come il "Giro d'Italia" può portare alla nostra Regione nei
diversi ambiti... rimarchiamo inoltre che in data 27 marzo, quindi
circa due settimane dopo la presentazione dell'iniziativa, sulla
pagina Facebook del sito "Lovevda", come è già successo in
occasione di altre iniziative, abbiamo appreso che è stata
pubblicata la notizia sul "Giro d'Italia", l'unica a partire
dall'ottobre 2022, quindi questo ci fa piacere, siamo in ritardo,
però meglio tardi che mai si potrebbe dire, per l'occasione è stata
messa anche una sezione, sempre sul sito turistico della Valle
d'Aosta, dove si parla del "Giro d'Italia": "Passaggio della
13
a
tappa". In questa sezione sono stati pubblicati
tutta una serie di comuni che vengono toccati dalla tappa e ci sono
alcune dimenticanze, in questo caso chiederei se si può fare una
verifica perché alcuni comuni toccati dalla tappa, proprio
attraversati, non sono citati, quindi magari un piccolo controllo
anche su questa sezione.Si interpella l'Assessore competente per
conoscere il motivo per il quale a meno di due mesi dal passaggio
della 13
a
tappa sul territorio della nostra Regione non
vi siano alcune notizie di promozione, valorizzazione e
comunicazione dell'evento sulle pagine
social
istituzionali
di riferimento in ambito turistico e se vi sia l'intenzione di
provvedere quanto prima, nelle ormai poche settimane che rimangono
a disposizione, a una pianificazione di avvicinamento all'evento
attraverso le migliori strategie di comunicazione, comprendendo
anche l'utilizzo delle pagine social istituzionali della Regione
Valle d'Aosta.
Abbiamo fatto queste domande, come avevamo già fatto in altre
occasioni, perché noi riteniamo che una vetrina così importante
come il "Giro d'Italia" non deve solo concentrarsi nella promozione
e valorizzazione delle località di partenza e di arrivo piuttosto
che altre, ma in una valorizzazione completa di questo grande
evento, di tutto il suo percorso, di tutto il suo attraversamento
attraverso una maggiore sensibilità dei vari Comuni che vengono
toccati, delle realtà e di tutto il mondo del ciclismo, perché
comunque sappiamo bene che è una disciplina, una specialità in
forte aumento nelle sue diverse specialità, quindi dobbiamo
cogliere al meglio questa grande occasione per commuovere un
settore che sicuramente in futuro potrà dare delle grandi
soddisfazioni alla Valle d'Aosta, quindi quest'interpellanza va in
quella direzione.
Presidente -
Per la risposta, la parola all'assessore
Grosjacques.
Grosjacques (UV) -
Intanto ringrazio il collega Brunod per
quest'interpellanza che mi dà modo di illustrare l'attività del
gruppo di lavoro costituito per valorizzare al meglio il passaggio
sul territorio valdostano della 13
a
tappa del "Giro
d'Italia". Occorre innanzitutto riferire che l'organizzazione del
106 "Giro d'Italia" non ha ancora definito ad oggi, e di
conseguenza pubblicato sulla pagina
web
ufficiale
"Giroditalia.it", la crono tabella, ovvero il dettaglio degli orari
di passaggio al minuto nei singoli paesi attraversati dalla "Corsa
rosa" in base alle proiezioni fatte su diverse tipologie di media
oraria. Si tratta in ogni caso di una stima redatta sulla base di
probabili medie orarie che, per essere più puntuale possibile,
viene redatta e pubblicata da RCS, società organizzatrice del "Giro
d'Italia" a meno di un mese dal passaggio della corsa in
considerazione, soprattutto di eventuali cantieri stradali presenti
sul percorso. Allo stato si è pertanto in attesa di avere
dall'organizzatore le informazioni necessarie per una puntuale
informazione al pubblico locale circa i tempi previsti di passaggio
della carovana del "Giro" nella tratta che interessa il territorio
valdostano per circa 90 dei suoi 207 chilometri dell'intero
sviluppo di questa tappa italo-svizzera per poterne dare la massima
diffusione in termini di comunicazione. Sono state messe a punto
una serie di iniziative per informare i Valdostani del passaggio
della tappa in un anno nel quale, e non lo dobbiamo dimenticare, la
Valle d'Aosta non sarà né sede di tappa, né di arrivo ma Cima Coppi
del "Giro", ovvero sede del valico più alto pedalato dai
ciclisti.Il Colle del Gran San Bernardo, a quota 2.472 metri,
diventerà l'icona del "Giro" per chi apprezza e ama le salite della
"Corsa rosa", un progetto che dovrà tenere anche conto della
variabile meteorologica. Il 19 maggio al Gran San Bernardo
potrebbero infatti esserci condizioni quasi estive, considerando la
poca neve caduta in inverno, ma anche prettamente invernali, se la
meteo fosse sfavorevole, e offrire così una versione epica del
passaggio dei corridori che potrebbe essere utilizzata anche con
finalità di promozione del territorio attraverso l'immagine di una
regione di alta montagna severa ma perfettamente accessibile.L'ANAS
della Valle d'Aosta, che approfitto per ringraziare per la
sensibilità e l'attenzione dimostrata nei confronti del passaggio
della tappa, si è impegnata ad anticipare i tempi di sgombero neve
della SS 27 che conduce al Colle e ha già ad oggi iniziato le
operazioni. A questo proposito non va dimenticata la
predisposizione di un cosiddetto "piano B", che potrebbe prevedere
il passaggio dei corridori all'interno del Tunnel del Gran San
Bernardo a causa di condizioni meteo avverse, piano sul quale sta
lavorando la società SITRASV, che sta fornendo una preziosa
collaborazione per l'organizzazione di questa giornata di sport ad
altissimo livello.Ovviamente il tutto è altresì subordinato allo
sgombero neve che sarà parallelamente effettuato dal Service de
Route del Canton Valais con il quale sono in corso le necessarie
interlocuzioni.La calendarizzazione della campagna d'informazione
prevede l'utilizzo dei canali
social
della Pubblica
Amministrazione quali "Lovevda" e "Valle d'Aosta sport" e dei
portali "Lovevda" e "Valle d'Aosta sport" al fine di creare un
percorso informativo di avvicinamento all'evento del 19 maggio
realizzando una serie di contenuti
web
evocativi e
attrattivi, un appuntamento a cadenza fissa che ha l'obiettivo di
richiamare l'attenzione e invogliare il pubblico valdostano, e non
solo, a essere presente al passaggio del "Giro d'Italia".Man mano
che si avvicinerà l'evento sarà coinvolto anche l'Ufficio stampa
della Presidenza della Regione al fine di veicolare puntuali
comunicati stampa informativiche possano comunicare le iniziative
messe in atto e le modalità di accesso al Colle e alle zone
interessate dal passaggio del "Giro d'Italia".I Valdostani e più in
generale gli spettatori conosceranno come potranno muoversi, dove
potranno recarsi, con quali mezzi e in quali orari e quali saranno
le zone adibite a parcheggio, considerando che in una tappa alpina
come la nostra, RCS dispone la chiusura delle strade interessate di
norma tre ore prima del passaggio della corsa, ma anche su questo
si è in attesa di comunicazioni ufficiali al riguardo. La stessa
collaborazione ovviamente sarà attivata, e ci sono le
interlocuzioni già iniziate, con la sede regionale della RAI, che,
come di consueto, fornirà una preziosa collaborazione per la
valorizzazione e diffusione dell'evento.Il gruppo di lavoro,
costituito sotto la regia dell'Assessorato, è formato da ANAS,
SITRASV, Comune di Saint-Rhémy-en-Bosses, da una serie di altre
competenti figure nel settore dell'organizzazione di gare
ciclistiche quali il Vicepresidente del Comitato organizzatore del
"Giro della Valle d'Aosta" e il Vicesindaco di Cogne, sede
dell'arrivo di tappa dell'ultima edizione del "Giro d'Italia", dal
collega consigliere Corrado Jordan, nonché da funzionari
dell'Assessorato e si è riunito in più occasioni per mettere a
punto una serie di iniziative, alcune delle quali ancora da
confermare in via definitiva, che vado sinteticamente a elencare -
e comunque non sono esaustive perché il tavolo di lavoro sta
continuando ad analizzare eventuali proposte da sottoporre -:
produzione di materiale promo-pubblicitario riguardante striscioni
con logo "Lovevda" e istituzionale "Regione Valle d'Aosta", che
sarà distribuito a ognuno dei Comuni interessati dal passaggio
della tappa; produzione di 10 mila bandierine con logo "Giro
d'Italia" già richiesto e autorizzato da RCS, la società
organizzatrice del "Giro", logo "Lovevda", logo "VdA Regione
Europea dello sport" e possibile stilizzazione della Cima Coppi del
Colle del Gran San Bernardo, da distribuire agli spettatori
distribuiti lungo tutto il percorso, in collaborazione con i Comuni
interessati dal passaggio, che incontreremo nei prossimi giorni e
dai quali verrà chiesto, in collaborazione con le istituzioni
scolastiche, di valutare la possibilità di far assistere le
scolaresche al passaggio dei ciclisti, mentre le Amministrazioni
comunali di Etroubles, Saint-Oyen e Saint-Rhémy-en-Bosses
porteranno gli alunni della scuola primaria sul Colle del Gran San
Bernardo, ovviamente, sulla base anche della sua sollecitazione,
sarà aggiornata la pagina del sito che farò controllare fin da
subito per correggere eventuali errori o dimenticanze; salita e
sfilata al Colle dei ciclisti delle società valdostane dei maestri
di sci valdostani in bicicletta con una doppia partenza da Aosta e
da Saint-Rhémy-en-Bosses; esibizione al Colle, in occasione del
passaggio della testa della corsa, di una pattuglia di maestri
dell'Associazione valdostana maestri di sci, di una cordata di
alpinisti dell'Unione valdostana guide di alta montagna e della
squadra di sci alpinismo del Comitato Valdostano Fisi
Asiva.L'iniziativa ha lo scopo di concentrare nel luogo iconico del
"Giro di Italia" una rappresentanza delle professioni legate alla
montagna e degli atleti degli sport invernali, per identificare
l'immagine della Valle d'Aosta e poterla proporre al
broadcaster
TV
del "Giro", contribuendo quindi ad arricchire le possibilità
di ripresa e offrendo un colpo d'occhio unico di fortissima
attrattività. Al Colle, grazie in particolare alla preziosa
collaborazione del collega Corrado Jordan, durante il passaggio
della tappa avremo anche la presenza dei Canonici del Gran San
Bernardo accompagnati dai cani della Fondation Barry, che dal 2005
ne gestisce l'allevamento.Nel frattempo si è provveduto alla
trasmissione al Ministero del turismo di una scheda informativa
sull'evento da inserirsi nell'ambito dell'
App
digitale di
promozione e di informazione turistica nazionale, il portale
"Italia.it".Inoltre occorre comunque considerare che il prodotto
"Giro d'Italia" gode di una notorietà e di un seguito già di per sé
notevole sia sotto il profilo squisitamente sportivo, sia in quanto
mediatizzato attraverso i diversi canali di informazione e
comunicazione gestiti da uno dei principali gruppi editoriali
italiani: RCS appunto, che, avvalendosi dei numerosi e importanti
mezzi di comunicazione di cui dispone, è in grado di garantire
all'evento nella sua totalità una notevole copertura mediatica a
livello nazionale e internazionale.
Nel concludere, per completezza di informazioni, segnalo anche
che nel corso della prossima settimana è programmato un incontro
con la regia della trasmissione televisiva al fine di concordare le
immagini da valorizzare nel corso della diretta della tappa. A
questo proposito, avendo costituito un gruppo di lavoro che si
riunirà periodicamente, nell'ambito di una collaborazione legata
anche alla sua competenza nell'organizzazione di eventi, se ritiene
opportuno, noi con piacere la inseriremmo nel gruppo di lavoro per
definire le modalità di valorizzazione nella maniera più puntuale
di questa tappa che attraverserà la nostra regione.
Presidente -
Per la replica, la parola al collega
Brunod.
Brunod (LEGA VDA) -
Grazie Assessore. Ovviamente ho
ascoltato con molta attenzione la sua risposta molto dettagliata su
un argomento così importante per la nostra Regione.Parto dalle cose
positive, soprattutto la creazione di questo gruppo di lavoro, dove
ringrazio tutti coloro che hanno già dato la disponibilità per
affrontare al meglio e organizzare al meglio in questo poco tempo
che rimane la parte di eventi collaterali, promozione e
organizzazione in vista dell'arrivo della tappa.Una cosa, secondo
me, sicuramente da fare maggiore attenzione è questo discorso che
va bene quello che ha detto della crono tabella, ovviamente capiamo
anche noi che ad oggi è impossibile avere i tempi giusti di
passaggio, ma non è neanche quello che ad oggi ci serve.
Sicuramente il percorso che verrà svolto quel giorno lì lo sappiamo
già da oggi, quindi magari creare con un anticipo, forse si fa
ancora molta difficoltà ad oggi a partire per tempo nella
sensibilizzazione dei Comuni, della gente e degli appassionati a
sfruttare al meglio questi grandi eventi per poi beneficiarne non
solo il giorno dell'evento con la presenza di tantissima gente
sulla tappa, ma sfruttare questa vetrina per promuovere la
disciplina e il mondo della bici nelle sue varie sfaccettature,
nelle sue varie discipline, la Valle d'Aosta si presta molto bene
con i suoi vari percorsi e con i suoi vari itinerari a livello di
promuoverlo nei diversi mesi dell'anno, quindi di creare quella
vera destagionalizzazione di cui sempre parliamo ma che è ancora un
po' difficile da mettere in atto.Ringrazio, come ha detto anche
lei, l'ANAS e la SITRASV per il grande impegno che ci metteranno e
ci stanno già mettendo per ottenere un grande successo e per tutte
le iniziative che lei ha citato per valorizzare al meglio le grandi
professionalità, i grandi campioni e tutte le eccellenze del nostro
territorio. Soprattutto mi ha fatto piacere il discorso di aver
sentito che verranno concordate le immagini che dovranno essere
trasmesse perché negli anni passati abbiamo visto a volte che
purtroppo non sempre sono state valorizzate al meglio le eccellenze
che vanno dal settore culturale, enogastronomico e via dicendo,
della nostra Regione. Ovviamente questo è un aspetto molto delicato
ma siamo convinti che con una grande attenzione possiamo ottenere
dei grandi risultati per la nostra Valle d'Aosta, perché comunque
90 chilometri sembrano pochi, ma, in realtà, solcano una grande
parte della nostra regione.
Non ho risposto alla sua ultima affermazione, che comunque
essendo uno sportivo con una grande passione anche per questa
disciplina, con favore accolgo quest'invito a poter collaborare per
poter contribuire anche nel mio piccolo a un grande successo.
Presidente -
Facciamo questa pausa, riprendiamo i lavori
alle ore 20:45.
La seduta è sospesa dalle ore 20:08 alle ore 20:57; alla
ripresa dei lavori riassume la Presidenza il presidente
Bertin.
