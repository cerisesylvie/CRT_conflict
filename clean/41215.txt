Classificazione
COMMERCIO



Oggetto del Consiglio n. 385 del 6 febbraio 2019 - Resoconto
OGGETTO N. 385/XV - Interpellanza: "Individuazione di una
strategia promozionale della Fontina DOP in accordo con il
Consorzio Produttori e Tutela della Fontina".
Rini (Presidente
) -
Possiamo tornare al punto n. 30
all'ordine del giorno, p
er l'illustrazione, la parola al
collega Ferrero.
Ferrero (MOUV')
- L'iniziativa nasce da una segnalazione
pervenuta da un amico piemontese, amante della Valle d'Aosta, che,
trovandosi a Toronto per vacanze, ha fotografato in un esercizio
commerciale, anche di una certa importanza, dei formaggi con
etichetta "fontina", che avevano sotto la dicitura "product of
Danimarc", quindi prodotta in Danimarca, quindi abbiamo scoperto
che, tra le varie fontine taroccate, c'è anche quella prodotta in
Danimarca. Tra l'altro a un prezzo tutt'altro che trascurabile: se
pensiamo a quanto viene corrisposto ai nostri allevatori e a quanto
viene venduta la fontina taroccata, non lo dico neanche perché mi
fa innervosire. Andando poi a fare qualche altro accertamento,
sentendo un po' in giro, se andiamo a New York, a Manhattan,
possiamo trovare un altro tipo di fontina, o il
natural
cheese
, anche questa ha un prezzo che è sempre superiore ai 25-
30 dollari al chilo, il che non è poco per la nostra fontina!
Ultima segnalazione, ma purtroppo non sono le sole, vi è uno
splendido formaggio che si chiama Belgioioso fontina, sempre danese
- i danesi ci copiano parecchio - senza andare alla fontina stella
del Wisconsin, anche questa presentata come un formaggio
particolare.
Se da una prima occhiata potrebbe venire una certa arrabbiatura
a vedere queste cose, io ho cercato di vedere la questione del
bicchiere mezzo pieno, se ci copiano la fontina è perché la fontina
ha una certa reputazione perché il nome fontina è conosciuto nel
mondo e di conseguenza, come succede per le griffe di moda, vuol
dire che ha delle possibilità. Quindi non dobbiamo arrabbiarci più
di tanto, ma dobbiamo porci una domanda: abbiamo veramente messo in
atto tutti gli strumenti per tutelare il nostro marchio?
Per quanto discutibile perché effettuata con una catena di
fast-food, io non sono un amante dei fast-food, l'ultima iniziativa
è stata vincente, perché ha permesso di fare conoscere la nostra
fontina DOP, pubblicizzata, con il suo marchio, con le sue
caratteristiche, al grande pubblico. L'operazione, che bisognerebbe
fare e che richiede delle risorse, è un'operazione di promozione,
di sensibilizzazione, bisogna cercare di farla conoscere in maniera
tale che sia chiaro che la nostra fontina è una cosa e tutte queste
fontine danesi no, al di là delle azioni legali che possono essere
fatte, ma non ci possiamo mettere e non possiamo neanche
costringere o consigliare al consorzio di aprire le cause legali in
tutto il mondo, sarebbe troppo oneroso e poi alla fine non so
neanche che a che risultati porterebbe. L'importante è l'azione
promozionale, e come si fa l'azione promozionale? Io avevo parlato
con alcuni dei dirigenti della cooperativa, alcuni anni fa, che mi
avevano condotto a vedere effettivamente come erano gli impianti, e
gli impianti sono all'avanguardia, essi lamentavano ovviamente,
come lamentano un po' tutti, la mancanza di risorse per fare una
promozione veramente efficace, perché non dobbiamo dimenticarci che
la fontina è la ruota che muove tutta la nostra agricoltura e di
conseguenza la conservazione del nostro territorio in funzione
turistica, in funzione di tutela del territorio. C'è una specie di
effetto domino positivo e se noi, se il consorzio riuscisse,
ipoteticamente, con un'azione di promozione - ovviamente le risorse
dovranno essere fornite dalla Regione - ad alzare anche di 2-3 euro
il prezzo corrisposto ai produttori, sarebbe un bel risultato. Sono
rimasto a un prezzo, che veniva corrisposto dalla cooperativa, che
oscillava, a seconda della qualità del prodotto, dai 6,50 euro ai
7-8 euro che, per un formaggio di qualità, come il nostro, è molto
poco.
Consultandomi anche con il collega Gerandin, che aveva esaminato
la questione nel momento in cui si era occupato del settore
agricoltura, mi ha riferito che era già stato intavolato una specie
di dialogo per l'utilizzazione di circa un milione e mezzo di euro
come contributo previsto per le domande di adesione e fissato nella
misura del 70% a fondo perso, a cui si poteva attingere e di questo
si era già parlato anche con la cooperativa. Quello che terrei a
dire, al di là dell'iniziativa, e vorrei avere anche su questo, se
possibile, garanzie dall'Assessore, io penso che uno sforzo in
questo senso, uno sforzo promozionale, sia vincente perché il fine
ultimo non è dare dei contributi a fondo perso, il fine ultimo è
che la cooperativa possa pagare una somma ragionevole per il
prodotto, che viene fatto, facendo le giuste distinzioni di
qualità, perché bisogna riconoscere che sia a livello di
cooperativa sia a livello di consorzio in questi ultimi anni è
stata fatta un'azione secondo me coraggiosa. Quando si inizia a
dire: "Ti do un po' meno perché tu non l'hai fatta così bene",
all'inizio è logico che scontenti qualcuno, soprattutto per
l'agricoltore, che fa il suo lavoro, dire: "Guarda che hai fatto un
prodotto che poteva essere fatto meglio" non è una cosa tanto
facile da fare passare, però lo sforzo è stato fatto e il
miglioramento in termini di prodotto, secondo me, si è visto e le
fontine che girano sono delle fontine decisamente migliori rispetto
a quelle che giravano una decina, una quindicina di anni fa.
L'iniziativa vuole essere un guardare al bicchiere mezzo pieno,
non al mezzo vuoto, della serie: "Ci stanno taroccando il prodotto,
facciamo una brutta fine". No. "Ci stanno taroccando il prodotto,
benissimo, riprendiamoci una quota del mercato del taroccamento",
io dico anche solo il 10%, vedendo tutti i tipi di fontina, che ci
sono in giro, se riuscissimo a riprenderci il 10% delle fontine
taroccate con la nostra DOP, potremo fare i salti mortali di
contentezza perché addirittura potremo arrivare anche a elevare il
prezzo, ovviamente con un'azione promozionale che sia all'altezza
e, per questo, lo sappiamo, è una questione di risorse. Se vogliamo
andare in quella direzione, io penso che sarebbe una scelta che
verrebbe condivisa unanimemente, al di là di maggioranza od
opposizione, è una questione di furbizia, valorizzazione e di fare
entrare dei soldi in più in Valle d'Aosta.
Président
- La parole à l'assesseur Viérin.
Viérin (UVP)
- Ringrazio intanto il collega e i colleghi
per l'iniziativa che, riprendendo lo spunto, prescinde appunto
dall'appartenenza a maggioranza od opposizione, ma è un dossier
comune che ha necessità oggi di essere coordinato e rilanciato su
due assi che il collega ha bene evidenziato nell'iniziativa, io
aggiungerei il terzo sulla promozione coordinata, come primo asse,
tutela del marchio e prezzo del prodotto, che è stato introdotto,
e, al di là del prezzo della fontina in sé, anche il prezzo del
latte, che poi prescinde a volte, ma che è molte importante.
Intanto possiamo dire senza ombra di dubbio che il prodotto
valdostano è la fontina, sia in termini di quantità sia di qualità;
abbiamo la possibilità di fare azioni di promozione e di vendita,
quindi di promo-commercializzazione. Abbiamo circa 400 mila forme
di fontina in Valle d'Aosta, 250 mila sono della cooperativa, non
dimentichiamo che altre 150 mila vengono da produttori privati che
hanno necessità, insieme alla cooperativa e al consorzio, che è
titolare del marchio, di azioni coordinate perché ci sia una
sinergia tra l'Amministrazione in generale, tra la Regione, i
privati, la cooperativa e il consorzio affinché ci sia una
possibilità di sviluppo coordinato delle azioni promozionali.
Sicuramente le segnalazioni, che il collega ha evidenziato, sono
segnalazioni che abbiamo ricevuto e abbiamo già peraltro veicolato
a chi ha comunque un dovere d'intervenire, sappiamo benissimo che i
c'è una distinzione tra quello che avviene in termini di
contraffazione sul territorio regionale o nazionale rispetto a ciò
che avviene fuori dai nostri confini. Qui abbiamo discusso nella
scorsa legislatura del trattato CETA, in quelle occasioni avevamo
evidenziato quali potevano essere i limiti di una libertà che,
fuori dai nostri confini, andava alla politica dello sbaraglio.
Concordo con il collega che, prima ancora di andare solo sulla
tutela e su azioni che sarebbero di difficile perseguibilità,
bisogna lavorare sulla promozione del prodotto e sull'elevazione
della qualità affinché possiamo effettivamente ottenere i risultati
adeguati, sia in termini di prezzo sia in termini di
valorizzazione.
Vorrei ricordare - giustamente è stato ricordato il lavoro del
collega Gerandin - che nell'ultimo anno e mezzo sono state messe in
campo diverse iniziative, e vorrei ringraziare, oltre al collega
Gerandin, anche il collega Nogara; mi sono fatto ricostruire tutte
le riunioni, intavolate da luglio del 2017 fino all'aprile del
2018, che erano negli obiettivi di linee programmatiche di sviluppo
del settore latteo caseario valdostano. Quindi vi farò avere una
copia, perché è molto interessante, in cui ci sono gli ambiti, le
necessità, le azioni del breve periodo, chi fa e che cosa e
all'interno di questo gruppo di attori coinvolti vi erano
l'Assessorato, l'Institut Agricole, l'AREV, l'ANABORAVA, il
Consorzio Produttori e tutela della DOP fontina, cooperativa
produttori latte e fontina, caseifici, cooperative, privati, ARPAV,
che è questa associazione di proprietari di alpeggio, che hanno
fatto una strategia su una tipologia di fontina di alpeggio,
Mouvement Montagne e altri attori interessati. E quindi è stato
importante perché questo lavoro propedeutico, nell'obiettivo dello
sviluppo futuro, ha la costituzione di un comitato d'indirizzo, che
possa monitorare e sviluppare in forma coordinata le azioni
previste nei diversi ambiti, che sono rappresentati qui, quindi
questo è il lavoro profondo e propedeutico a fare ciò che oggi
siamo pronti a rafforzare in termini di sinergia e di azioni
concrete.
I fondi citati, che sono quelli della misura 3.2, sono fondi del
piano di sviluppo rurale, che ci sono e quindi bisogna utilizzarli,
bisogna utilizzarli per azioni che siano concordate e coordinate,
sapendo che la tutela del marchio è in capo al consorzio, ma che,
giustamente, una regia regionale - come sottolineava il collega - è
fondamentale, insieme a iniziative che dobbiamo mettere in campo,
penso al rilancio, dall'anno scorso, del "Modon D'Or" e quest'anno
riproporremo la borsa della fontina, proposta diversi anni fa
quando aveva portato, pensate, alla vendita della fontina fino a 85
euro al chilo in certi negozi su piazze importanti. Con l'accordo,
che abbiamo fatto anche con il tartufo d'Alba, la questione di
valorizzazione di due prodotti di eccellenza, insieme alla
partecipazione a "Cheese", piuttosto che ad altri saloni e fiere
sul mercato svizzero, sapendo che bisogna fare un accordo per una
possibilità in più di vendita all'estero. Noi abbiamo avuto un
incontro recentemente con la Chambre, la Camera di Commercio, come
ente che potrebbe essere abbinato al consorzio cooperativa per
questa parte... dobbiamo superare delle difficoltà di vendita
all'estero, questo con L'Enit potrebbe essere risolto. Questo per
dire che concordiamo appieno sul fatto che bisogna avere delle
strategie comuni e condivise di promozione del marchio, anche
magari con risorse regionali, al di là di quelle del PSR, e risorse
intese anche come strategie concordate con loro, affinché si
possano studiare i mercati dove promuovere questo prodotto e andare
sulla promo-commercializzazione.
Sicuramente la questione del prezzo deriva da queste azioni di
promozione e di promo-commercializzazione. Concordo anche sul fatto
che tutte le azioni - se hanno un senso e se hanno una possibilità
di valorizzare un marchio, che è un marchio della Valle d'Aosta,
differenziando la qualità e le tipologie di utenza - hanno la
possibilità oggi di dare dei risultati. Crediamo anche che il
reddito sia lo stimolo per un settore, in questi ultimi anni in
difficoltà, e che quindi le principali azioni che si possono fare
sono quelle sul prodotto. Venerdì ci sarà la convocazione della
prima riunione del tavolo dell'agricoltura dove nell'ordine del
giorno, al di là della PAC Post 2020, al di là dell'avanzamento del
PSR e del consorzio di miglioramento fondiario, ci sarà la
questione della filiera agroalimentare.
Io porterò le istanze e le proposte che lei ha ben sintetizzato
in questa iniziativa che credo siano in
sillon
di ciò che è
stato fatto in questo ultimo periodo, affinché siano ben
differenziate le azioni che possiamo mettere in campo in Valle
d'Aosta e fuori dalla Valle d'Aosta; per esempio sulle misure PSR
della 3.2 avevano avuto accesso nel passato ad azioni che erano
rivolte in Valle d'Aosta: noi avevamo detto "Va bene, però abbiamo
necessità di fare azioni soprattutto fuori dai nostri confini, di
fare conoscere e soprattutto di rilanciare o migliorare la
consapevolezza che un formaggio di qualità deve avere anche un
prezzo adeguato di vendita" altrimenti non fa parte di quelle
strategie, basti pensare ai grandi formaggi piemontesi - senza
scomodare solo il Castelmagno - che hanno avuto negli anni delle
strategie per portare il prezzo a una certa dignità e anche di
più.
E vi è soprattutto la questione di avere - concordandolo con i
produttori, i consorzi e la cooperativa in primis, ma i produttori
in sé, che sicuramente sono più che d'accordo su questa questione -
azioni mirate e occasioni, in Valle d'Aosta e fuori, per puntare su
questo prodotto perché, al di là di tanti altri prodotti che sono a
corollario, è il prodotto che per qualità e quantità abbiamo la
possibilità di vendere, insieme a tutta la parte di filiera
agroalimentare.
Quindi, al di là di riassumere in questo documento le azioni che
metteremo in campo, assumiamo l'impegno di tenere alta l'attenzione
su questo dossier che rimane prioritario, come giustamente lei ha
evidenziato.
Président
- Pour la réplique, la parole au collègue
Ferrero.
Ferrero (MOUV')
- Il fatto di sapere che l'azione che era
stata intrapresa viene continuata quando già c'erano stati incontri
tra i rappresentanti della cooperativa e anche i privati, perché
ovviamente il compito dell'Amministrazione regionale è di fare da
trait-d'union
... la concorrenza è sempre positiva nel senso
che se si tratta di fare meglio quello non può che portare a
un'elevazione del prodotto.
È ovvio che forse è venuto il momento di partire e, come diceva
lei, non trascuriamo il mercato svizzero e francese dove i formaggi
hanno una quotazione che è una quotazione elevata e ci sono delle
qualità che sono simili - perché ogni formaggio ha una storia, ha
delle caratteristiche peculiari, però sono simili al nostro - e non
dimentichiamo neanche le vicine piazze del Piemonte e della
Lombardia dove nei mercati, vicino alla fontina a 12,90, io vedo la
fontanella a 8,90, che tra l'altro ha forma e colorazione simile
alla fontina, addirittura c'è un qualcosa che scimmiotta il marchio
verde, per cui un'azione promozionale mirata nelle piazze di Torino
e delle principali province piemontesi e di quelle lombarde per far
capire che c'è una bella differenza potrebbe essere utile perché la
gente, che compra, spesso è distratta. Sta a chi promuove il
prodotto far capire quali sono le differenze.
Raccoglierò la documentazione di cui lei mi ha detto. Sulla base
di quanto detto rimango ottimista, però se riuscissimo poi anche a
calendarizzare, a fare una specie di programma per dire: "Entro
tale data facciamo questo, entro tale data facciamo altro", non ci
perderemmo e, se poi cambiano le maggioranze, non fa niente.
L'importante è che se c'è una cosa buona sia portata avanti da
tutti, indipendentemente da chi sta seduto sulla poltrona.
