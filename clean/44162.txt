Classificazione
CONSIGLIO REGIONALE
Attività consiliare d'aula



Oggetto del Consiglio n. 1224 del 9 febbraio 2022 - Resoconto
OBJET N° 1224/XVI - Communications du Président de la
Région.
Bertin (Presidente) -
Punto n. 2 all'ordine del giorno.
Ha chiesto la parola il Presidente della Regione Erik Lavevaz, ne
ha facoltà.
Lavevaz (UV) -
Voglio iniziare anch'io queste
comunicazioni unendomi a quanto detto dal Presidente del Consiglio
esprimendo anche a nome del Governo l'entusiasmo che ha
accompagnato negli ultimi giorni le imprese olimpiche di Federica
Brignone e Federico Pellegrino. Nessuno di loro due è nuovo a
risultati di questo genere, abbiamo già avuto la fortuna di godere
dei loro trionfi per i quali abbiamo assegnato a entrambi anche il
titolo più alto che possiamo dare: quello di
Chevaliers de
l'autonomie
, ma vederli sul podio anche questa volta ci regala
la stessa emozione, anzi, ci spinge oltre, perché quest'ennesima
conferma ci convince ancora di più dell'altissima qualità del loro
lavoro, della loro forza di volontà. Federica e Federico possono
essere uno splendido esempio di dedizione, di passione, capace di
ispirare i giovani valdostani italiani generando un entusiasmo
indispensabile per costruire il futuro non solo nello sport ma per
tutta la Valle d'Aosta.
Con riferimento invece all'emergenza pandemica, i numeri di
questi giorni confermano la rapida discesa della curva dei contagi
fortunatamente. La situazione ospedaliera sta ritrovando normalità,
anche se ancora molta attenzione è necessaria. Abbiamo ritrovato i
numeri da zona bianca già da qualche giorno, anche se il
cambiamento di classificazione avrà bisogno ancora di alcune
settimane per essere formalizzato. Andiamo verso un quadro nuovo,
con l'obbligo di mascherina che da venerdì sarà necessario
all'aperto solo in caso di affollamento o di rischio di
assembramento. Non cediamo comunque all'idea di "liberi tutti" ma
godiamoci del ritorno di libertà sempre maggiore e costruiamo
insieme la ripartenza.
Presidente -
Qualcuno intende intervenire? Non vedo
prenotazioni.
