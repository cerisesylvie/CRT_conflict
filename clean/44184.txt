Classificazione
ENERGIA
Energia idroelettrica



Oggetto del Consiglio n. 1246 del 9 febbraio 2022 - Resoconto
OGGETTO N. 1246/XVI - Interpellanza: "Azioni finalizzate
all'approvazione di una norma di attuazione in materia di
concessioni idroelettriche entro la fine della legislatura
statale".
Bertin (Presidente) -
Passiamo alle interpellanze, punto
n. 22. Per l'illustrazione dell'interpellanza, ha chiesto la parola
il consigliere Rollandin, ne ha facoltà.
Rollandin (PA) -
Il tema che vogliamo risollevare è uno
dei temi più delicati di questa legislatura. Parliamo del problema
delle nostre centrali e naturalmente della CVA. Di questo abbiamo
già avuto modo di parlarne e ci ritorniamo perché, purtroppo,
siccome avevamo previsto in quest'aula una Commissione, la
Commissione paritetica che è già stata ricomposta tre volte per
ragioni tecniche... devono di fatto preparare il terreno per
evitare che le centrali che oggi sono un riferimento importante per
la nostra economia... non dimentichiamo che vengono dati dalla CVA
alla Regione 45 milioni... teniamo conto che la proposta su cui sta
lavorando la Commissione paritetica che è stata ultimamente
rimodulata... si cerca di capire come si possa evitare di andare
alla fine del concorso della CVA delle varie centrali a dover
passare sotto un'azione, che, di fatto, potrebbe anche far perdere
alla CVA le disponibilità oggi presenti sulle nostre centrali,
questa sarebbe una perdita drammatica per noi.
In I Commissione abbiamo avuto una riunione con i responsabili
della Commissione che hanno sottolineato come sia difficile andare
avanti su questo tema, c'è un testo ma non è ancora stato esaminato
e quindi non possiamo avere certezze su quello che potrà succedere.
Proprio per queste ragioni noi siamo a chiedere che in qualche modo
si solleciti questo problema perché rischiamo, con la fine della
legislatura a livello nazionale, che decada di nuovo la Commissione
com'è stata proposta, il che significherebbe ricominciare e andare
fuori dai tempi che sono necessari per mantenere quella situazione
che noi oggi conosciamo. Tutto questo è uno dei problemi più
importanti che abbiamo a livello regionale, ne abbiamo tanti ma
questo è particolarmente delicato, per tutte le ragioni che noi
conosciamo, la disponibilità delle acque nella nostra regione,
potremmo anche arrivare all'assurdo, perché su questo si stanno già
muovendo molte delle società tipo CVA che sono sia a livello
nazionale che vicino alla Svizzera e alla Francia che hanno già
cercato di capire che cosa potrebbe succedere... quindi si potrebbe
paradossalmente arrivare al punto che tutto questo non sia più di
pertinenza della nostra società CVA con tutte le conseguenze che
noi abbiamo. È una ragione per sollecitare perché, purtroppo, non
ho bisogno di aggiungere molto a quello che anche i colleghi
conoscono e che è già stato oggetto di dibattito a più riprese.
Presidente -
Per la risposta, ha chiesto la parola il
Presidente della Regione.
Lavevaz (UV) -
Ringrazio anche il collega Rollandin per
aver portato in aula questa questione - e lo faremo ancora dopo con
un'iniziativa del collega Aggravi -, concordo su quanto detto, sul
fatto in particolare che il problema delle grandi concessioni sia
un tema nodale di questa legislatura perché è un problema sappiamo
che, a seconda del modo con il quale verrà concluso, avrà delle
ripercussioni potenzialmente molto pericolose per CVA e, di
conseguenza, anche per tutto il nostro sistema. In realtà, per
quanto riguarda la bozza di norma di attuazione, passi avanti sono
stati fatti, nel senso che la norma è stata sostanzialmente già
positivamente licenziata dalla Commissione paritetica, tant'è che
ha iniziato l'iter, come lei sa, questo è l'iter che viene portato
avanti, la Commissione paritetica licenzia la norma che viene
presentata a tutti i Ministeri per i relativi pareri. Questo sta
avvenendo, ne sono già arrivati una buona parte alla Commissione e
poi ovviamente si chiuderà il cerchio con i pareri di tutti i
Ministeri e di tutte le strutture. Da questo punto di vista, è
stato fatto un passo avanti direi decisivo e definitivo rispetto a
questa norma; è chiaro che, rispetto a quanto cita l'interpellanza,
quindi sulle interlocuzioni con diversi Ministeri, sia da parte mia
che da parte del Governo, questo viene fatto continuamente, ancora
dieci giorni fa, quando eravamo a Roma con il Senatore per le
elezioni del Presidente delle Repubblica, abbiamo avuto anche un
incontro con il ministro Gelmini proprio sulla questione delle
concessioni e più in generale su altre questioni anche riguardanti
la Madia. È una questione che sta a cuore a tutti e che stiamo
cercando di seguire nella maniera più opportuna. La bozza di norma
attuale non prevede la possibilità di prorogare
tout court
la concessione a CVA perché questo non è possibile, ma prevede
l'assegnazione di concessioni attraverso l'espletamento di gare con
procedure di evidenza pubblica a società a capitale misto
pubblico-privato in cui il socio privato sia individuato con
procedura di evidenza pubblica, mediante forme di Partenariato
Pubblico-Privato, il famoso PPP e infine a società a totale
controllo pubblico costituite per soddisfare preminenti interessi
generali connessi alla produzione dell'energia del territorio
regionale. Questo è inutile che stia spiegare cosa comporta, è
chiaro che bisogna arrivare alla chiusura del cerchio di questa
norma in modo che poi si possano rendere le conseguenze conseguenti
- scusate il gioco di parole - da parte del Consiglio regionale con
una norma
ad hoc
.
Presidente -
Per la replica, ha chiesto la parola il
consigliere Rollandin.
Rollandin (PA) -
Grazie per le informazioni che ha dato,
però vorrei far notare che, quando noi abbiamo esaminato il punto
nella Commissione, ci è stato detto che ad oggi non ci sono
accordi, non c'è nessuna trattativa che sia già chiusa, per cui
siccome, come lei sa, quando si riunisce la Commissione, c'è anche
un organo del Ministero che segue e, quando noi abbiamo chiesto di
quel punto, "è ancora da definire". Se lei mi dice che c'è già un
accordo a livello generale, allora questo è diverso da quello che
invece loro stessi ci hanno detto: che non è ancora stato possibile
trovare un accordo. Non trovando l'accordo, lei giustamente ha
ricordato che non sono possibili alternative se non c'è questa
Commissione che salva le nostre richieste che da tempo noi abbiamo
portato avanti, purtroppo non sono andate a buon fine perché sono
state continuamente rinnovate, come lei si ricorda, quindi io le
dico solo che su questo gradirei che, se c'è già un accordo, allora
ce lo dicesse. Io ho capito che lei ci ha detto che a Roma vi siete
trovati ed è già tutto a posto, a me risulta esattamente il
contrario. Ora, può darsi che in questi dieci giorni che ha passato
a Roma abbia fatto maturare anche le pere, però, da quel poco che
so, non è maturato niente. Allora credo che sarebbe molto utile
agire prontamente perché se non arriviamo a quei risultati, noi
siamo veramente perdenti su tutta la linea. È la ragione per cui
noi chiediamo, non abbiamo fatto nessuna allusione di nessun tipo
se non rappresentare quello che noi conosciamo. Lei ci ha detto una
cosa diversa, se è così, ci dia la possibilità perché non è un
segreto; se invece non lo è, l'aspetto è molto delicato e credo che
sarebbe opportuno muoversi in tempi rapidi.
