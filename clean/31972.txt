Classificazione
TURISMO E INDUSTRIA ALBERGHIERA



Oggetto del Consiglio n. 822 del 21 ottobre 2009 - Resoconto
OGGETTO N. 822/XIII - Approvazione di direttive per l'Office
régional du tourisme - Ufficio regionale del turismo per il
triennio 2010-2012, come previsto dalla legge regionale n. 9 del
2009, articolo 2, comma 3.
Il Consiglio
Richiamata la legge regionale 26 maggio 2009, n. 9 "Nuove
disposizioni in materia di organizzazione dei servizi di
informazione, accoglienza ed assistenza turistica ed istituzione
dell'Office régional du tourisme - Ufficio regionale del turismo"
e, in particolare:
- l'articolo 2, comma 3, che stabilisce che l'Ufficio
regionale del turismo "opera nel rispetto delle direttive
regionali, le quali costituiscono strumento di programmazione e di
indirizzo per la definizione degli obiettivi strategici e degli
assi di intervento prioritari nel periodo di riferimento" e che "le
direttive sono approvate con cadenza triennale dal Consiglio
regionale, su proposta della Giunta regionale";
- l'articolo 14, comma 2, che stabilisce che in sede di prima
applicazione della legge le direttive di cui all'articolo 2, comma
3 siano adottate entro il 15 ottobre 2009;
Richiamata la deliberazione della Giunta regionale 26 giugno
2009, n. 1728 "Approvazione del piano regionale di marketing
strategico per il turismo triennio 2010-2012";
Visto l'atto della Giunta regionale n. 2714 in data 2 ottobre
2009 recante "Proposta al Consiglio regionale di deliberazione
concernente "Approvazione di direttive per l'Office régional du
tourisme - Ufficio regionale del turismo per il triennio 2010-2012,
come previsto dalla legge regionale n. 9 del 2009, articolo 2,
comma 3"";
Richiamata la deliberazione della Giunta regionale n. 3830 in
data 30 dicembre 2008, concernente l'approvazione del bilancio di
gestione per il triennio 2009/2011, con attribuzione alle strutture
dirigenziali di quote di bilancio e degli obiettivi gestionali
correlati e di disposizioni applicative;
Visto il parere favorevole rilasciato dal Direttore della
Direzione promozione e marketing, ai sensi del combinato disposto
degli articoli 13, comma 1, lettera e) e 59, comma 2, della legge
regionale 23 ottobre 1995, n. 45, sulla legittimità della presente
deliberazione;
Visto il parere della IV Commissione consiliare
permanente;
Delibera
di approvare il documento allegato, recante direttive di
programmazione e di indirizzo per l'Office régional du tourisme -
Ufficio regionale del turismo per il triennio 2010-2012.
Allegato
(omissis)
Président -
La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV) -
Grazie, Presidente. Abbiamo avuto
modo di confrontarci in Commissione, queste direttive di
programmazione e di indirizzo discendono dalla legge regionale 26
maggio 2009, n. 9, che abbiamo approvato. Abbiamo una situazione
dove abbiamo cercato di definire, coerentemente con la legge e
coerentemente con il nostro piano di
marketing
, una serie di
azioni che attengono la parte di informazione e di accoglienza.
Come sapete, ci sono 11 AIAT, 11 unità che avevano autonomia
perfetta, avevano un'organizzazione propria, avevano quindi tutta
una loro organizzazione, tutta la componente amministrativa,
avevano tutta l'attività divulgativa, tutta la produzione di
materiale, l'implementazione, la concezione dei siti internet. Oggi
come oggi, un'informazione di questo tipo, anche se dà la
possibilità di esaltare alcune particolarità, è assolutamente
impropria, con un'offerta che deve essere giocoforza un'offerta
regionale, un'offerta che parte dall'alta Valle, dalla Valdigne,
arriva fino alle porte della Valle d'Aosta, fino a
Pont-Saint-Martin. Rispetto a questo, quindi il nostro progetto è
un progetto che è stato riassunto nella legge.
Ora passiamo alle direttive, ossia a quelle indicazioni che
dobbiamo trasmettere affinché i nuovi organi... nello specifico il
direttore dell'Ufficio regionale del turismo possa prenderle in
considerazione e tenerle come vincolanti per poter programmare la
sua attività. Ora dico delle cose che sono decisamente ben
riassunte nella programmazione, ma ne dico due o tre proprio per
esemplificare. Gli orari devono essere omogenei sul territorio,
soprattutto degli orari che sono in funzione delle esigenze del
turista, dunque verosimilmente dobbiamo avere gli uffici che sono
aperti quando abbiamo i turisti, quindi nei giorni di festa, nelle
ore in cui i turisti hanno bisogno di informazioni, anche se c'è la
pausa pranzo: dobbiamo porci il problema di dare informazioni
quando ve ne è necessità. Molte volte nell'organizzazione molto
essenziale e spartana di alcuni uffici probabilmente non era
possibile dare delle turnazioni appropriate, quindi avevamo dei
momenti di vuoto. Così come nell'ambito dell'informazione dobbiamo
sì avere attenzione all'informazione di dettaglio, ma dobbiamo
poter dare informazioni su tutto il territorio regionale,
indipendentemente dal fatto che l'ufficio sia collocato in una
comunità, piuttosto che in un'altra. Da questo punto di vista,
occorre avere grande attenzione nell'ambito della formazione del
personale, in modo che esso possa sul territorio maturare e
migliorare i suoi profili professionali, gestire con una certa
omogeneità i vari servizi, il sito internet, la raccolta dei dati,
l'armonizzazione e il monitoraggio dei dati, altro discorso
importante per capire se le azioni fatte sono delle azioni
efficaci.
Se volete, delle indicazioni essenziali che sono rivolte al
funzionamento, ma non sono indicazioni banali, credo che tutti
assieme dovremo fare un'azione molto importante per riuscire nel
2010, anno in cui ci sarà la piena applicazione della nostra
riforma, a creare un'azienda unica, un'azienda che abbia un
determinato indirizzo e porti quel valore aggiunto di cui abbiamo
bisogno. Credo che le indicazioni siano abbastanza interessanti:
sono, a mio giudizio, delle evoluzioni solo positive, nel senso che
non perdiamo nulla delle vecchie professionalità delle AIAT, ma
cerchiamo con un'azione sinergica di esaltarne le funzioni. Vi
chiedo di dare un vostro contributo positivo, di dare un sostegno a
queste direttive, in modo da poter subito avviare tutte le attività
conseguenti e programmare un 2010 particolarmente attento alle
esigenze del comparto turistico.
Président -
La discussion générale est ouverte.
La parole au Conseiller Lattanzi.
Lattanzi (PdL) -
Grazie, Presidente. Consideriamo
l'invito dell'Assessore un invito importante, stiamo parlando di
uno strumento operativo determinante per la realizzazione del piano
di marketing di questa Regione, un piano che abbiamo avuto modo di
approfondire nel convegno realizzato a Saint-Vincent
dall'assessorato nella sua presentazione, dove abbiamo potuto
apprezzare gli obiettivi strategici, l'unicità della creazione di
un marchio Valle d'Aosta per il mondo, le linee di promozione e di
coordinamento turistico del prodotto Valle d'Aosta.
L'Assessore sa che la strada per costruire un prodotto Valle
d'Aosta è ancora molto lunga, soprattutto è una strada che inizia
con circa 15 anni di ritardo; va dato merito all'Assessore di
metterci tanta passione, al punto che ogni tanto ci si chiede come
possa occuparsi anche di altri dipartimenti del suo Assessorato,
quando questo dovrebbe essere un assessorato unico, centrale,
considerato che, come PdL, riteniamo il turismo l'economia
principale della nostra Regione, senza nulla togliere agli altri
comparti che sono importanti, ma proprio il turismo può essere
l'industria principale che, insieme alla cultura, ai beni culturali
e a tutto il valore che possiamo mettere sul mercato, può mantenere
questa comunità di centomila abitanti. Lo abbiamo sostenuto per
molti anni, finalmente vediamo dei passi in avanti rispetto a
questo obiettivo, però è una strada lunga e dura, perché il
prodotto Valle d'Aosta ancora non esiste, si sta costruendo, siamo
ancora a convincere gli operatori turistici a vedersi in un'unica
squadra, a condividere dei pacchetti prodotto unici, a condividere
delle promozioni. Qualche ora fa eravamo con l'Assessore a Milano a
presentare la stagione invernale e lui sa quanto sia stato
difficile mettere insieme le energie per presentarsi con un'unica
voce e con un unico logo in quel mercato. Immaginiamoci quando
l'Assessore dovrà promuovere e dare regia a promozioni che vanno
verso i Paesi dell'Est, la Russia, Mosca o Berlino. È evidente che
è una strada complessa, perché è l'industria primaria a cui oggi
dobbiamo dare riferimento, è l'industria a qui stiamo dedicando
circa il 15 per cento delle risorse del nostro bilancio o poco
meno, ma è l'industria che produce circa il 50 per cento del nostro
PIL direttamente o indirettamente, che in questo momento è un PIL
relativamente basso, ma che è l'unico PIL su cui possiamo fare leva
per creare del valore. Dobbiamo mettere in piedi tutti i valori che
abbiamo da spendere sul mercato del marketing turistico per
attirare la clientela selezionata, qualificata che questa regione
può permettersi di attirare.
È chiaro che qui ci sono questioni di edilizia turistica, ci
sono i villaggi e i borghi da recuperare, ci sono gli alberghi da
ristrutturare, ci sono sinergie fra gli alberghi da mettere in
piedi, ecco quindi che arriviamo all'Ufficio del turismo. L'Ufficio
del turismo è un organo operativo indispensabile, diciamo che
crescerà sulle AIAT pre-esistenti, singole e autonome individualità
che nulla potevano dare in termini di operatività esterna, su
questi 11 pilastrini si pone questo piano strutturale, operativo e
importante per lo sviluppo del marketing. Siamo già leggermente in
ritardo - lei sa, Assessore, che questo provvedimento doveva essere
approvato entro il 15 ottobre -, ma noi consideriamo non tanto
questi giorni come ritardo, quanto gli anni che sono passati e che
ci penalizzano.
Il primo processo quindi è formare il personale, adeguare questa
struttura alla funzionalità qualitativa che il mercato chiede, che
va fatto velocemente e con grande qualità. Sicuramente i processi
di coordinamento delle attività anche informatiche di tutto il
sistema e di coordinamento delle attività delle 11 AIAT sono
altrettanto importanti; anche qui siamo in ritardo, dobbiamo farlo
bene e velocemente. È una sfida che noi non solo dobbiamo
accettare, ma dobbiamo vincere, perché su questa operatività ci
giochiamo il PIL della nostra comunità per i prossimi vent'anni,
noi di questo stiamo parlando!
L'elenco degli assi di intervento prioritario che lei ha
inserito in questo piano sono condivisibili; sono condivisibili i
processi che vengono qui descritti, poi si potrebbe trovare sempre
il bicchiere mezzo vuoto, ma riteniamo che in questo momento di
crisi sia importante l'intenzione politica, sia altrettanto
importante la qualità degli interventi preventivati, sia
determinante il prosieguo di questo progetto, che qui ci
permetteremo come opposizione di indirizzare nella misura in cui
tale processo va avanti o non procede. Siamo convinti che la
passione con la quale l'Assessore ha preso in carico questo
obiettivo possa essere già un buon viatico per questa operazione,
tale piano è uno strumento ulteriore operativo e organizzativo
determinante. Si tratta di coinvolgere due attori: il prodotto
Valle d'Aosta, che è fatto da tutti gli operatori turistici della
Valle d'Aosta, e l'organizzazione che qui è coinvolta, ossia i
dipendenti dei vari dipartimenti coinvolti, che devono avere chiara
e piena consapevolezza della
mission
di tale progetto,
perché su questo ci giochiamo il nostro futuro. Come PdL, siccome
sono dieci anni che lo sollecitiamo, finalmente vediamo gli albori
di un progetto industriale, turistico, promozionale e commerciale,
su questo continuiamo a dare il nostro sostegno, non mancheremo di
far avere le nostre proposte, però, Assessore, lei lo sa, siamo
leali e altrettanto correttamente le diremo che, se questo
programma non va avanti, saremo qui a spingere affinché tale
processo prosegua.
Président -
La parole au Vice-président Chatrian.
Chatrian (VdAV-R) -
Merci, M. le Président. Assessore,
noi avevamo espresso dei dubbi sullo strumento di percorso, avevamo
chiesto informazioni, parlando al momento solo di informazione e
accoglienza e non ancora di promozione. Ho sentito delle parole
condivisibili, ma non ci stiamo confrontando sul secondo livello,
che è quello di promozione, ma siamo ancora alla prima fase: quella
di informazione e di accoglienza. Riteniamo importante e
concordiamo su ciò che lei ha definito "esaltare la funzione".
Concordiamo per quanto riguarda la riorganizzazione, come avevamo
concordato all'epoca in sede di confronto sul disegno di legge
proposto.
In commissione avevamo chiesto qualche delucidazione soprattutto
sul punto n. 8, quel punto forse un po' più delicato, non di buon
senso e non di riorganizzazione, riorganizzazione che condividiamo
in senso pieno. Sul punto n. 8: raccogliere le istanze locali
relative al turismo, avevamo chiesto quali fossero le spinte che
arrivano dal territorio, come reagisse il territorio. Siamo agli
inizi, capiamo, sono solo quattro mesi, non abbiamo avuto grandi
risposte dal nuovo responsabile, nuovo anche lei, ma non vogliamo
in questo momento fare del personalismo. Forse il punto n. 8
rappresenta la modifica territoriale, ciò che arriva dal
territorio, come può arrivare dal territorio? In che maniera può
arrivare dal territorio per poi essere sviluppato a livello di
informazione e di accoglienza? Non stiamo parlando in questo
momento di promozione, stiamo parlando del primo settore: quello
dell'informazione e dell'accoglienza. Saremo molto attenti
soprattutto al territorio nel suo complesso, dove troviamo dei
paesi che hanno delle diversità e delle peculiarità, dei paesi
entre guillemets
meno fortunati, quelli più fortunati, per
cercare un equilibrio turistico, un equilibrio del marchio, un
equilibrio che parta dal basso, dalla spinta che auspichiamo arrivi
da una parte. Dall'altra, dobbiamo creare le condizioni perché si
possa produrre, in una qualche maniera questa reazione. Grazie.
Président -
La parole au Conseiller Rigo.
Rigo (PD) -
Anche noi in commissione ci siamo astenuti
dicendo che valuteremo assieme il comportamento da tenere in aula.
Come hanno già rilevato alcuni Consiglieri, ma lo ha detto anche in
commissione l'Assessore competente, siamo in ritardo come Valle
d'Aosta rispetto ad un settore importante qual è quello del turismo
non solo dal punto di vista economico, siamo in ritardo rispetto ad
una politica unitaria complessiva, del pacchetto Valle d'Aosta
nella sua interezza.
La Regione in questi mesi ha definito, lo ha ricordato il
Consigliere Lattanzi, un piano di marketing e gli obiettivi
regionali degli uffici regionali del turismo. Le linee di tali
interventi, come abbiamo detto in Commissione, ci sembrano
direttive coerenti con quell'obiettivo generale, con quel piano che
ricordavamo prima; ci sembrano linee coerenti, dettate da buon
senso su un lavoro che sarà faticoso, lungo, difficile per
l'Amministrazione regionale e per chi si sta occupando di questo
nuovo ufficio, io faccio gli auguri, come li ho già fatti,
all'assessorato e al nuovo ufficio.
Voteremo a favore del provvedimento.
Président -
Est-ce que je peux fermer la discussion
générale? La discussion générale est fermée.
Je soumets au vote l'acte:
Conseillers présents: 33
Votants: 28
Pour: 28
Abstentions: 5 (Bertin, Giuseppe Cerise, Chatrian, Louvin,
Patrizia Morelli)
Le Conseil approuve.
