Classificazione
CONSIGLIO REGIONALE
Attività consiliare d'aula



Oggetto del Consiglio n. 590 del 26 maggio 2021 - Resoconto
OBJET N° 590/XVI - Communications du Président de la
Région.
Bertin (Presidente) -
Non vedo altre richieste su questo
punto all'ordine del giorno. Passerei al punto n. 2. Ha chiesto la
parola il presidente della Regione Lavevaz, ne ha facoltà.
Lavevaz (UV) -
Buongiorno a tutti. Nel corso dell'ultima
settimana non ci sono stati incontri straordinari con il Governo se
non una prima riunione interlocutoria con i ministri Gelmini,
Bianchi, Giovannini e Lamorgese sul tema del trasporto pubblico
locale in prospettiva in particolare della ripresa scolastica di
settembre. L'obiettivo è ovviamente quello di condividere una
soluzione migliore e più facilmente sostenibile dai sistemi
regionali per permettere la ripresa al 100 percento in presenza
della scuola con il nuovo anno scolastico.
Sul piano pandemico invece finalmente la situazione anche della
nostra regione va verso una situazione di miglioramento importante
che tutti speriamo essere ovviamente definitiva sul piano dei
contagi giornalieri e quindi di conseguenza anche sul piano
pandemico generale. Questo miglioramento generale ci ha permesso di
fare qualche passo in più, un passo in avanti, condiviso con
l'Unità di supporto e di gestione dell'emergenza relativamente alle
riaperture. Com'è noto, abbiamo anticipato a venerdì, in deroga a
quanto previsto a livello nazionale, la riapertura delle attività
di ristorazione al chiuso con le dovute attenzioni e la corretta
osservazione dei protocolli dopo l'anticipazione dell'apertura dei
locali all'aperto della settimana scorsa. Quest'ulteriore ordinanza
darà alle nostre attività la possibilità di sfruttare al meglio
anche il primo ponte pre-estivo del 2 giugno.
Abbiamo iniziato poi nel corso dell'ultimo week-end un servizio
sperimentale, con l'intento di farlo diventare strutturale, di
tamponi gratuiti presso il
drive-in
de la
Pépinière
,
un servizio pensato per i Valdostani che dovessero avere la
necessità di un tampone per gli usi che sono previsti dal
cosiddetto "
green pass
".
Vorrei infine ricordare anch'io la tragedia di domenica scorsa
sul Mottarone, una tragedia che ci tocca sia per la vicinanza
territoriale con il Verbano, sia per la terribile analogia di
questo evento con la tragedia che toccò la nostra regione nel 1983.
Due impianti sicuramente tecnicamente molto diversi ma che in
incidenti simili hanno causato 11 vittime il primo (1983) e 14 il
secondo e inoltre in ambedue i casi sono due giovani vite a essere
state le uniche a salvarsi dalla tragedia. Sperando che il piccolo
Eitan, che ancora lotta per la vita all'Ospedale Regina Margherita
di Torino possa presto avere una prognosi di guarigione, esprimo
quindi, a nome di tutto il Governo regionale, il profondo cordoglio
della nostra comunità valdostana e le più sentite condoglianze alle
famiglie delle vittime.
Presidente -
Ha chiesto la parola il consigliere Manfrin,
ne ha facoltà.
Manfrin (LEGA VDA) -
Il presidente Lavevaz ci ha messo al
corrente, e lo ringrazio, della questione relativa
all'anticipazione dell'apertura delle attività della ristorazione
da svolgersi anche al chiuso, però, condividendo evidentemente lo
spirito che ha portato anche veramente il nostro gruppo a lavorare
sulla legge che permetteva di aprire ben prima della
classificazione attuale le attività economiche e sociali, leggendo
quello che appunto è stato anticipato e quello che lei ci ha appena
detto, Presidente, una domanda sorge spontanea: quali sono le
motivazioni che portano a far partire da venerdì 28 maggio
l'apertura delle attività legate alla ristorazione al chiuso?
Perché quello che siamo curiosi di sapere è se c'è una scelta
chiamiamola tecnico-scientifica, e se c'è, saremmo lieti di poterla
leggere, cioè mi piacerebbe vedere un tecnico che dice: "apriamo il
28 perché, secondo tutta una serie di nostri calcoli, il 28 è il
giorno ottimale", oppure, se c'è una motivazione politica, a questo
punto io le chiederei per quale motivo aprire venerdì e non aprire
invece già da oggi visto che le nostre attività hanno patito e
stanno patendo lungamente gli effetti di questa crisi prolungata e
di queste chiusure prolungate che la nostra regione ha subito. Mi
auguro che lei abbia le risposte.
Presidente -
Ha chiesto la parola il Presidente della
Regione, ne ha facoltà.
Lavevaz (UV) -
La domanda è assolutamente puntuale ed è
stata oggetto ovviamente di considerazioni all'interno dell'Unità
di crisi. Premetto solo per chiarezza che queste ordinanze sono
fatte in deroga alle norme nazionali che ovviamente il Governo ha
istituito e quindi devono essere sempre sottese a trovare un giusto
equilibrio tra l'aspetto sanitario e quanto si può fare a livello
amministrativo, perché sono ordinanze che, come sapete bene tutti,
non possono essere ampliative, non potrebbero essere ampliative
rispetto alla norma nazionale, quindi dobbiamo sempre cercare di
muoverci al limite delle possibilità che ci sono permesse.
Il ragionamento che ha fatto il collega Manfrin è assolutamente
corretto ed è stato oggetto di riflessione all'interno dell'Unità
di supporto. Avevamo anche chiesto sostanzialmente la possibilità
di valutare un'apertura a partire da lunedì, sostanzialmente
dall'altro ieri, momento in cui siamo diventati gialli.
All'interno dell'Unità di supporto, in particolare la parte
sanitaria, ha fatto dei ragionamenti, che poi sono stati condivisi,
legati al fatto che comunque la Valle d'Aosta, nonostante siamo
passati gialli, siamo passati gialli per ultimi, avevamo e abbiamo
ancora oggi, comunque i dati di incidenza relativa ancora alti
rispetto alle altre regioni e quindi non si è ritenuto di far
partire questa forzatura, chiamiamola così, da lunedì ma da venerdì
salvando almeno il week-end, considerando anche il fatto che questo
week-end si collegava al ponte del 2 giugno, quindi c'era ancora
tutta la settimana per verificare se questo fosse sostenibile
attraverso il monitoraggio dell'andamento a confermare che lo
stesso continuasse nella direzione in cui stava andando, quindi in
una direzione di miglioramento generale. Nel caso in cui invece in
questi giorni avessimo dovuto avere un aumento ulteriore o un
ritorno a delle incidenze più alte, avremmo dovuto, fare delle
considerazioni anche tali da comportare la revoca di questa
ordinanza per il week-end, cosa che fortunatamente non è successa
perché i dati stanno andando nella direzione giusta.
Presidente -
Ha chiesto la parola il consigliere Manfrin,
ne ha facoltà.
Manfrin (LEGA VDA) -
Allora, da quanto lei ci dice, mi
pare di capire che non vi sia una motivazione tecnica alla base, è
stata ed è una scelta politica a questo punto, perché io le ho
chiesto sulla base di quali dati e quali calcoli e lei mi ha detto:
"beh, se dovessimo peggiorare, nel caso cancelliamo l'ordinanza...
salviamo il week-end".
Il problema, Presidente, è uno, come giustamente peraltro
richiamato in una mozione del collega Lavy, il nostro territorio ha
una conformazione tale - e non è che stiamo qua a ricordarlo ma è
bene dircelo una volta in più - per la quale evidentemente se in
riviera romagnola si può cenare con i
dehors
tranquillamente
la sera, in molte delle nostre località, per non dire praticamente
quasi tutte, l'utilizzo del servizio di ristorazione all'aperto non
ha questa facilità di essere portato a termine. Proprio perché,
come vi abbiamo sempre detto, è necessario puntare, evidenziare e
valorizzare la nostra specificità regionale, ci auguravamo un
maggior coraggio nelle scelte. Lei ci dice che è stata fatta una
deroga alle norme nazionali - e su questo non c'è dubbio - però,
come sempre, siamo alla dimostrazione di poco coraggio, purtroppo,
perché se una deroga viene fatta, evidentemente una deroga deve
essere fatta sulla base delle necessità del territorio. Lei lo
specifica sempre sulle ordinanze, io sono un attento lettore delle
ordinanze che lei emana, dove scrive che, in virtù delle
specificità del nostro territorio - c'è una formula di rito che
ormai lei ripete in tutte le ordinanze -, si fa qualcosa in più o
qualcosa di diverso rispetto a quello che sarebbe previsto. Allora
non vedo perché tralasciare questo particolare in considerazione
non soltanto della nostra specificità, ma anche del fatto che la
nostra Regione, unica in Italia, esce da un periodo di chiusure che
direi pare assolutamente infinito. Se è possibile farlo venerdì, ci
chiediamo perché non si può fare lunedì. Lei come unica
giustificazione ha detto: "se ci fosse un aumento di contagi
collegato, potremmo considerare...".
Presidente, consideri una cosa: che, per esempio - e c'è una
dimostrazione plastica -, la sua ordinanza prevede che si possa
cenare al massimo quattro persone al tavolo e quant'altro. Io credo
che non le sia sfuggito, Presidente, il fatto che ci sia stato un
assembramento di decine di migliaia di persone per festeggiare lo
scudetto dell'Inter qualche settimana fa e tutti i virologi hanno
confermato che ad oggi non c'è stata alcuna incidenza sull'aumento
dei contagi, tant'è vero che la Lombardia è ancora gialla, non c'è
stato nessun
cluster
, non c'è stato nessun aumento dei
contagi come ci si aspettava, tutti i virologi che ci annunciavano
sciagure sono stati nettamente smentiti.
A questo punto, considerando che i dati che abbiamo in questo
momento in nostro possesso ci danno una quasi sovrapponibilità con
quello che era il calo dei contagi della scorsa stagione,
riconducendo quasi a una stagionalità, ma evidentemente io non sono
un tecnico, non sono virologo, non mi permetto di fare le
considerazioni, guardo i dati, guardo le statistiche e noto una
netta somiglianza. Mi chiedo perché a questo punto, tutto
considerato, non si è voluto avere più coraggio perché mi sembra
quasi un coraggio abbastanza scontato. Io non vorrei, Presidente,
che lei avesse detto: "faccio un'ordinanza per tre giorni così
tanto il TAR non me la può impugnare", perché mi è sembrata un po'
questa la giustificazione. Se vuole dimostrare coraggio - e noi
siamo assolutamente favorevoli a un'iniziativa di forza che
permetta alla nostra Valle di ripartire -, lo dimostri fino in
fondo!
Presidente -
Ha chiesto la parola il consigliere Perron,
ne ha facoltà.
Perron (LEGA VDA) -
Rapidamente mi ricollego al tema del
mondo della scuola che è stato riportato dal Presidente solo per
fare una rapida segnalazione. Dal mondo della scuola ci giungono
delle segnalazioni per cui c'è un problema relativamente alle
quarantene che vengono fatte a seguito dei possibili contatti:
anche i docenti che sono vaccinati con la seconda dose rientrano, a
quanto ci risulta, poi nel personale che va quarantenato e questo è
un meccanismo... noi abbiamo fatto alcune ricerche rapide, la
segnalazione è stata a breve termine, a quanto mi risulta, è
probabilmente la direttiva nazionale... però è certamente un
meccanismo che porterà di nuovo la scuola, se non adesso che sta
finendo, probabilmente rapidamente a impantanarsi perché di nuovo
se un professore ha un alunno che è positivo, anche se vaccinato,
resta a casa, a questo punto anche tutta la
ratio
dei
vaccini, al di là della questione sanitaria, si ritrova di nuovo a
creare dei problemi.
Le chiedo quindi se ci sono state già valutazioni e analisi in
merito, immagino di sì, e a quel punto se siano possibili delle
deroghe, sia a breve che a lungo termine, per evitare che la scuola
si ritrovi nuovamente impantanata quando abbiamo già tanti docenti,
per fortuna, vaccinati e quindi il problema è in tono minore.
Presidente -
Ha chiesto la parola il presidente della
Regione Lavevaz, ne ha facoltà.
Lavevaz (UV) -
La problematica sollevata del collega
Perron è assolutamente puntuale ed è stata anche oggetto di qualche
discussione all'interno anche della Conferenza.
Come ha detto lei, è giustamente un'indicazione sanitaria
ovviamente che vale a livello nazionale e che credo sicuramente
sarà ancora discussa nelle prossime settimane. Per la partenza del
nuovo anno scolastico, credo che, sempre sperando ovviamente di
avere delle situazioni tali per cui non siano più necessarie delle
quarantene, questo meccanismo vada sicuramente rivisto, quindi di
questo sicuramente se ne parlerà.
Sull'ulteriore osservazione fatta dal collega Manfrin io non
voglio continuare la diatriba, come spesso avviene nella
discussione delle comunicazioni, ma qua veramente non si tratta di
coraggio - l'ho già detto in altre occasioni -: si tratta di
utilizzare il buon senso, per quanto possibile, nonostante, come
noto, le ordinanze sono degli atti firmati dal Presidente delle
quali ovviamente risponde unicamente lui, quindi la responsabilità
anche di queste ordinanze in qualche modo forzate ricade comunque
sul Presidente.
Come ho spiegato a quel collega - sa bene rigirare un po' le mie
risposte un po' come crede, ma la risposta era piuttosto chiara -
non c'è nulla di politico. Ho detto che i sanitari hanno chiesto di
avere una finestra di 4-5 giorni, da lunedì a venerdì, per valutare
e confermare l'effettivo andamento in situazione positiva dei
contagi, tutto qui, non c'è nessuna scelta di tipo politico o di
altro tipo.
Vorrei anche far notare che ovviamente la Valle d'Aosta ha una
situazione territoriale climatica diversa da altre Regioni, ma non
è certo l'unica Regione ad avere delle situazioni montane.
Ovviamente tutte queste osservazioni sono state fatte, rifatte e
scritte a chiunque sull'inopportunità di avere un obbligo di
consumazione dei pasti e dell'attività di ristorazione all'aperto,
lo abbiamo scritto in tutti i modi possibili, siamo stati gli unici
però a fare questa forzatura, siamo stati gli unici nonostante ci
siano Regioni, anche governate dalla forza politica che lei
rappresenta, anche a Statuto speciale, per le quali questa
forzatura non è stata fatta. Se si tratta quindi di coraggio, non
lo so, ma abbiamo cercato di fare quello che la nostra parte
sanitaria ci ha permesso o ha ritenuto opportuno di poter fare.
Presidente -
Il consigliere Manfrin si è prenotato.
Invito a non trasformare le comunicazioni in un battibecco e in
question time
. Non sono queste le ragioni delle
comunicazioni. Ha chiesto la parola il consigliere Manfrin, ne ha
facoltà.
Manfrin (LEGA VDA) -
Ovviamente condivido il suo invito,
però se esprimo delle considerazioni e mi vengono posti degli altri
temi, è evidente che la necessità è quella di chiarire anche il
nostro pensiero.
Presidente, io spero di aver capito male, ma lei ci dice che i
sanitari valdostani le hanno chiesto 4-5 giorni per valutare le
misure che a livello nazionale vengono stabilite dal Ministero, che
in teoria dovrebbero limitare il contagio, per vedere se sono
efficaci e poi eventualmente valutare se poi venerdì si può aprire?
Io rimango abbastanza basito e, come ripeto, avrei volentieri
necessità e piacere di leggere se ci sono comunicazioni ufficiali
di queste valutazioni che vengono fatte, magari facciamo una
richiesta di accesso agli atti e vediamo, perché altrimenti quello
che lei dice rimane
intuitu personae
, quindi evidentemente
ci può raccontare tutto e il contrario di tutto: i sanitari le
hanno detto questo, il suo amico le ha detto qualcos'altro, un
Signore al bar le ha detto una cosa diversa e siamo nell'ambito del
dibattito "pecoreccio".
Quello che però conta, Presidente, è che lei giustamente ha
evocato il Governo di altre Regioni. Le faccio notare, Presidente,
che altre Regioni, per esempio, regioni montane, hanno avuto la
possibilità di adottare una legge che evidentemente derogava dai
principi delle classificazioni nazionali; le faccio notare inoltre
che tantissime altre Regioni governate dal movimento che io
rappresento sono da diverse settimane, se non da mesi, collocate in
zone di colore ben diverso e la nostra Regione, che dovrebbe essere
con autonomia speciale, maggiormente controllabile e avere i
maggiori strumenti per contenere, piuttosto che contrastare, gli
effetti della pandemia, invece continua a essere collocata in una
zona che evidentemente limita di molto le attività. Prima di
guardare alle altre Regioni, quindi forse conviene che lei guardi
che cos'è stato fatto in Valle d'Aosta e quali sono gli effetti
negativi che sono scaricati sulle attività sociali ed
economiche.
