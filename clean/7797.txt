Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2197 del 24 settembre 1986 - Resoconto
OGGETTO N. 2197/VIII - NECESSITÀ DI REALIZZARE IN VALLE
D'AOSTA UN CAMPO DI GOLF. (Interrogazione).
PRESIDENTE
: Do lettura dell'interrogazione presentata dai
Consiglieri Torrione, Pascale e Breuvé:
INTERROGAZIONE
La recente manifestazione turistica che ha visto presenti in
Valle e più precisamente a Saint-Vincent i più bei nomi del tennis
nazionale unitamente a tennisti di buona quotazione internazionale,
nel quadro di una gara del circuito del "Grand Prix", ha posto in
luce come la presenza di adeguati impianti sportivi consenta di
assumere iniziative che hanno non solo una validità sotto il
profilo strettamente sportivo ma anche un positivo riscontro sul
piano turistico e quindi promozionale.
Colmata quindi una lacuna nel settore turistico esiste però
in un altro ambito sportivo una carenza altrettanto grave che
necessita di sollecite ed adeguate soluzioni. Si allude alla
disciplina sportiva del "golf", che si presenta come in forte
espansione sia per una sempre più accentuata diffusione fra i
giovani sia perchè presenta risvolti di tipo turistico del tutto
particolari e quanto mai interessanti.
Si parla da anni di realizzare un impianto sportivo del
genere nel Comune di Fénis senza però che si sia passati poi alla
fase della concreta realizzazione.
Tutto ciò premesso i sottoscritti Consiglieri
regionali
INTERROGANO
l'Assessore competente per conoscere:
a)
se è intenzione della Giunta regionale realizzare
un campo di golf a 18 buche;
b)
se resta valida l'indicazione del Comune di Fénis
per una simile realizzazione;
c)
gli eventuali tempi di realizzazione di un impianto
del genere;
d)
se siano già stati avviati opportuni contatti con i
proprietari dei terreni interessati.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
En répondant aux demandes qui sont
posées dans l'interrogation, je crois qu'au moment où on examinera
le projet de réalisation des infrastructures touristiques pour les
prochaines trois années, on pourra prendre en considération aussi,
comme possibilité d'intervention, le camp de golf. Donc,
l'indication que donnent les Conseillers est valide.
En même temps on a déjà pris des contacts avec la Commune et
avec les propriétaires pour trouver un accord sur l'installation de
cette infrastructure. On est en train de voir quelles sont les
possibilités, vu que là l'attitude des propriétaires est un peu
différente si on va proposer l'achat de l'ensemble du terrain, ou
bien de louer à l'Administration régionale pour une certaine
période le terrain même, afin que soit réalisé le but de faire le
plus tôt possible le camp de golf.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Credo che lo spirito di questa
interrogazione sia legato ad una constatazione ben precisa e cioè
che la presenza di impianti sportivi di un certo livello in Valle,
incrementa senz'altro un aspetto consistente del nostro
turismo.
Partivamo infatti, dalla giusta considerazione che l'aver
realizzato un impianto per il tennis a Saint-Vincent ci ha
consentito di trasferire in Valle d'Aosta una grossa manifestazione
quale quella del Grand Prix Nabisco, che ha avuto fra l'altro sul
piano dell'impatto dell'immagine un favorevole riscontro perchè la
televisione per tre giorni in diretta ha trasmesso questo incontro,
facendo risuonare il nome di Saint-Vincent e facendo dell'ottima
pubblicità alla nostra Regione.
Riteniamo che, proprio per un certo aspetto turistico, le
attrezzature vadano completate con la costruzione del campo di golf
a 18 buche.
C'è sempre stata un po' di prevenzione nei confronti di questo
sport, che viene solitamente definito uno sport "d'élite".
Smentiamo questa affermazione perchè in questi ultimi anni lo sport
del golf ha subito una evoluzione notevole, anche se resta uno
sport legato ad un certo ambiente. L'esigenza poi è anche di
consentire ai valdostani di praticare uno sport difficile come il
golf, che tuttavia in apparenza può sembrare adatto a persone di
una certa età e con punte di agonismo molto limitate. È esattamente
il contrario.
Ho ascoltato con piacere il Presidente della Giunta che ha
riconfermato questo impegno della Giunta di inserire questa
realizzazione nel prossimo programma di infrastrutture sportive. Mi
fa doppiamente piacere sapere che l'indicazione resta quella di
Fénis, che ritengo sia la zona più adatta anche perchè è un po'
baricentrica rispetto ad altre zone turistiche e strettamente
collegata anche al discorso di Saint-Vincent.
Questo discorso dei proprietari dovrà essere un pochino
approfondito, perchè i contatti fra l'Amministrazione regionale e i
proprietari, a quanto mi risulta, durano da tempo e non sono
purtroppo sfociati finora in risultati soddisfacenti e positivi.
Sotto questo aspetto credo che vada speso tutto l'impegno
dell'Amministrazione regionale per far capire anche ai proprietari
che l'insediamento di una infrastruttura sportiva di questo tipo
può servire per indotto all'intero Comune; non solo, ma se
l'Amministrazione regionale decidesse di acquistare, può costituire
un cespite di reddito notevole per i proprietari stessi.
È con soddisfazione che apprendiamo questa riconferma, non era
una notizia in assoluto. Ci permettiamo solo di raccomandare al
Presidente della Giunta e agli Assessori competenti di proseguire
in questa opera di convincimento nei confronti dei proprietari.
