Classificazione
ASSISTENZA SANITARIA E OSPEDALIERA


Resoconto integrale del dibattito dell'aula
Oggetto del Consiglio n. 2512 del 20 marzo 2002 - Resoconto
OGGETTO N. 2512/XI Problemi concernenti gli interventi di
aerosolterapia presso l’ambulatorio
dell’Ospedale regionale. (Interrogazione)
Interrogazione Appreso che l’ambulatorio
funzionante presso la struttura ospedaliera di Viale Ginevra per
gli interventi di aerosolterapia è provvisto di una sola
apparecchiatura per le inalazioni caldo-umide, invece delle due
fino a poco tempo fa funzionanti;
Appreso inoltre che non ci sarebbero risorse finanziarie per
acquistare un nuovo apparecchio necessario per la terapia di
aerosol;
Constatato che la carenza di tale strumentazione non consente di
offrire un servizio adeguato a chi deve sottoporsi a cicli di cure
di aerosolterapia;
i sottoscritti Consiglieri regionali
Interrogano
l’Assessore competente per sapere:
1) se sono esatte le informazioni di cui in premessa e da quanto
tempo l’ambulatorio è dotato di una sola
apparecchiatura per l’aerosolterapia;
2) cosa ha previsto la direzione sanitaria per riportare
l’ambulatorio al livello di servizio adeguato alle
necessità degli utenti.
F.to: Squarzino Secondina - Beneforti
Président La parole à l’Assesseur à la santé, au
bien-être et aux politiques sociales, Vicquéry.
Vicquéry (UV)
Mi si chiede se le informazioni della
premessa dell’interrogazione sono esatte e la
risposta è "no", perché l’ambulatorio della piastra
dispone di due apparecchi per inalazioni caldo-umide, due
apparecchi per aerosolterapia e un insufflatore, così come non è
vero che mancano risorse finanziarie, evidentemente.
Spero che nel prossimo Consiglio regionale non mi si chieda
quante sono le siringhe e i cerotti in ospedale, perché mi pare che
non sia questa l’assemblea dove discutere di questi
"alti" argomenti. In data 11 febbraio l’unità
budgetaria di O.R.L. ha comunicato al Servizio di ingegneria
clinica il guasto di un apparecchio per inalazioni caldo-umide; il
Servizio di ingegneria clinica, verificato che il guasto non poteva
essere risolto in sede, ha contattato la ditta Faset, produttrice
dell’apparecchio in questione, la quale ha
comunicato, in data 28 febbraio, che la sostituzione del pezzo
guasto avrebbe comportato un tempo di consegna di circa 40
giorni.
Visti i lunghi tempi segnalati, considerato che il costo della
riparazione appare elevato, considerato altresì che i tempi di
consegna di un apparecchio nuovo sono di circa 30 giorni rispetto
ai 40 sopracitati, e considerato infine
l’opportunità di dotare l’ambulatorio
in questione di un impianto di addolcimento
dell’H2O, la Direzione sanitaria ha iniziato le
pratiche per la sostituzione completa
dell’attrezzatura sopraccitata.
Président
La parole à la Conseillère Squarzino
Secondina.
Squarzino (PVA-cU)
L’Assessore ha iniziato
dicendo che non era vero quanto affermato
dall’interrogante poi in realtà nella sua risposta
ha sottolineato che effettivamente in
quell’ambulatorio c’è stato un
momento in cui una apparecchiatura si è guastata e a quanto sembra
non è ancora sistemata.
Se ci vogliono infatti quaranta giorni dal 28 febbraio per
aggiustarla oppure trenta giorni dal 28 febbraio per comperarla,
questo vuol dire che oggi non c’è ancora, Assessore!
Lei potrà sorridere sul tipo di iniziative che i Consiglieri fanno,
però lei deve mettersi anche nell’ottica degli
utenti o dei clienti, come adesso si chiamano. È chiaro che questi
clienti, che sono andati in ambulatorio perché dovevano accedere a
una serie di terapie, si sono sentiti dire - giustamente, perché
l’apparecchiatura era rotta - che non poteva essere
loro garantita la cura.
Alla richiesta del perché può darsi che qualche operatore abbia
risposto in modo approssimativo. D’altra parte
vengono questi dubbi, perché nella delibera dell’11
marzo, là dove viene definita l’entità delle risorse
aggiuntive rispetto agli obiettivi raggiunti
dall’USL nel 2000, si precisa che dei quattro
macroobiettivi proposti e concordati con l’azienda,
uno, quello relativo al contenimento delle spese, non è stato
raggiunto.
Può sorgere allora il dubbio che l’USL, nel
momento in cui cerca di fare dei tagli e di contenere la spesa,
intervenga purtroppo in settori che sono più a contatto con i
clienti e che svolgono servizi che vanno anche
nell’ottica di quell’azione di
prevenzione, di cui si parla tanto.
Prendo atto che prima o poi, nel giro di alcuni mesi, questa
apparecchiatura ci sarà di nuovo, però sottolineo che per almeno
due mesi l’ambulatorio non ha potuto offrire agli
utenti il servizio necessario.
