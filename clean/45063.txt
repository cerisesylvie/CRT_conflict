Classificazione
SPORT E TEMPO LIBERO
Infrastrutture ricreativo-sportive



Oggetto del Consiglio n. 1884 del 6 ottobre 2022 - Resoconto
OGGETTO N. 1884/XVI - Interpellanza: "Finanziamento della
costruzione del nuovo Palazzetto del ghiaccio di Aosta".
Sammaritani (Presidente) -
Passiamo all'oggetto n. 39
all'ordine del giorno. Per l'esposizione, la parola al consigliere
Manfrin.
Manfrin (LEGA VDA) -
Con quest'iniziativa andiamo a
parlare di un progetto che arriva da lontano di cui curiosamente
sia io che l'assessore Marzi abbiamo già discusso ai tempi del
Comune di Aosta. È un tema su cui abbiamo insistito parecchio io e
la collega Spelgatti, perché il Palaghiaccio di Aosta è davvero un
centro che sicuramente possiamo vantare come un centro di
eccellenza, un centro che non soltanto gli Aostani ma tutti i
Valdostani, anche addirittura persone che vengono fuori dalla Valle
d'Aosta utilizzano quotidianamente, è una struttura che ha sfornato
anche talenti che attualmente giocano nella Nazionale italiana, una
struttura che più volte abbiamo chiesto di valorizzare, quando?
Diciamo dal 2015 al 2018 più o meno è stato il periodo, perché?
Perché chiaramente chi lo gestiva ai tempi, ovvero una serie
privati, ha detto: "perché, visto che questa struttura ha bisogno
di un po' di manutenzione, un po' di gestione, non cominciare a
intervenire e quindi investire in questa struttura per poterne fare
davvero un centro di eccellenza a tutti gli effetti, compresa la
parte strutturale?". Quella volta ricordo che presentammo più di
un'iniziativa, i privati chiedevano di poter investire qualche
centinaio di migliaio di euro, adesso non ricordo più se 300 o 600
mila, comunque queste erano più o meno le cifre al 2015 e ricordo
che più volte è stato detto loro di no, c'erano tutta una serie di
impedimenti ogni volta, una tela di Arianna che davvero era
difficile riuscire a comporre, fatto sta che arriviamo ai giorni
nostri nei quali il Comune di Aosta decide di inserire in quello
che molti credono sia il Pozzo di San Patrizio, il PNRR di cui
hanno parlato già più volte in quest'aula... dicendo: "sai che c'è?
Facciamo una bella ristrutturazione del Palaghiaccio". Ottima idea,
davvero ottima idea, peccato che i fondi ottenuti dal PNRR per la
ristrutturazione del Palaghiaccio siano soltanto un milione e mezzo
di euro, ma per la ristrutturazione complessiva ne servono 11,
quindi una volta inserita questa richiesta, inserito quest'impianto
all'interno delle richieste da finanziare, il Comune di Aosta, a
seguito di un'azione ispettiva condotta nel Comune di Aosta, si è
reso conto di non avere i fondi necessari, quelli che mancavano,
ovvero 9 milioni e mezzo di euro, bruscolini... e appunto incalzati
sul tema hanno detto: "ci sarà o l'appoggio della Regione o un
leasing
da parte di alcuni privati". Ora, è giusto e curioso
che, di fronte a un'affermazione di questo tipo da parte
dell'Assessore competente, vi sia un po' di chiarezza, per capire
se effettivamente ci saranno 9 milioni e mezzo di euro investiti da
parte della Regione per ristrutturare il Palaghiaccio, oppure se
invece ci sarà questa cordata di privati, che con un
project
financing
riusciranno a reperire i 9 milioni e mezzo che
mancano per arrivare a terminare questa ristrutturazione.
Con quest'interpellanza quindi chiediamo proprio all'Assessore
competente di capire se vi sarà un investimento da parte della
Regione, oppure se vi saranno altre strade perseguite in quello che
effettivamente è un impianto sicuramente di interesse
regionale.
Dalle ore 17:02 riassume la Presidenza il presidente
Bertin.
Bertin (Presidente) -
Risponde l'assessore Marzi.
Marzi (SA) -
Attualmente non sono in corso interlocuzioni
con il Comune di Aosta concernenti il finanziamento del nuovo
Palazzetto del ghiaccio. L'Amministrazione comunale ha confermato
quanto da lei affermato ed è emerso dagli organi di informazione
riguardo al fatto che la restante quota di 9,5 milioni di euro di
compartecipazione comunale al PNRR sarà reperita attraverso la
formula del
leasing
in costruendo. Tale strumento,
utilizzato nella realizzazione di opere di pubblica utilità,
consente di utilizzare risorse private nei casi in cui non
sussistano altri spazi di finanziamento o gli investimenti previsti
risultino troppo onerosi per il bilancio dell'ente promotore
dell'iniziativa stessa. Introdotto nella legislazione tra i
contatti di partenariato pubblico privato, il leasing
in
costruendo prevede che il bene rimanga di proprietà del
soggetto privato finanziatore sino al momento del suo riscatto da
parte della Pubblica Amministrazione, a conclusione del pagamento
dei canoni periodici convenuti, che decorrono dal completamento
dell'opera stessa.
Riteniamo - e di questo io, lei e la collega Spelgatti abbiamo
un lunghissimo articolato politico - che il polo sportivo di
Tzamberlet, di cui il Palaghiaccio fa parte, sia di assoluta
rilevanza a livello regionale. Credo quindi utile in questa sede
riassumere le risorse che questa Giunta e questo Consiglio hanno
destinato a uno dei principali poli di aggregazione sportiva
dell'intera Regione attraverso i contributi previsti dalla legge n.
16/2007, che riguardano tutta la zona, perché questo, tra l'altro,
è uno dei nodi cardine, da un punto di vista amministrativo, per il
quale sul Palaghiaccio ciò non può essere fatto, perché il
Palaghiaccio non fa parte delle opere di interesse regionale ai
sensi della legge n. 16/2007, quindi, di conseguenza, non può
essere oggetto di finanziamenti sia in termini di contributo,
piuttosto che di costruzione diretta da parte della struttura in
seno ai lavori pubblici, come invece è per quanto riguarda il
Palaindoor, piuttosto che per la pista di atletica. Sia sul
Palaindoor che sulla pista di atletica, nel corso degli ultimi due
anni, l'ultimo, tra l'altro, nel corso del mese corrente, sono
stati previsti tutta una serie di interventi sia per quanto
riguarda la parte regionale di riabilitazione del Palaindoor che
per il rifacimento della pista di atletica... (
intervento del
consigliere Manfrin, fuori microfono)
... sì, sul Palaghiaccio
io, come avrà notato, le ho risposto e ho assolutamente
specificato. Il fatto che, da un punto di vista politico,
considerato che lei fra pochissimo avrà la possibilità di
replicare, -perché questa è una cosa che adorava anche ai tempi del
Consiglio comunale, il fatto che fosse la minoranza ad avere la
replica -  è un'assoluta cosa che non comprendo del Consiglio
regionale. Prima o poi mi capiterà di stare dalla sua parte e ne
approfitterò, sicuramente in maniera assolutamente simpatica, però
sicuramente il fatto che ci sia la possibilità da parte del
Governo, nel momento in cui si fa un'interpellanza, di utilizzare
almeno il tempo a disposizione, indipendentemente dalla domanda...
(intervento del consigliere Manfrin, fuori microfono)
...stiamo parlando di impianti sportivi di interesse regionale. Sul
Palaghiaccio le ho risposto rispetto al tema e quindi, a fronte
delle notizie che lei giustamente ha rappresentato, il Comune di
Aosta ha reso evidente che, nel momento in cui dovesse avere un
intervento da parte del PNRR, avvierà le strutture previste dal
50/2016. Gli strumenti per la precisione, per andare a concludere
l'intervento, su un impianto sportivo che è di interesse regionale
fin dalla sua costruzione sono ai sensi della legge n. 16/2007: gli
interventi che in quella zona sono stati portati avanti da tutto
quanto il Consiglio sono stati assolutamente rilevanti.
Presidente -
Per la replica, la parola al consigliere
Manfrin.
Manfrin (LEGA VDA) -
Mi scuso ovviamente per aver
richiamato all'argomento l'assessore Marzi ma evidentemente, quando
l'interpellanza verte su una struttura sportiva, si risponde su
quella struttura sportiva. Se poi, visto che si sono fatti ampi
comunicati stampa nel periodo precedente le elezioni, probabilmente
magari anche adesso, chi lo sa, se ne possono tranquillamente
fare... lì, per esempio, non c'è diritto di replica
dell'opposizione, oppure l'opposizione può fare i suoi e ognuno fa
quello che ritiene più opportuno.
Venendo invece al tema, sono particolarmente soddisfatto della
sua risposta anche perché evidenzia la totale impreparazione da
parte del Comune di Aosta, che avrebbe dovuto sapere di non poter
aderire alla legge n. 16/2007, come lei ci ha ricordato, ma che,
caspiterella, nelle sue dichiarazioni, in risposta a un'iniziativa
ispettiva in Comune ad Aosta, ci ha detto che l'opera poteva essere
finanziata dalla Regione, un'incredibile capacità amministrativa da
parte dell'Assessore del Comune di Aosta e da parte di chi
ovviamente lo supporta e gli ha suggerito questo tipo di risposta.
Abbiamo quindi stabilito che la risposta che è stata fornita nel
Consiglio comunale di Aosta era assolutamente infondata perlomeno
per una parte, e non invece per la parte del
leasing
costruendo, che siamo felici possa arrivare e siamo felici possa
portare delle risposte e possa effettivamente portare a una
ristrutturazione del Palaghiaccio, che è sicuramente un fiore
all'occhiello dello sport valdostano ma che non rientra appunto
nella legge che giustamente è stata citata.
