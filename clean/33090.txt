Classificazione
PARTECIPAZIONE E INIZIATIVA POPOLARE
Referendum e iniziativa popolare
TRASPORTI E VIABILITÀ
Viabilità



Oggetto del Consiglio n. 1564 del 12 gennaio 2011 - Resoconto
OGGETTO N. 1564/XIII - Petizione per il riesame del progetto
di sistemazione di un tratto della strada statale n. 26 in comune
di Saint-Pierre.
PETIZIONE POPOLARE
VIABILITÀ STRADA STATALE - VIA CORRADO GEX
In relazione ai lavori previsti per la sistemazione del
tratto di Strada Statale 26 nel comune di Saint-Pierre in
corrispondenza del Supermercato SMA e dell'accesso all'ufficio
Postale,
con la presente petizione popolare
si chiede
che venga annullato o riesaminato il suddetto
progetto
apportando le necessarie modifiche
per eliminare i pesanti disagi di seguito elencati:
- Per gli utenti provenienti da Aosta, l'accesso all'Ufficio
Postale e al Supermercato SMA è previsto che avvenga solo dopo aver
prima raggiunto lo svincolo al confine tra Saint-Pierre e
Villeneuve con successiva inversione di marcia e ulteriore tratto
verso Aosta.
- Per gli utenti che hanno usufruito dei servizi dell'Ufficio
Postale o del Supermercato SMA, per l'immissione sulla Statale
verso Courmayeur è previsto il preventivo raggiungimento della
rotonda Est di Saint-Pierre e successiva inversione di
marcia.
- La chiusura dell'accesso della strada comunale Ru de La
Gare verso l'Ufficio Postale e verso il Supermercato SMA. Si
evidenzia come tale collegamento attualmente permetta un transito
diretto verso la strada principale del Borgo completamente al di
fuori della Strada Statale con grande comodità per i residenti nel
borgo.
Tale nuova organizzazione del flussi, sopra descritta,
comporterebbe un notevole disagio a residenti e turisti che
giornalmente devono utilizzare tali servizi.
Si rileva poi che il progetto prevede molte altre
intersezioni a raso ad esclusione soltanto di quelle sopra citate
(PP.TT e Supermercato).
Si segnala inoltre che per la realizzazione delle corsie di
accumulo è prevista la costruzione di cordoli prefabbricati in cls
da collocare in mezzeria della carreggiata che configurano una
nuova tipologia di organizzazione della sede stradale poco estetica
e poco pratica in relazione alla reale larghezza della
carreggiata.
In quanto cittadini utenti e contribuenti si chiede infine di
giustificare la spesa di tale opera, a fronte dei disagi, della
scarsa funzionalità e praticità che essa comporta.
Seguono le firme di 691 cittadini
...(omissis)...
Président
- Le 29 octobre 2010 une pétition signée par
691 citoyens concernant le réexamen du projet d'aménagement de la
route nationale n° 26 dans la commune de Saint Pierre a été déposée
à la Présidence du Conseil aux termes de l'article 36 du Règlement
intérieur. Par sa délibération n° 186/2010 le Bureau de la
Présidence a décidé de la recevabilité et de l'admissibilité de la
pétition et en a ouvert l'instruction en demandant des informations
et des éclaircissements au Président de la Région, à l'Assesseur
aux ouvrages publics, à la protection des sols et au logement
public et à la III
e
Commission du Conseil "Aménagement
du territoire". Le 5 janvier 2011 le Président de la
III
e
Commission a transmis à la Présidence un rapport
conclusif sur la question. Aux termes du 4
e
alinéa de
l'article 36 du Règlement intérieur, la pétition est soumise à
l'examen du Conseil.
La parole au Conseiller Comé.
Comé (SA-UdC-VdA)
- Grazie Presidente.
Così come ha già dichiarato lei, questa petizione è stata
assegnata alla III Commissione, che ha deciso di fare tutta una
serie di approfondimenti e di audizioni. Come ormai è consuetudine,
visto che abbiamo petizioni circa ogni due mesi, mi riservo di
leggere gli aspetti più importanti che sono stati sottolineati dai
diversi auditi e poi la parte conclusiva, che sono le
considerazioni della commissione, il 24 novembre abbiamo audito una
delegazione dei firmatari:
"Il primo firmatario, Sig. Dayné, ha
illustrato la situazione che ha determinato la presentazione della
petizione, contestando la prevista istituzione della striscia
continua nel tratto tra le due rotonde progettate, che di fatto
impedirebbe la possibilità di accesso all'Ufficio postale e alle
attività commerciali presenti sulla sinistra... della statale n.
26, nonché la chiusura della strada che collega il centro del paese
con l'ufficio postale.
Il Sig. Pariset
- altro firmatario -
pur ritenendo che
la costruzione delle due rotonde, a est e a ovest del paese, sia
necessaria per il miglioramento della viabilità esistente, ha
espresso le proprie perplessità in merito al fatto che, dopo la
realizzazione delle rotonde, sarà consentita esclusivamente
l'immissione a destra sulla statale, il che comporterà un aggravio
dei percorsi. Ha suggerito la possibilità di abbassare il limite di
velocità a 50 chilometri orari...
La Sig.ra Lale-Murix ha riferito in merito ai disagi cui
andrebbero incontro gli utenti alla luce della nuova viabilità che
verrebbe adottata alla conclusione dei lavori.
Il Sig. Dayné ha precisato che, a seguito di accordi da lui
sottoscritti in data 10 settembre con l'ANAS e il Comune, non verrà
più costruito lo spartitraffico originariamente previsto nel tratto
tra le due rotonde in progettazione. Ha ricordato che la
progettazione della rotonda est è in fase esecutiva e, inoltre, ha
riferito di aver partecipato in passato ad alcune riunioni indette
dal Comune...
La Commissione ha audito il Sig. Loris Cheney, Vicesindaco, e
il Sig. Aldo Charruaz, Consigliere comunale...
Il Vicesindaco Cheney ha fornito alcune informazioni inerenti
alla situazione della viabilità oggetto della petizione. Ha
riferito in merito alla riunione tenutasi il 10 settembre 2010 tra
l'Amministrazione comunale, l'ANAS e il Sig. Dayné...
- quello
che ho detto prima -
Ha, altresì, precisato che la strada che
attualmente collega il centro del paese con la strada statale e il
piazzale antistante il supermercato sarà trasformata in
marciapiede.
Il Sig. Charruaz ha reso noto che l'edificio in cui sono
ubicati il supermercato e l'ufficio postale confina, sul lato sud,
con un piazzale comunale. Ha sottolineato la pericolosità
dell'innesto sulla strada statale della strada che scende dalla
collina e ha ricordato che l'ANAS ha espresso la propria
contrarietà alla realizzazione di un'ulteriore rotonda, intermedia
tra le due rotonde già previste.
Il Vicesindaco Cheney ha ribadito che nel tratto tra le due
rotonde non saranno realizzate corsie di accumulo, né saranno
posizionate barriere spartitraffico; ha, altresì, riferito che il
Comune di Saint-Pierre ha provveduto a richiedere all'ANAS il
nulla-osta per fissare a 50 chilometri orari il limite di velocità
sulla statale 26 nel tratto di centro abitato
-
abbiamo
poi audito l'Ing. La Rosa e il Geometra Castellone, tecnici
dell'ANAS -
L'Ing. La Rosa ha ricordato che le previste
rotatorie est e ovest da costruire nel Comune di Saint-Pierre
rientrano nell'accordo di programma, stipulato dalla Regione con
l'ANAS, che tiene conto delle istanze pervenute dagli enti locali e
che è finalizzato a mettere in sicurezza le strade statali
all'interno dei centri abitati. Ha precisato che alla conclusione
dei lavori verrà posizionata, nel tratto compreso tra le due
rotatorie, una segnaletica orizzontale che consentirà
esclusivamente le immissioni in destra e imporrà l'utilizzo delle
rotatorie, che distano tra di loro circa 900 metri, per le manovre
di inversione. Ha fornito, infine, alcune indicazioni in merito
alla tempistica di progettazione e di realizzazione delle
rotonde.
Il Geometra Castellone ha riferito in merito alla
suddivisione delle competenze tra l'ANAS e i Comuni relativamente
alla disciplina e alla regolamentazione della viabilità all'interno
dei centri abitati".
La Commissione, all'unanimità, ha steso una piccola
relazione:
"- constatato che la richiesta di realizzazione delle due
rotonde è stata presentata dal Comune al fine di garantire una
maggior sicurezza nel tratto stradale all'interno del centro
abitato;
- preso atto dell'accordo siglato tra l'Amministrazione
comunale di Saint-Pierre, l'ANAS e il Sig. Dayné, primo firmatario
della petizione, in data 10 settembre 2010;
- considerato che la petizione presentata ha avuto il pregio
di sottolineare con forza una preoccupazione diffusa fra gli
abitanti e ha permesso di approfondire ulteriormente la questione,
facendo emergere la possibilità di ridurre i limiti di velocità nel
tratto individuato come centro abitato;
ribadisce
- che la messa in sicurezza delle strade all'interno dei
centri abitati rimane assolutamente prioritaria;
ritiene
- che, nel rispetto delle competenze dell'ANAS e degli enti
locali, le soluzioni prospettate negli accordi siglati nell'ultimo
periodo garantiscano un contemperamento tra le esigenze di
sicurezza della viabilità e le istanze sollevate dai firmatari
della petizione".
Grazie.
Président
- Est-ce qu'il y a des interventions? Le
Conseil prend acte.
Il Consiglio
Premesso che:
- in data 29 ottobre 2010 è stata presentata alla Presidenza
del Consiglio, ai sensi dell'articolo 36 del Regolamento interno
per il funzionamento del Consiglio, una petizione popolare,
sottoscritta da 691 cittadini, per il riesame del progetto di
sistemazione di un tratto della strada statale n. 26 in Comune di
Saint-Pierre;
- a norma del suddetto articolo 36, l'Ufficio di Presidenza,
con deliberazione n. 186/2010 dell'8 novembre 2010, nel decidere
sulla ricevibilità ed ammissibilità della petizione, ne ha avviato
l'istruttoria con richiesta di informazioni al Presidente della
Regione, in quanto legale rappresentante della Regione,
all'Assessore alle opere pubbliche, difesa del suolo e edilizia
residenziale pubblica, in quanto competente in materia di
programmazione, progettazione, esecuzione e di monitoraggio degli
interventi di manutenzione sulla rete stradale regionale in
relazione alla convenzione stipulata tra la Regione e l'ANAS per la
realizzazione delle rotatorie est ed ovest in Comune di
Saint-Pierre ed in relazione alla richiesta di finanziamenti FOSPI
per la realizzazione di interventi per la riqualificazione della
viabilità relativa all'innesto sulla strada statale, e alla
Commissione consiliare competente "Assetto del territorio".
- il Presidente della III Commissione consiliare permanente
"Assetto del territorio", con lettera in data 5 gennaio 2011, prot.
n. 90, ha comunicato alla Presidenza del Consiglio le risultanze
degli approfondimenti svolti;
Ai sensi del quarto comma dell'articolo 36 del Regolamento
interno.
Prende atto
della petizione e della documentazione ad essa
relativa.
