Classificazione
AMMINISTRAZIONE REGIONALE
Ordinamento degli uffici e del personale



Oggetto del Consiglio n. 1144 del 2 dicembre 2019 - Resoconto
OGGETTO N. 1144/XV - Interrogazione a risposta immediata:
"Azioni poste in essere per l'assunzione degli impiegati tecnici e
amministrativi della Società di Servizi Valle d'Aosta S.p.A.
operanti presso l'Assessorato dell'ambiente, risorse naturali e
corpo forestale".
Rini (Presidente) -
Punto 6.05 all'ordine del giorno. Per
l'illustrazione, la parola al collega Gerandin.
Gerandin (MOUV')
- Ho ricevuto, come penso anche gli
altri colleghi di questo Consiglio, una lettera datata 18 novembre
2019, indirizzata all'Assessore e al Presidente della Società
Servizi Valle d'Aosta, al Coordinatore del dipartimento, al
Presidente della Regione e ai membri del Consiglio regionale, in
cui si esprimevano una serie di preoccupazioni sul futuro degli
impiegati tecnici amministrativi della società dei servizi che
operano presso l'Assessorato Ambiente risorse naturale e il Corpo
Forestale. Questa preoccupazione nasceva dal fatto che sia nel DEFR
che in Finanziaria 2020, in cui si parla di volontà d'investire
maggiormente nel settore forestale con l'assunzione di nuovi operai
forestali a creazione di nuove squadre, non c'è nulla di specifico
riguardo al futuro degli impiegati tecnici amministrativi della
Società dei servizi. Io ricordo per chi ci ascolta che sono 25
persone, tra impiegati e tecnici, sono persone che per avere questo
posto all'interno della Società di servizi hanno già fatto almeno
due selezioni per essere in graduatoria.
È una preoccupazione condivisibile, nel senso che io in
occasione di un Consiglio già feci un'iniziativa in merito a questo
e mi fu risposto che da parte dell'Assessore cercheremo le migliori
soluzioni possibili e dobbiamo verificare se le risorse sono
sufficienti. Ora io ho verificato un attimo nella proposta della
finanziaria e mi pare di aver visto le risorse che c'erano negli
anni passati.
La domanda è semplicissima: vogliamo solo che queste persone
siano rassicurate, rassicurate di essere assunte ai primi di
gennaio e fino a fine anno, perché il vero problema di queste
persone è che negli anni passati erano assunte per un tempo
determinato: 9 mesi e poi andavano in disoccupazione. Per cui è
esclusivamente una richiesta di tranquillizzare in merito.
Presidente -
Per la risposta, la parola all'assessore
Chatrian.
Chatrian (AV)
- Presidente, cercherò di rispondere nel
merito ma soprattutto su cosa abbiamo fatto e su cosa stiamo
facendo. Io penso che sia quello l'obiettivo del collega o dei
colleghi. In merito alla domanda posta, si comunica che è inserita
nell'elenco delle proposte per la prossima seduta della Giunta
regionale del 6 dicembre, venerdì prossimo, l'approvazione
dell'affido alla società dei Servizi S.p.a. dello schema di
contratto di servizio tra la Regione Autonoma Valle d'Aosta e la
Società di Servizi Valle d'Aosta avente ad oggetto l'affido del
servizio di supporto - perché questo è un supporto tecnico alla
progettazione e alla direzione lavori nell'ambito degli interventi
previsti dalla legge 44/89 e 67 del '92 alla società dei servizi
Valle d'Aosta - per gli anni 2020-2021 per un importo di 1.970.000
euro. Per lo svolgimento del servizio, la società metterà a
disposizione della Regione, a partire dal 1° gennaio 2020 e fino al
31 dicembre 2021, le seguenti postazioni tecniche amministrative
nei vari mesi dell'anno. In merito alle questioni contrattuali, tra
il personale della società e la società stessa, come già precisato
in altre occasioni, si tratta di questioni di esclusiva competenza
della società dei servizi in quanto datori di lavoro del personale
in questione. È importante specificare questo passaggio, la società
mette a disposizione della Regione un servizio e non da ultimo, non
banale: il contratto che abbiamo in essere scade il 31 dicembre e
il prossimo contratto ha decorrenza 1° gennaio e penso che sia un
bel segnale ma non solo; non ci fermiamo ai segnali e quindi
passiamo alle approvazioni delle delibere di giunta per il
2020-2021, all'atto dell'approvazione del piano degli interventi a
valere per gli anni 2020-2021-2022, che avverrà - mi lasci, collega
Gerandin, qualche margine - presumibilmente entro il mese di
febbraio 2020, sarà possibile a questo punto integrare il contratto
con la società dei servizi anche per l'anno 2022. Tutto questo oggi
con la delibera del 6 dicembre non possiamo farlo perché non
abbiamo ancora il Bilancio approvato e di conseguenza non avremmo
potuto inserire anche il 2020. Quindi riassumo: di fatto la durata
del servizio avrà una validità triennale. 1° gennaio 2020 e con
l'integrazione andremo al 31 dicembre 2022.
Spero di aver risposto nel merito e soprattutto ringrazio ancora
le strutture dirigenziali del mio Assessorato, che ci hanno
permesso di dare una risposta puntuale soprattutto per i servizi
che l'Amministrazione regionale ha la necessità di avere per far
fronte al Piano lavori.
Presidente -
La parola, per la replica, al collega
Gerandin.
Gerandin (MOUV')
- Grazie, Assessore. Mi ritengo
soddisfatto, nel senso che con questo penso che si riesce a
tranquillizzare almeno quelle famiglie, sono 25, che erano in
palese difficoltà legata al fatto che non avevano certezze
sull'assunzione a 12 mesi. Lei tra l'altro ha sottolineato che
rimane in atto poi fino al 2022, che ritengo sia comunque un bel
messaggio. Rimane ancora da risolvere un problema, quello legato al
contratto, perché sappiamo benissimo che questo personale esercita
delle funzioni molto simili a gente che ha altri tipi di contratto.
Per cui sicuramente è una specifica della società dei servizi, ma
probabilmente con qualche indicazione o suggerendogli, se
possibile, qualche correttivo, venga nel limite del possibile
equiparato a chi svolge più o meno le stesse funzioni, ma con un
altro tipo di contratto.
Presidente -
Una breve sospensione per una capigruppo
informale.
La seduta è sospesa dalle ore 18:42 alle ore 18:46.
