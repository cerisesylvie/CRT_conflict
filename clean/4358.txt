Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 33 del 14 gennaio 1982 - Resoconto
OGGETTO N. 33/VII - RINVIO DELLA PROPOSTA DI RIAPPROVAZIONE
CON MODIFICAZIONI DEL DISEGNO DI LEGGE CONCERNENTE: "NUOVA
DISCIPLINA DELL'ARTIGIANATO".
PRESIDENTE
: Ha chiesto di parlare il Consigliere
Maquignaz per mozione d'ordine. Ne ha facoltà.
MAQUIGNAZ
(D.P.)
: Poiché è stata approvata dalla
Camera dei Deputati la legge-quadro sull'artigianato chiederei che
la discussione di questo punto all'ordine del giorno, venisse
rinviata al prossimo Consiglio per avere la possibilità di
ridiscutere la legge regionale in Commissione alla luce delle
osservazioni e di quanto stabilito dalla legge nazionale.
PRESIDENTE
: Il Presidente della III Commissione vi ha
illustrato le ragioni per cui si richiede il rinvio. La Presidenza
si permette di aggiungere che, tenuto conto dei tempi stretti, il
fatto di impegnare l'iscrizione all'ordine del giorno forse sarebbe
da evitare; mi permetterei di controproporre al Presidente della
III Commissione, Maquignaz, il rinvio della presente legge iscritta
al n. 33 all'esame della Commissione e la reiscrizione quando lui
stesso me la manderà con il parere definitivo della Commissione,
con gli emendamenti o con un testo nuovo, eventualmente rifatto.
Questo per evitare che fra tre giorni - perché l'ordine del giorno
viene preparato dalla Presidenza - sia iscritto nuovamente con il
rischio che nel frattempo la Commissione non abbia tutti gli
elementi e quindi arrivare ad un ulteriore rinvio.
Il Presidente Maquignaz è d'accordo?
Il Consiglio, allora, prende atto che l'oggetto n. 33, per le
ragioni esposte dal Presidente della III Commissione, viene
rinviato all'esame della Commissione e sarà reiscritto all'ordine
del giorno quando la Commissione stessa esprimerà il parere
definitivo e ne chiederà l'iscrizione.
