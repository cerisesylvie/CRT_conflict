Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2249 del 6 ottobre 1986 - Resoconto
OGGETTO N. 2249/VIII - ASSETTO DELLA TRIBUNA DEL PUBBLICO E
DELLA STAMPA DEL CONSIGLIO REGIONALE. (Interpellanza)
PRESIDENTE
: Do lettura dell'interpellanza in oggetto
presentata dal Consigliere Dolchi:
INTERPELLANZA
PREMESSO
di aver avuto occasione di accedere alla sala
del Consiglio regionale e di aver constatato che durante le vacanza
estiva sono terminati i lavori di "separazione" fra la zona dove
siedono i Consiglieri e la Giunta e la Tribuna del pubblico e della
Stampa;
CONSIDERATO
che appare "esagerata" la barriera eretta
fra il pubblico e Consiglieri, cosa che non si verifica in
nessun'altra sala consiliare comunale, regionale o Parlamento
nazionale;
il sottoscritto Consigliere regionale
INTERPELLA
il Presidente della Giunta per sapere per quali motivi è
stata decisa l'opera e con quale provvedimento è stata finanziata,
tenuto altresì conto che il Consiglio e le sue istanze
rappresentative non ne hanno avuto ufficialmente notizia
alcuna.
PRESIDENTE
: Ha chiesto la parola il Vice Presidente
Consigliere Dolchi; ne ha facoltà.
DOLCHI (P.C.I.):
Mi scuserà il Presidente della Giunta
se, malgrado si dica che "de minimis non curat praetor", mi rivolgo
a lui per un problema che potrebbe sembrare "minimale" ma che a mio
avviso assume una certa importanza dal punto di vista del rapporto
democratico esistente con il pubblico.
Venuto in questa sala ai primi di settembre con una delegazione
del Mali e poi per l'audizione dell'ex Consigliere Manganone, ho
constatato, con i Colleghi, la nuova separazione con vetro che
divide la cosiddetta tribuna stampa e quella riservata al pubblico
dalla sala consiliare.
Con questa interpellanza ho espresso il mio stupore, perché
nessun parere è stato iscritto all'ordine del giorno affinché si
pronunciassero gli organismi del Consiglio e l'Ufficio di
Presidenza o la Conferenza dei Capigruppo, ovviamente per un
parere; ma parere che in tante altre occasioni era stato richiesto,
sia per la trasformazione dell'amplificazione, sia per la
sistemazione del mobilio e delle stesse poltrone che i Consiglieri
erano stati chiamati a scegliere.
Perché questo mio stupore? Non voglio certo insegnare ai
colleghi Consiglieri che lo Statuto prevede che le sedute siano
pubbliche, ma perché non se ne capisce bene la ragione. Si è
sentito delle voci dire che la chiusura ermetica è stata fatta
perché la stampa disturbava i Consiglieri o i Consiglieri
disturbavano il lavoro della stampa e perché il pubblico stesso
poteva disturbare i Consiglieri e viceversa. Io non credo a queste
argomentazioni e mi rifaccio solo allo spirito, che può anche non
essere quello del 1986, ma allo spirito che ha sempre orientato il
fatto che le sedute fossero pubbliche. Il nostro Regolamento, del
resto, prevede anche che per certe nomine e per certe deliberazioni
le sedute debbano essere pubbliche, anche se il Consiglio può
decidere, comunque, di riunirsi in seduta segreta. Non credo che
quando questo spirito si è manifestato nel corse dei secoli,
laddove c'era vita democratica, come al "Jeu de pomme" quando, con
la rivoluzione francese, è stata ammessa la partecipazione del
pubblico alle discussioni ed alla vita del governo del Paese, ci
fossero già le vetrate che, attraverso circuiti interni di
televisione (perché si arriverà anche questo) e trasmissioni di
voce in filodiffusione, permettevano al pubblico interessato e
partecipe di seguire le discussioni malgrado la sua
separazione.
Tutte le aule che io ho avuto occasione di vedere, da
Montecitorio a Palazzo Madama, dal Palais Bourbon in Francia al
Campidoglio ed al Palazzo Lascaris - quella nuova aula del
Consiglio regionale piemontese che divide l'emiciclo riservato ai
Consiglieri dal pubblico con una semplice catenella alta mezzo
metro, e ciò a dimostrare che non c'è aggressività né dei
Consiglieri nei confronti del pubblico e né del pubblico nei
confronti dei Consiglieri, non hanno una separazione così evidente
e netta.
Ecco io ho sollevato questo problema perché molti altri lo
avevano sollevato a me ed io non sapevo a chi girare
l'interpellanza, proprio per le ragioni che ho manifestato prima,
in quanto gli organismi, o perlomeno le istanze che potevano essere
informate o pronunciarsi, non lo sono state.
A conclusione di questa illustrazione, se così si può chiamare,
dell'interpellanza, vorrei dire che mi auguro un ripensamento.
Questo fatto che noi siamo ingabbiati o che il pubblico e la stampa
sono ingabbiati, mi suona male e mi suona come un certo malessere.
Direi, e concludo, che se effettivamente si vuole andare incontro
alle esigenze della stampa, altre sale consiliari moderne ci
insegnano che il giornalista assiste alle sedute consiliari, e
quindi partecipa direttamente senza divisioni di vetro più o meno
robusto, alla vita del Consiglio. E, per tutto quanto riguarda
interviste, macchine da scrivere, comunicazioni dirette e
telefoniche, ci sono degli appositi locali che stanno dietro alla
sala consiliare e che sono a disposizione della stampa. Grazie,
signor Presidente.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je n'aurais pas cru devoir répondre à
un problème de ce genre. Les travaux avaient été décidés suite à
une requête de la presse pour des raisons professionnelles; si
j'avais su que ce problème suscitait quelque intérêt, je n'aurais
pas vu d'inconvénient à en débattre avec les commissions
compétentes. J'avoue franchement que, considérant ce problème comme
un problème technique, je ne m'en sui; pas occupé.
Les questions posées se rapportaient surtout à l'objectif
d'offrir aux journalistes intéressés par les débats du Conseil une
installation plus fonctionnelle et agréable à la fois. En effet en
modifiant la tribune de presse, un inconvénient, que les
journalistes déploraient, a pu être éliminé: celui de la réception
des débats du Conseil souvent malaisés et "dispersivi". Par
ailleurs on a pu aménager derrière la tribune de la presse une
salle dotée d'un éclairage adéquat pour les interviews des
conseillers et la réalisation de reportages radiophoniques,
télévisés, en direct, sans que ceux-ci ne soient dérangés ou ne
dérangent leurs confrères. Monsieur le Vice-Président a pu, je
pense, se rendre compte des meilleures conditions de travail qui
ont découlé de ces modifications. Quant a disponibilité des
journalistes de le RAI pour accomplir un certain type de travail,
cela relève d'un autre ordre. Tous s'accorderont à dire que jusqu'à
présent les interviews étaient faites dans les couloirs.
Aujourd'hui, on dispose d'un local et d'une salle de rencontres
susceptibles de répondre aux différentes exigences. Pour ce qui est
des panneaux de verre pour le public, je dois dire que d'un côté on
nous les avait suggérés sans qu'il y ait intention de diviser,
comme moyen de sécurité. Il ne s'agit pas de ne pas rendre public
le débat car les personnes qui le désirent peuvent suivre les
débats dans leur ensemble ainsi que ce qui se passe dans la salle
du Conseil. Je ne vois pas le côté psychologique si dramatique pour
le public, pour le moment. Evidemment si d'autres problèmes
devaient surgir je saurai suivre le conseil de Monsieur le
Vice-Président en me référant aux commissions compétentes.
Je tiens à souligner que ce choix est fondé sur des raisons
techniques plus que politiques. Nous n'avions aucune intention
d'apposer une barrière entre le public et les débats du Conseil. Il
est vrai que certaines améliorations restent encore à faire pour
satisfaire pleinement aux exigences des journalistes mais je pense
que de ce côté-là une solution a été apportée.
PRESIDENTE
: Ha chiesto la parola il Vice Presidente
Consigliere Dolchi; ne ha facoltà.
DOLCHI (P.C.I.):
Replico brevemente. È chiaro che questa
divisione, che sembrava fosse l'optimum, comporta già delle
difficoltà anche alla stessa stampa che può averla richiesta per
migliorare il proprio lavoro. I giornalisti perdono le battute e le
interruzioni.
Mi ricordo che il senatore Renato Chabod ci faceva sempre notare
che sono proprio le battute e le interruzioni, sempre registrate
sul resoconto, a rendere vive le discussioni in aula. In questo
caso, invece, proprio perché la stampa ed il pubblico ricevono solo
quello che viene detto nel microfono perdono quella parte del
dibattito che non è registrata.
Vorrei ancora aggiungere una considerazione che può anche avere
un certo sapore ironico. Io mi auguro che la nostra particolarità
valdostana, il fatto che siamo "speciali", come abbiamo
sottolineato molte altre volte, si manifesti in altre iniziative
più concreto ed in iniziative veramente autonomistiche. Secondo me
non è all'altezza della nostra "caratteristica" il fatto che siamo
gli unici Consiglieri regionali al mondo ad essere separati dal
pubblico e dalla stampa, e ciò senza aver appurato (perché il
Presidente non ce l'ha detto), mi si consenta la battuta, se i
vetri devono proteggere il pubblico dai Consiglieri o i Consiglieri
dal pubblico.
