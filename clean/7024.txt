Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1527 del 2 ottobre 1985 - Resoconto
OGGETTO N. 1527/VIII - ULTIMAZIONE DEI PARCHEGGI E DELLA
STRADA DI ACCESSO ALLA SEDE DEL NUOVO ISTITUTO TECNICO PER GEOMETRI
- (Interrogazione).
PRESIDENTE:
Do lettura dell'interrogazione in oggetto
presentata dai Consiglieri Bajocco e Cout:
INTERROGAZIONE
E' entrata in funzione con l'apertura dell'anno scolastico la
nuova sede dell'Istituto Tecnico per Geometri di Aosta.
L'edificio si presenta come ben costruito (in attesa di una
visita più approfondita in occasione dell'inaugura
zione
ufficiale). Stupisce però il fatto che non si sia ancora
provveduto alla sistemazione dei parcheggi previsti e della strada
di accesso alla scuola.
Ciò premesso i sottoscritti Consiglieri regionali
INTERROGANO
l'Assessore ai Lavori Pubblici per sapere:
1) perchè i lavori di sistemazione dei parcheggi e della
strada di accesso non sono ancora stati eseguiti;
2) quando presumibilmente essi saranno ultimati;
3)
a
quanto ammonta il costo complessi
vo
dell'opera.
PRESIDENTE
: Ha chiesto la parola l'Assessore ai Lavori
Pubblici Fosson: ne ha facoltà.
FOSSON (D.C.):
L'interrogazione dei Consiglieri Bajocco e
Cout verte sulla possibilità ed eventualità di sistemare i
parcheggi adiacenti alla nuova scuola dei Geometri. Nelle premesse
dell'interrogazione si dice: "L'edificio si presenta come ben
costruito". Prendiamo atto di questo riconoscimento e ringraziamo,
poichè ciò conferma che ogni tanto anche noi riusciamo a fare
qualcosa in un modo che viene condiviso anche dall'opposizione.
Il parcheggio non è stato eseguito perchè i terreni non sono
disponibili: esiste una pratica abbastanza complessa il cui primo
atto risale al 1979, quando il Comune di Aosta iniziò la procedura
di esproprio comunicata alla Regio ne con una lettera dell'11
ottobre 1979. Tutta la corrispondenza intercorsa tra Comune e
Regione è a disposizione dei Consiglieri. Successivamente il
Consiglio comunale di Aosta con deliberazione del 2 agosto 1982 n.
545, approvò una bozza di convenzione in base alla quale il
proprietario del terreno su cui era prevista la realizzazione del
parcheggio avrebbe ceduto gratuitamente l'area del parcheggio in
cambio della realizzazione di un certo numero di posti macchina nel
sottosuolo. Poco dopo tutto si arenò. Il 13 settembre 1985 il
Presidente della Giunta ha inviato una lettera al Sindaco del
Comune di Aosta, chiedendo a che punto era la questione e
ricordando tutte le vicende cui ho fatto cenno. In data 20
settembre 1985 il Sindaco di Aosta ha risposto dicendo che la
pratica non ha più avuto seguito, come risulta dalla deliberazione
del Consiglio comunale n. 396 del
22
aprile 1980 e dal
decreto di revoca del 25 luglio dello stesso anno, così come la
pratica che riguarda la convenzione con il privato.
L'Amministrazione pubblica deve prima risolvere il problema
della proprietà dell'area su cui costruire il parcheggio, dopodiché
si potrà procedere all'esecuzione delle opere: pertanto, alla prima
domanda rispondo dicendo che non abbiamo ancora il terreno. Per
quanto riguarda l'ultimazione dei lavori, essa dipende da quando si
avrà la disponibilità dei terreni. Il costo complessivo dell'opera,
da una valutazione fatta dagli uffici regionali e stando ai prezzi
odierni, si aggirerà intorno ai 200 milioni. Continueremo ad avere
contatti con il Comune per dare all'Istituto per Geometri un'area
di parcheggio, ritenuta estremamente importante per la posizione
dello stabile che si trova in una via intasata dal traffico e resa
ancor più caotica dalla presenza di insegnanti e studenti.
PRESIDENTE
: Ha chiesto la parola il Consigliere Bajocco:
ne ha facoltà.
BAJOCCO (P.C.I.):
Nell'interrogazione abbiamo voluto
sottolineare che la scuola si presenta bene, ma da quanto abbiamo
sentito da coloro che vivono al suo interno essa è poco funzionale.
Forse sarebbe bene effettuare una visita per rendersi conto delle
sue condizioni interne.
La risposta dell'Assessore non mi soddisfa per il fatto che già
quando l'Amministrazione regionale ha acquisito i terreni per
erigere quella scuola si poteva prevedere che una scuola con venti
aule e 300 studenti, avrebbe avuto problemi di parcheggio: del
resto non siamo più ai tempi in cui "Berta filava", quando non
esistevano mezzi di trasporto. Già allora bisognava acquistare
tutta l'area ritenuta necessaria. A mio avviso le trattative non
sono andate avanti parallelamente con i due proprietari: è logico
che adesso il proprietario di quell'area ne approfitti perché sa
che per l'Amministrazione regionale è importante poter creare il
parcheggio.
Io vi invito a passare in questi giorni in Via Chambery per
rendervi conto della viabilità. Inoltre bisogna pensare che il
tempo è ancora bello e che quindi non ci sono tante macchine.
Vedremo tra un mese, quando ci sarà la neve ed il freddo, cosa
succederà in quella via: io mi auguro solo che non si verifichi un
dramma. E' vero quanto ha detto l'Assessore che il proprietario ha
presentato una richiesta, ma è altrettanto vero che c'è titubanza
da parte del Comune. Comunque è logico che si debba uscire da
questa situazione, in un modo o nell'altro, e nel più breve tempo
possibile. Io sono dell'avviso che l'Amministrazione regionale non
possa pagare ad un proprietario mille lire e all'altro cinquemila
lire, perchè non si può creare una tale discrepanza tra un
proprietario e l'altro. Quando si tratta di esigenze di pubblica
utilità bisogna applicare le leggi in vigore, se si vuole procedere
in questo senso.
Nel frattempo, lungo il lato opposto di via Chambery
l'Amministrazione regionale ha circa 400 mq. di sua proprietà:
sarebbe bene chiedere all'Amministrazione comunale di poter
usufruire in via provvisoria, di questo piccolo parcheggio per
togliere dalla strada i mezzi degli allievi e degli insegnanti.
