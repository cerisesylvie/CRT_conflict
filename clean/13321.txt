Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4318 del 11 marzo 1993 - Resoconto
OGGETTO N. 4318/IX Approvazione dello statuto della
Fondazione "Istituto musicale della Valle d'Aosta".
Presidente
Do lettura del testo della
delibera:
Deliberazione Il Consiglio regionale
- richiamata la legge regionale 17 marzo 1992, n. 8;
- visto il parere della V commissione consiliare permanente;
- con gli emendamenti dell'Assessore Faval e del Consigliere
Rollandin;
Delibera
di approvare l'allegato statuto della Fondazione "Istituto
Musicale della Valle d'Aosta".
Capo I (Norme generali)
Articolo 1 (Costituzione della Fondazione)
1. É costituita una Fondazione denominata "Istituto musicale del
Valle d'Aosta".
2. La Fondazione ha sede in Aosta, e può istituire sezioni
staccate altre località.
Articolo 2 ( Scopi )
1. Gli scopi della Fondazione sono:
a) lo studio, la valorizzazione e la divulgazione del patrimonio
musicale proprio della tradizione valdostana, con specifico
riguardo alle attività corali, organistiche, bandistiche e di danza
folcloristica;
b) l'insegnamento della musica in Valle d'Aosta, attraverso
l'organizzazione di corsi ad indirizzo professionale, amatoriale e
sperimentale. Per la realizzazione dei corsi professionali saranno
istituite apposite scuole di strumento in analogia con quanto
previsto nei Conservatori Statali di Musica e con l'adozione dei
programmi ministeriali;
c) lo sviluppo e la diffusione dell'arte e della cultura
musicale Valle d'Aosta, in particolare attraverso la gestione di
una orchestra a livello professionale;
d) l'insegnamento della danza classica accademica in Valle
d'Aosta attraverso l'organizzazione di corsi ad indirizzo
professionale ed amatoriale. Per la realizzazione dei corsi
professionali saranno istituite apposite scuole di danza, in
analogia a quanto previsto nei conservatori di danza classica.
2. Per la realizzazione dei suoi scopi la Fondazione dovrà
considerare la possibilità di utilizzo professionale di coloro che
termineranno gli studi presso i corsi da essa gestiti nonché degli
allievi dei corsi per le attività di cui alle lettere a) e d) del
comma 1 nei casi in cui non sia possibile farvi fronte con
personale già diplomato.
Articolo 3 (Patrimonio)
1. Il patrimonio della Fondazione è costituito dai beni immobili
mobili descritti nell'atto di costituzione della Fondazione, quale
il presente Statuto è parte integrante, nonché dalle somme denaro e
da ogni altro bene mobile e immobile che potrà pervenire alla
Fondazione per donazione, eredità, legato, acquisto o qualsiasi
altra forma, a titolo sia gratuito che oneroso.
Articolo 4 (Finanziamento dell'attività)
1. Al finanziamento dell'attività della Fondazione si provvede
mediante:
a) i frutti del patrimonio;
b) le tasse di iscrizione degli allievi dei corsi di musica;
c) i contributi e le sovvenzioni provenienti da enti,
istituzioni, altri soggetti pubblici o privati, non destinati
espressamente all'incremento del patrimonio;
d) ogni altro cespite non esplicitamente destinato ad incremento
del patrimonio.
Articolo 5 (Organi)
1. Sono organi della Fondazione:
a) il Consiglio di Amministrazione;
b) l'Organo di Direzione tecnica;
c) il Comitato tecnico-didattico;
d) il Collegio dei Revisori dei Conti.
Articolo 6 (Consiglio di Amministrazione.
Costituzione)
1. Il Consiglio di Amministrazione è formato da 7 membri, nomina
rispettivamente:
a) uno dal Consiglio comunale di Aosta;
b) uno dagli altri comuni della Valle d'Aosta aderenti alla
Fondazione;
c) uno dalle comunità montane della Valle d'Aosta aderenti alla
Fondazione;
d) quattro dal Consiglio regionale della Valle d'Aosta con voto
limitato che garantisca la presenza della minoranza secondo le
procedure previste dalla legge regionale 27 marzo 1991, n. 12 fra
le persone in possesso di diploma di laurea, di conservatorio
musicale e che comunque presentino caratteristiche di esperienza
specifica nel settore.
In caso di adesione alla Fondazione di fondatori privati, il
Consiglio di Amministrazione dovrà essere integrato da almeno un
membro espressione degli stessi.
2. Il Consiglio è costituito con la nomina di tutti i suoi
membri. prima convocazione è effettuata dal Presidente, nominato ai
sensi del successivo articolo 18.
3. Il Consiglio dura in carica 5 anni ed i suoi membri possono
essere riconfermati.
4. Il nuovo Consiglio è costituito con la nomina di tutti i suoi
membri. La prima convocazione è effettuata dal Presidente uscente,
anche se non faccia più parte del Consiglio.
5. Fino alla costituzione del nuovo Consiglio sono prorogati i
poteri del Consiglio preesistente.
6. Ove un posto di consigliere si renda vacante, per qualsiasi
motivi prima della scadenza dell'intero Consiglio, il Presidente in
carica invita l'ente o l'organo competente a procedere alla
sostituzione effettuando la nomina entro un termine congruo
espressamente indicato.
7. Ove, per qualsiasi motivo, taluno degli enti od organi
competenti alle nomine non vi procedesse, scaduto il termine di cui
ai precedenti commi 3° e 6°, il Consiglio di Amministrazione
uscente anche se scaduto, può procedere a tali nomine in
sostituzione degli enti od organi medesimi.
8. Allo stesso modo si procede ove taluno degli enti od organi
competenti per le nomine cessasse di esistere senza che alcuno
succeda nelle stesse funzioni.
9. Il consigliere che, senza giustificato motivo, non intervenga
a tre sedute consecutive del Consiglio, decade dalla carica.
La decadenza è dichiarata dal Consiglio; alla sostituzione del
membro decaduto si procede a norma del precedente comma 6°.
Articolo 7 (Consiglio di Amministrazione - Riunioni)
1. Il Consiglio di Amministrazione si riunisce in via ordinaria
due volte all'anno, e in via straordinaria ogni volta che il
Presidente lo ritenga opportuno, o la convocazione sia chiesta da
almeno un terzo dei suoi membri.
2. Il Consiglio è convocato e presieduto dal Presidente. Esso
delibera validamente con la presenza della maggioranza dei suoi
membri, e con voto della maggioranza dei presenti. In caso di
parità di voti prevale il voto del Presidente.
3. Delle riunioni del Consiglio è redatto verbale trascritto in
ordine cronologico in apposito registro, e sottoscritto dal
Presidente e dal Segretario che, per ogni adunanza, è designato dal
Presidente medesimo.
Articolo 8 (Consiglio di Amministrazione - Compiti)
1. Al Consiglio di Amministrazione spettano tutti i poteri per
l'ordinaria e straordinaria amministrazione della Fondazione, salvo
quanto non diversamente previsto dal presente Statuto. In
particolare il Consiglio di Amministrazione:
a) nomina i membri dell'Organo di Direzione Tecnica indicando
criteri modalità di reclutamento del Direttore dell'Istituto
musicale in analogia, per quanto possibile, con quanto previsto per
Conservatori Statali di Musica;
b) attiva ed estingue le cattedre compatibilmente con le
richieste di iscrizione. Il personale destinato a ricoprire le
nuove cattedre da attivare nonché il personale supplente per
l'insegnamento della musica nei corsi ad indirizzo professionale di
cui alla lettera b) dell'articolo 2 è nominato sulla base delle
graduatorie compilate da una apposita Commissione nominata ogni due
anni dal Consiglio di Amministrazione e composta secondo i criteri
previsti per la formazione delle analoghe Commissioni per i
Conservatori Statali di Musica;
c) designa due membri effettivi ed un supplente del Collegio dei
Revisori dei Conti;
d) provvede alla nomina del Collegio dei Revisori dei Conti;
e) approva il bilancio preventivo ed il conto consuntivo;
f) delibera sull'accettazione di donazioni, eredità, legati,
sugli acquisti e vendite di immobili, sulla costituzione di diritti
reali;
g) nomina e revoca il personale dipendente docente e non docente
fissandone le attribuzioni ed il trattamento, sentite le
Organizzazioni sindacali della Regione, fermo restando, per il
personale docente, l'analogia al trattamento economico all'orario
di servizio ed alle attribuzioni previste per personale dei
Conservatori Statali e, per il personale non docente, l'analogia al
trattamento ed alle attribuzioni previste per il corrispondente
personale regionale;
h) può assumere, sulla base di titoli ed esperienze artistiche
culturali coerenti con gli impegni di attività deliberati dalla
Fondazione, personale esperto per la realizzazione degli scopi cui
alle lettere a), c) e d) del comma 1 dell'articolo 2;
i) adotta, a maggioranza assoluta dei suoi membri e sentite
Organizzazioni sindacali della Regione, un apposito regolamento per
la organizzazione interna della Fondazione;
l) approva ogni anno una relazione che dovrà essere trasmessa al
Consiglio regionale, nonché agli organi rappresentativi degli altri
fondatori pubblici e privati, eventualmente membri della
Fondazione, in cui si illustrino l'attività svolta e i risultati
conseguiti.
2. Per quanto non previsto, in caso di contenzioso in merito
rapporti tra il personale e la Fondazione, il Consiglio di
Amministrazione - o suo rappresentante legale - e le Organizzazioni
sindacali che rappresentano il personale dovranno addivenire alla
sottoscrizione di accordi comuni presso l'Ufficio regionale del
lavoro che svolgerà compito di arbitrato tra le parti in causa.
Articolo 9 (Il Presidente del Consiglio di
Amministrazione)
l. Il Presidente è eletto nel proprio seno dal Consiglio di
Amministrazione a maggioranza assoluta dei membri. Il Presidente
dura in carica quanto il Consiglio che lo ha eletto. I suoi poteri
sono prorogati fino all'elezione del nuovo Presidente.
2. Con le stesse modalità è eletto un Vicepresidente destinato a
sostituire il Presidente in caso di assenza o impedimento o
temporanea vacanza della carica.
3. Il Presidente:
a) ha la rappresentanza legale della Fondazione;
b) convoca e presiede il Consiglio di Amministrazione;
c) esercita i poteri previsti dal 6° comma dell'articolo 6.
Articolo 10 (Organo di Direzione Tecnica)
1. L'Organo di Direzione Tecnica è deputato al coordinamento
dell'attività artistica della Fondazione. Esso è composto da:
a) il Direttore dell'Istituto musicale, responsabile in
particolare dell'attuazione della lettera b) dell'articolo 2 del
presente Statuto;
b) il Coordinatore delle attività corali, organistiche,
bandistiche, responsabile in particolare dell'attuazione della
lettera a) dell'articolo 2 del presente Statuto;
c) il Coordinatore delle attività orchestrali, responsabile in
particolare dell'attuazione della lettera c) dell'articolo 2 del
presente Statuto;
d) la direttrice dell'istituto di danza classica di Aosta,
responsabile in particolare dell'attuazione della lettera d) del
comma dell'articolo 2 del presente statuto.
2. L'Organo di Direzione Tecnica è presieduto dal Direttore
dell'Istituto Musicale.
3. I membri dell'Organo di Direzione Tecnica, fatto salvo quanto
previsto nella fase transitoria per il Direttore dell'Istituto
musicale, sono nominati dal Consiglio di Amministrazione, sulla
base del curriculum didattico e professionale, in relazione alle
specifiche competenze. Essi durano in carica cinque anni e la loro
nomina può essere rinnovata.
Articolo 11 (Presidente dell'Organo di Direzione Tecnica -
Compiti)
1. Il Presidente dell'Organo di Direzione Tecnica, oltre a
dirigere l'Istituto Musicale:
a) dà attuazione alle deliberazioni del Consiglio di
Amministrazione;
b) provvede agli atti di ordinaria e straordinaria
amministrazione eventualmente ad esso delegati dal Consiglio di
Amministrazione;
c) propone al Consiglio di Amministrazione l'istituzione e la
soppressione delle cattedre sulla base delle iscrizione degli
allievi e delle attività programmate, sentito il parere del
Collegio dei docenti;
d) provvede al coordinamento delle attività musicali organizzate
dai quattro nuclei della Fondazione che programmano la propria
attività autonomamente;
e) redige, unitamente agli altri componenti dell'Organo di
Direzione Tecnica, il regolamento interno da sottoporre
all'approvazione del Consiglio di Amministrazione, sentito il
parere del Collegio dei docenti dell'Istituto Musicale;
f) presiede il Collegio dei docenti.
Articolo 12 (Il Comitato Tecnico-Didattico)
1. Il Collegio dei docenti, composto dal personale insegnante di
ruolo e non di ruolo in servizio annualmente presso la Fondazione
per la realizzazione dei corsi professionali di cui alla lettera b)
dell'articolo 2, ed esercente le competenze previste dall'articolo
4 del D.P.R. 31 maggio 1974, n. 416, per quanto compatibili con le
specificità della Fondazione, elegge nel proprio seno un certo
numero di insegnanti, la cui quantità sarà stabilita nel
Regolamento interno, i quali, unitamente ai componenti dell'Organo
di Direzione Tecnica che ne sono membri di diritto, formano il
Comitato Tecnico-Didattico.
2. Il Comitato Tecnico-Didattico è organo consultivo ed ha il
compito di formulare i piani di attività sperimentale e di fornire
i pareri tecnici che gli vengono richiesti.
3. Oltre al numero dei componenti anche la durata del Comitato
Tecnico-Didattico sarà stabilito dal Regolamento interno.
4. Il Comitato Tecnico-Didattico può essere integrato da esperti
esterni per quelle attività e per quei progetti che lo
richiedano.
Articolo 13 (Collegio dei Revisori dei Conti)
1. Il Collegio dei Revisori dei Conti è formato da tre membri
effettivi e due supplenti nominati dal Consiglio di Amministrazione
fuori del proprio seno, con voto a maggioranza assoluta dei suoi
membri.
2. Un membro effettivo ed uno supplente saranno designati dal
Consiglio regionale.
3. Il Collegio elegge nel suo seno un Presidente che dovrà
essere iscritto negli appositi albi dei Revisori.
4. Il Collegio è convocato e presieduto dal suo Presidente; si
riunisce ogni volta che il Presidente lo ritenga opportuno, ed in
ogni caso per l'esame del bilancio preventivo e del conto
consuntivo.
5. Il Collegio delibera validamente con la presenza di tutti i
suoi membri e con voto della maggioranza di essi.
6. Delle riunioni del Collegio è redatto verbale trascritto in
apposito registro e sottoscritto da tutti i membri del Collegio
medesimo.
7. I membri del Collegio dei Revisori possono essere invitati
dal Presidente a partecipare alle riunioni del Consiglio di
Amministrazione, senza diritto di voto.
8. Il Collegio dei Revisori vigila sulla legalità e la
regolarità contabile delle attività della Fondazione; riferisce al
Consiglio di Amministrazione sul bilancio e sul conto consuntivo
prima della loro approvazione; esprime il suo avviso preventivo
sulla opportunità e convenienza economica di ogni operazione di
acquisto o di vendita di beni immobili;
9. I Revisori, anche individualmente, possono compiere ispezioni
registri e libri contabili e alla cassa della Fondazione.
Articolo 14 (Esercizio finanziario e bilancio)
1. L'esercizio finanziario della Fondazione ha inizio il 1°
gennaio e termina il 31 dicembre di ogni anno.
2. Il bilancio preventivo è approvato dal Consiglio entro il
dicembre dell'anno precedente a quello cui esso si riferisce.
3. Il conto consuntivo è approvato dal Consiglio entro il 31
marzo dell'anno successivo a quello cui esso si riferisce.
Articolo 15 (Personale della Fondazione)
1. Al personale docente e non docente della Fondazione si
applicano le disposizioni, in materia di trattamento economico,
rispettivamente previste per il personale dei Conservatori statali
di musica e per il corrispondente personale non docente
appartenente alle istituzioni scolastiche ed educative della
Regione.
2. Ai fini del trattamento assistenziale, previdenziale e di
quiescenza, il personale della Fondazione è iscritto alla
competente gestione del Servizio Sanitario Nazionale per le
assicurazioni sociali contro le malattie e all'Assicurazione
Generale Obbligatori dell'Istituto Nazionale della Previdenza
Sociale, salvo eventuali altre opzioni possibili.
3. Agli effetti del trattamento assistenziale, previdenziale e
di quiescenza, l'iscrizione del personale decorre dalla data di
inquadramento nei ruoli della Fondazione.
4. Il personale inquadrato nei ruoli della Fondazione ai sensi
degli articoli 19, 20 e 21 del presente statuto conserva, ai fini
economici, l'anzianità maturata nell'istituto, ente o
amministrazione di provenienza.
5. In caso di passaggio alla Fondazione, anche mediante
concorso, dallo Stato, dall'Amministrazione regionale o da altri
Enti e Amministrazioni pubbliche, al dipendente viene riconosciuta
retribuzione individuale di anzianità conseguita nell'Ente di
provenienza.
6. In caso di assunzione da parte della Fondazione di personale
che abbia già prestato la propria attività lavorativa, a qualsiasi
titolo, alle dipendenze dell'Istituto musicale di Aosta ai
dipendenti in questione è riconosciuta l'anzianità di servizio
conseguente.
Articolo 16 (Devoluzione dei beni)
1. In ogni caso di estinzione della Fondazione, il patrimonio
sarà devoluto agli enti e soggetti fondatori in proporzione al
valore dei rispettivi conferimenti ed erogazioni successive.
Articolo 17 (Modifiche dello Statuto)
1. Le modifiche del presente Statuto dovranno essere deliberate
dal Consiglio di Amministrazione con la maggioranza di due terzi
dei suoi componenti.
Capo II (Norme transitorie)
Articolo 18 (Presidente del Consiglio di Amministrazione)
1. In sede di prima costituzione degli organi della Fondazione
il Presidente del Consiglio di Amministrazione è nominato
direttamente nell'atto costitutivo, e resta in carica fino al
riconoscimento della Fondazione medesima.
2. In attesa del riconoscimento l'amministrazione della
Fondazione sarà regolata dal presente Statuto.
Articolo 19 (Direttore dell'Istituto musicale - Presidente
dell'Organo di Direzione Tecnica)
1. In sede di prima applicazione, al fine di garantire la
continuità didattica e la programmazione, le funzioni di
responsabile dell'attuazione della lettera b) dell'articolo 2 del
presente Statuto di Presidente dell'Organo di Direzione Tecnica
saranno svolte dal Direttore dell'Istituto musicale in carica che,
all'atto riconoscimento della Fondazione, verrà assunto con formale
rapporto di lavoro a tempo indeterminato da parte del Consiglio di
Amministrazione e confermato per un quinquennio nell'incarico di
Direttore; scaduto tale termine il Consiglio di Amministrazione
dovrà bandire il relativo concorso.
2. Gli ex insegnanti o coloro che hanno insegnato presso
l'Istituto Musicale che abbiano avuto incarichi di Direttore
responsabile dell'attuazione della lettera b) dell'articolo 2 del
presente Statuto alla scadenza del quinquennio non vengono
confermati nell'incarico saranno assunti nei ruoli del personale
insegnante anche in soprannumero.
Articolo 20 (Assunzione del personale docente)
1. In sede di prima applicazione l'assunzione del personale
docente per l'insegnamento della musica nei corsi ad indirizzo
professionale di cui alla lettera b) dell'articolo 2 sarà
effettuata, a domanda, sulla base delle graduatorie predisposte per
ciascuno strumento.
2. Le domande dovranno essere presentate alla Presidenza della
Giunta regionale entro il termine di 30 giorni dalla data di
pubblicazione del presente Statuto sul Bollettino Ufficiale della
Regione.
3. Possono presentare domanda di inclusione nelle graduatorie
gli insegnanti che abbiano prestato servizio presso l'Istituto
Musicale anche per un solo anno scolastico a partire dal 1990/91,
con la qualifica di "idoneo" o che, avendo ottenuto la nomina, non
abbiano prestato servizio, avvalendosi dei diritti previsti dalle
norme che regolano le assenze del personale in base al contratto
collettivo dei lavoratori della scuola.
4. Le graduatorie saranno predisposte in base alla somma dei
punteggi ottenuti dagli aspiranti nelle graduatorie per i
conferimenti degli incarichi di docenza nell'Istituto musicale a
partire dall'anno scolastico 1990/91;
5. Sulla base delle graduatorie predisposte, all'atto di
riconoscimento della Fondazione, verranno confermati con formale
assunzione a tempo indeterminato da parte del Consiglio di
Amministrazione coloro che saranno destinati a ricoprire le
cattedre attivate.
6. Nel caso in cui le graduatorie siano eccedenti, a parità di
punteggio, si seguirà il seguente sistema di precedenze:
a) idoneità in tutti e tre gli anni scolastici, precede il
residente in Valle d'Aosta;
b) idoneità in almeno due anni scolastici anche se non
consecutivi, precede il residente in Valle d'Aosta;
c) idoneità in un solo anno scolastico, precede il residente in
Valle d'Aosta.
Articolo 21 (Assunzione del personale non docente)
1. Per la prima copertura dei posti relativi a profili
professionali del personale non docente, si procede mediante
inquadramento del personale appartenente ai ruoli
dell'Amministrazione regionale che abbia optato di transitare nei
ruoli della Fondazione.
2. L'opzione è esercitata a domanda ed entro il termine di 60
giorni dalla data di pubblicazione del presente Statuto sul
Bollettino Ufficiale della Regione.
3. Gli inquadramenti del personale regionale nei ruoli della
Fondazione sono disposti con precedenza ai dipendenti che abbiano
già prestato servizio nell'ambito dell'Istituto Musicale e, in
subordine, avrà riguardo all'anzianità di servizio nei ruoli
dell'Amministrazione regionale.
Presidente
Ha chiesto di illustrare la delibera
l'Assessore alla Pubblica Istruzione Faval, ne ha facoltà.
Faval (UV)
L'année passée le Conseil régional a
choisi de constituer une fondation qui puisse gérer l'activité de
la culture musicale sur le territoire de la Vallée d'Aoste à
travers une fondation. Pour que la fondation puisse se constituer,
il faut que le Conseil régional donne son avis au statut.
Vous avez devant vous une proposition de statut, qui est le
résultat d'un travail très long, qui a engagé les forces de
l'Assessorat, les organisations syndicales, l'assemblée et les
représentants des professeurs de l'Institut musical.
Personnellement je crois que le texte que le Conseil régional
doit examiner est un texte correct. Dans ce travail, qui a duré
pendant longtemps, nous avons cherché de trouver un équilibre entre
différentes exigences. Il faut avant tout comprendre qu'il s'agit,
à travers la fondation, de donner une organisation différente à
l'épanouissement et à la gestion de la culture musicale en Vallée
d'Aoste. Et quand je dis culture musicale, je l'entends dans le
sens le plus large du terme. C'est-à-dire qu'il ne faut pas songer
uniquement à former des professionnels, mais il est important que
l'on puisse agir de la façon à recréer cette connaissance de la
musique et l'épanouissement de la communauté. J'ai dit "recréer"
parce que si quelqu'un a eu l'occasion de visiter l'exposition des
textes exposés à Saint-Benin, il a pu constater comme même dans les
Moyenne Age en Vallée d'Aoste il y avait une production autochtone
de musique très intéressante. Cela démontre que le niveau culturel
était déjà alors très élevé.
Nous devons à cet égard continuer dans ce sens, continuer sur ce
chemin et personnellement je crois que la fondation Institut
Musical pourra être un instrument très important pour accomplir
cette tâche.
Je souhaite que finalement l'enseignement de la musique, mais,
je le répète, plutôt l'enseignement de l'éducation musicale puisse
entrer dans les écoles. L'Italie est un pays qu'au XVIII siècle
était un centre de la musique au niveau européen, au point que
Mozart lui-même est descendu en Italie pour écouter la musique et
la production italienne, et maintenant au XX siècle il n'y a pas de
musique à l'école. C'est quelque chose que nous devons réussir à
introduire, parce que je crois que tout le monde ne peut que
partager l'avis que la musique est finalement l'unique véritable
langage universel.
La tâche donc de la fondation est une tâche difficile, mais nous
voulons croire que les instruments que nous sommes en train de lui
donner, devraient lui permettre de donner une suite aux souhaits
que nous faisons aujourd'hui.
Dans ce texte vous trouverez probablement des choses qui
pourraient être modifiées, il est bien possible. Je crois quand
même qu'il faut donner la possibilité à cette fondation de vivre et
surtout avoir le courage de vérifier à travers l'expérience les
orientations que nous sommes en train de donner aujourd'hui à
travers ce statut. Il est possible qu'à travers l'expérience l'on
s'aperçoive qu'il faut modifier certaines choses, et cela se fera.
Il ne faut pas avoir la présomption, puisqu'il s'agit de créer ex
novo quelque chose de tout à fait spécial, de tout faire bien dès
le début; il faut nous accorder la possibilité de faire aussi des
fautes. Mais je répète que ce travail est aussi et surtout le
résultat de la disponibilité démontrée soit par les organisations
syndicales, soit par les enseignants, soit par l'Assessorat et les
bureaux de l'Assessorat.
Je demande donc au Conseil régional de bien vouloir voter cette
proposition de statut pour la fondation Institut Musical et en même
temps je signale des amendements qui ont été concordés en
commission.
Nous avons un amendement à la lettre a) du premier comma de
l'article 8: la frase "con le previsioni sui conservatori statali
di Musica" è modificata come segue: "con quanto previsto per i...";
è una modifica di carattere tecnico.
Articolo 8 - comma g: la frase di intesa con le Organizzazioni
sindacali.... è modificata come segue: "sentite le Organizzazioni
sindacali". Sempre all'articolo 8 lo stesso emendamento vale per la
lettera i), dove dice: adotta a maggioranza assoluta dei sui membri
e di intesa con le Organizzazioni sindacali, questa frase va
modificata con "e sentite le Organizzazioni sindacali". D'altra
parte è consuetudine questa formula.
All'articolo 19, comma 1, vi è invece una modifica di carattere
sostanziale: la frase dopo le parole... "e confermato per un
quinquennio nell'incarico di Direttore..." è modificata come segue:
"scaduto tale termine il Consiglio di amministrazione dovrà bandire
il relativo concorso".
Articolo 20 - punto n. 3: la frase "...presso l'Istituto
Musicale anche in..." è modificata come segue: "...presso
l'Istituto Musicale anche per...".
Presidente
Ha chiesto di parlare il Consigliere
Rollandin, ne ha facoltà.
Rollandin (UV)
Je ne veux pas discuter dans le mérite
de ce qui a déjà été dit de la part de l'Assesseur, je voudrais
seulement signaler un aspect qui avait été entre temps discuté et
que je regrette n'a pas pu être discuté de la part de toutes les
forces syndicales comme on aurait pu faire, si l'argument avait été
inséré dès le début dans le projet de loi. Je parle du problème de
la danse classique. C'est une question strictement liée au problème
de la musique. J'avais présenté ce problème aux responsables de
l'Institut, j'en ai parlé à l'Assesseur et j'en ai parlé avec les
responsables des forces syndicales.
Le sens des amendements est très simple: il s'agit de prévoir
parmi les autres activités aussi la danse et par conséquent je me
permets de présenter les amendements que j'avais déjà illustrés à
l'Assesseur, qui prévoient d'ajouter le problème concernant la
danse parmi les autres activités musicales. C'est évident que comme
tout le monde peut comprendre, il s'agit de donner la possibilité
d'exercer cette activité au niveau de l'institut musical, qui aura
la possibilité bien sûr de la mettre sur pied selon les temps que
le conseil d'administration jugera opportuns.
J'avais entendu aussi d'autres collègues, je crois que sur ce
thème tout le monde comprend quelle est l'importance surtout pour
les enfants. C'est la raison pour laquelle que je présente des
amendements qui prévoit d'ajouter la danse classique.
Je donne lecture des amendements:
Dopo la lettera c) del comma 1 dell'articolo 10, è aggiunta la
seguente:
"d) la direttrice dell'istituto di danza classica di Aosta,
responsabile in particolare dell'attuazione della lettera d) del
comma 1 dell'articolo 2 del presente statuto".
Alla lettera d) del comma 1 dell'articolo 11, le parole:
"organizzate dai tre nuclei" sono sostituite con le seguenti:
"organizzate dai quattro nuclei".
Presidente
Ha chiesto di parlare il Consigliere
Beneforti, ne ha facoltà.
Beneforti (DC)
Con l'approvazione di questo statuto
viene data applicazione alla legge del 17 marzo 1992.
Su questo statuto esprimo parere favorevole da parte del gruppo
DC, anche perché sono stati accolti tutti gli emendamenti sui
problemi che avevamo discusso in commissione, per cui ritengo che
questo statuto possa essere approvato con quegli emendamenti che
sono stati proposti dall'Assessore e che rappresentano anche le
richieste che in sede di commissione avevamo avanzato.
Per quanto riguarda l'altro emendamento per la introduzione
della danza non abbiamo niente in contrario ad inserirlo, se chi ha
in mano il potere di accettarlo o meno lo accetta.
Presidente
Ha chiesto di parlare la Consigliere
Cristina Monami, ne ha facoltà.
Monami (PCI-PDS)
A nome del mio Gruppo e mio personale
esprimo soddisfazione per il conseguimento raggiunto.
Come ha detto bene l'Assessore, molte sono le forze che si sono
impegnate per la risoluzione di questo problema importante: dai
sindacati all'Assessorato, alla commissione, agli stessi insegnanti
dell'istituto musicale.
Quindi da parte mia ribadisco la nostra soddisfazione e se è
vero che ci è voluto molto tempo, è anche vero che si è arrivati
all'atto finale rispettando, per quanto possibile, le regole
democratiche. Mi sembra che l'aver rispettato queste regole faccia
onore a chi ha, come diceva prima il Consigliere Beneforti, più
potere di tutti noi, che è l'Assessore, e gli faccia onore non
tanto perché in questo modo chi ha espresso suggerimenti è stato
ascoltato, ma perché comunque la democrazia continua a restare il
caposaldo attraverso il quale si risolvono i problemi del
paese.
É un esercizio difficile, perché la democrazia significa mediare
su posizioni diverse, e questo significa trovarsi insoddisfatti e
paragonarla qualche volta ad un compromesso, per cui sovente
dall'esercizio della democrazia derivano per chi la attua in prima
persona frustrazioni. Pur tuttavia non mi sembra che si sia trovato
un altro modo per discutere, lavorare e progettare per la vita
sociale. Pertanto con questa osservazioni ringrazio l'Assessore, la
commissione, il precedente Assessore e tutti coloro che si sono
attivati perché questo statuto andasse in porto. Sono convinta che
è una ulteriore pietra messa per la costruzione di una Valle
d'Aosta sempre più libera e più culturale.
Presidente
Dichiaro chiusa la discussione
generale.
Ha chiesto di parlare l'Assessore alla Pubblica Istruzione
Faval, ne ha facoltà.
Faval (UV)
En ce qui concerne l'amendement
présenté par M. Rollandin, nous pouvons l'accepter; il s'agit d'un
secteur important qui va intégrer les activités de la
Fondation.
Je tiens quand même à remercier toutes les forces politiques qui
ont voulu s'exprimer et qui ont donné un appui fondamental à la
possibilité de travail de cette Fondation.
Par l'approbation du statut de la part du Conseil régional nous
allons aider de façon remarquable la diffusion de la culture
musicale en Vallée d'Aoste. Merci.
Presidente
Ha chiesto di parlare per dichiarazione
di voto il Consigliere Rusci, ne ha facoltà.
Rusci (PRI)
Ovviamente voterò a favore di questo
statuto, che è il coronamento di quanto discusso per tanto tempo,
come è stato detto, in Consiglio regionale relativamente a tutta la
materia della fondazione musicale.
Mi rimangono, lo devo dire e l'ho già detto in commissione,
alcune perplessità su un articolo di questo statuto, che è
l'articolo 19, ed è inutile ripetere le motivazioni. Non ho
presentato un emendamento, ma credo sarebbe sufficiente a questo
proposito un’interpretazione autentica fatta dal
Consiglio regionale; al secondo comma dell'articolo 19, dove si
parla della tutela che viene data a chi, insegnante, abbia
ricoperto la carica di direttore responsabile, chiedo se si pensa
di prevedere questa analoga tutela anche per i coordinatori
responsabili che sono previsti da altre parti. All'interno dello
statuto si immagina di avere questo tipo di tutela.
Presidente
Ha chiesto di parlare l'Assessore alla
Pubblica Istruzione Faval, ne ha facoltà.
Faval (UV)
Je crois que la lecture que nous devons
donner de l'article est celle qui vient de donner M. Rusci.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
Siccome sono stati presentati degli
emendamenti dal Consigliere Rollandin che richiedono un confronto
sul testo, altrimenti non si capisce esattamente la portata,
chiederei di avere solo qualche minuto di tempo per poterli
esaminare.
Presidente
I lavori sono sospesi per cinque
minuti.
Si dà atto che la seduta è sospesa dalle ore 12,05 alle ore
12,10.
Presidente
Pongo in votazione la delibera nel
testo emendato:
Esito della votazione
Presenti, votanti e favorevoli: 22
Il Consiglio approva all'unanimità
