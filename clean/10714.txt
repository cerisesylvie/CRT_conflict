Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1707 del 20 dicembre 1990 - Resoconto
OGGETTO N. 1707/IX - Ordine dei lavori e rinvio
oggetti.
Dolchi (Presidente del Consiglio) - Vorrei informarvi
sull’esito della Conferenza dei capigruppo che
all’unanimità propone il calendario dei lavori,
tenuto conto del notevole numero di oggetti ancora
all’ordine del giorno e delle prospettive di
riunioni già previste per il gennaio 1991. Pertanto, ed è una prima
cosa che riguarda il calendario dei lavori consiliari, la
Conferenza dei capigruppo, tenuto conto che necessariamente una
serie di argomenti saranno rinviati, propone che si preveda per la
prima riunione di gennaio i giorni 9, 10 e 11 gennaio, in modo che
il Consiglio sia in grado di discutere tutti gli argomenti che
saranno portati all’ordine del giorno e che
necessariamente comprendono anche degli oggetti di cui si propone
il rinvio oggi.
Per quanto riguarda i lavori di oggi, la Conferenza dei
capigruppo vi propone di lavorare fino alle ore 12,45 e poi dalle
ore 16 alle ore 18,30, tenuto conto anche di una serie di impegni
serali.
Nello svolgimento di questa giornata di lavoro si propongono al
rinvio i seguenti provvedimenti, o per ragioni di ordine
finanziario per l’imputazione al bilancio 1990, che
deve essere variato, o per mancanza di pareri delle
commissioni:
1) oggetto n. 21 dell ?ordine del giorno del 19 dicembre 1990:
"Disegno di legge n. 242, presentato dalla Giunta regionale in data
25 ottobre 1990: Promozione di una fondazione per la formazione
professionale turistica" (rinvio alla II Commissione
consiliare);
2) oggetto n. 44 dell’ordine del giorno del 12
dicembre 1990: "Adeguamento della sottoscrizione azionaria nel
capitale sociale della Cooperativa agricola Forza e Luce di Gignod
a r.l., ai sensi degli articoli 16, 4° comma, e 19 della legge
regionale 23 aprile 1987, n. 34" (rinvio alla II e alla IV
Commissione consiliare);
3) oggetto n. 46 dell’ordine del giorno del 12
dicembre 1990: "Disegno di legge n. 217, presentato dalla Giunta
regionale in data 13 settembre 1990: "Concessione di un contributo
all’ENEL per l’elettrificazione
dell’area di proprietà regionale ex Ilssa-Viola in
Comune di Pont-Saint-Martin" (rinvio alla II Commissione
consiliare);
4) oggetto n. 61 dell’ordine del giorno del 12
dicembre 1990: "Disegno di legge n. 226, presentato dalla Giunta
regionale in data 25 settembre 1990: Modifiche alla legge regionale
5 gennaio 1990, n. 7, concernente la concessione di contributi per
la realizzazione di impianti di risalita e di strutture ad essi
funzionalmente connesse" (rinvio alla V Commissione
consiliare);
5) oggetto n. 62 dell’ordine del giorno del 12
dicembre 1990: "Relazione sull’attività della
Commissione Assetto del Territorio" incaricata
dell’analisi del disagio abitativo in Valle
d’Aosta e dell’individuazione di
concrete modalità di intervento (rinvio alla prossima adunanza
consiliare);
6) oggetto n. 63 dell’ordine del giorno del 12
dicembre 1990: "Proposta di legge regionale n. 204, presentata dal
Consigliere regionale del Gruppo Verde Alternativo, Elio Riccarand,
in data 4 giugno 1990: Disciplina dell’attività di
estrazione e lavorazione del marmo e delle pietre affini per uso
ornamentale" (rinvio alla prossima adunanza consiliare);
7) oggetto n. 64 dell’ordine del giorno del 12
dicembre 1990: "Proposta di legge n. 215, presentata dal
Consigliere regionale Bich Edoardo in data 13 settembre 1990:
Assegnazione di personale per il funzionamento dei Gruppi
consiliari" (rinvio alla II Commissione consiliare ed alla
Conferenza dei capigruppo);
8) oggetto n. 65 dell’ordine del giorno del 12
dicembre 1990: Proposta di legge regionale n. 163, presentata dal
Consigliere regionale Elio Riccarand del Gruppo "Verde Alternativo"
in data 9 marzo 1990: Interventi finanziari per incentivare le
amministrazioni pubbliche a dotarsi di automezzi non inquinanti"
(rinvio alla II Commissione consiliare);
9) oggetto n. 66 dell’ordine del giorno del 12
dicembre 1990: Proposta di regolamento regionale n. 5, presentata
dal Consigliere regionale Elio Riccarand del Gruppo "Verde
Alternativo" in data 9 marzo 1990: Modifiche
all’articolo 25 del regolamento regionale 20
dicembre 1972: Norme per l’applicazione della legge
3 agosto 1949, n. 623 e successive modificazioni
concernente la immissione in consumo in Valle
d’Aosta di determinati contingenti annui di generi e
di merci in esenzione fiscale", già modificato con regolamento
regionale 22 aprile 1985, n. 2" (rinvio ad altra adunanza
consiliare; sarà iscritto all’ordine del giorno
contestualmente alla
proposta di legge n. 163);
10) oggetto n. 67 dell’ordine del giorno del 12
dicembre 1990: "Proposta di legge statale n. 6, presentata dal
Consigliere regionale Roberto Gremmo dell’Union
Autonomiste Pensionati in data 21 settembre 1990: Adeguamento alla
normativa comunitaria della legge 1° marzo 1986, n. 64, Disciplina
organica dell’intervento straordinario nel
Mezzogiorno" (rinvio alla prossima adunanza consiliare);
11) oggetto n. 68 dell’ordine del giorno del 12
dicembre 1990: "Proposta di legge regionale n. 218, presentata dal
Consigliere regionale Verde Alternativo, Elio Riccarand, in data 14
settembre 1990: Criteri per le nomine e le designazioni di
competenza regionale" (rinvio alla prossima adunanza
consiliare).
Il Consiglio è d’accordo?
Il Consiglio prende atto, concordando.
***
