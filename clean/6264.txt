Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 727 del 13 luglio 1984 - Resoconto
OGGETTO N. 727/VIII - DISEGNO DI LEGGE CONCERNENTE:
"MODIFICAZIONE DELLA L.R. 17.7.1981, N. 44, RIGUARDANTE NUOVE NORME
PER LA CONCESSIONE DELL'ASSISTENZA INTEGRATIVA REGIONALE (ASSEGNO
DI ACCOMPAGNAMENTO) AI NON VEDENTI ED AI MINORATI DELLA
VISTA".
PRESIDENTE
: Ha chiesto di parlare l'Assessore alla Sanità
ed Assistenza Sociale Marcoz, ne ha facoltà.
MARCOZ - (U.V.):
Questa legge concede ai 7 ciechi
assoluti di guerra o per cause di lavoro, residenti in Valle
d'Aosta, l'equiparazione ai contributi che già la L.R. 44 concedeva
agli altri invalidi civili. E' un adeguamento per queste sette
persone dei contributi che la Regione dà attualmente in questi
casi.
PRESIDENTE
: Si passa all'esame dell'articolato. Do
lettura dell'articolo 1:
ART. 1
E' soppresso il punto c) dell'art. 3 della L.R. 17.7.1981, n.
44.
PRESIDENTE
: Metto in approvazione l'articolo 1:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Do lettura dell'articolo 2:
ART. 2
Gli oneri derivanti dall'applicazione della presente legge,
valutati per l'anno 1984 in lire 6.000.000 graveranno sul cap.
41250 della Parte Spesa del bilancio di previsione della Regione
per l'anno 1984, che presenta la necessaria disponibilità, e sui
corrispondenti capitoli di spesa per gli esercizi
successivi.
Gli aumenti annui di spesa, derivanti dall'applicazione del
disposto dell'art. 2 della L.R. 17.7.1981, n. 44, saranno
determinati a decorrere dall'anno 1985 con legge di approvazione di
bilancio.
La presente legge sarà pubblicata nel Bollettino Ufficiale
della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE
: Metto in approvazione l'articolo 2:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE
: Metto in approvazione la legge nel suo
complesso per votazione segreta:
VOTAZIONE A SCRUTINIO SEGRETO
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
