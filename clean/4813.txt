Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 511 del 6 ottobre 1982 - Resoconto
OGGETTO N. 511/VII - ACQUISTO DI UN'AREA DI TERRENO IN COMUNE
DI AYMAVILLES, FRAZIONE PONDEL, DI PROPRIETA' DEL SIGNOR SAVIOZ
FABIANO, DA DESTINARE ALLA REALIZZAZIONE DI SERVIZI PUBBLICI.
APPROVAZIONE ED IMPEGNO DI SPESA. DELEGA ALLA GIUNTA.
PRESIDENTE:
Do lettura del testo della delibera:
IL CONSIGLIO REGIONALE
DELIBERA
1)
di approvare l'acquisto, per il prezzo a corpo di
lire 10.899.000 (diecimilioniottocentonovantanovemila), degli
immobili distinti al Catasto Terreni del Comune di Ayamavilles, al
Foglio XLIV n. 285.
2)
di dichiarare che il terreno oggetto di acquisto da
parte dell'Amministrazione regionale sarà destinato alla
realizzazione di opere di pubblica utilità.
3)
di approvare ed impegnare la spesa di lire
10.899.000 (diecimilioniottocentonovantanovemila), finanziandola
con imputazione al capitolo 23250 del bilancio preventivo della
Regione per l'anno 1982 (spese per l'acquisto e costruzione di beni
patrimoniali), che presenta la necessaria disponibilità.
4)
di delegare alla Giunta regionale l'adozione di
ogni provvedimento di esecuzione per addivenire alla stipulazione
dell'atto notarile di compravendita degli immobili di cui si tratta
e, in particolare, per la designazione del notaio rogante, per la
liquidazione delle relative spese, nonché per gli eventuali
accertamenti circa la consistenza e l'intestazione catastale degli
immobili da acquisire.
PRESIDENTE:
La parola al Presidente della Giunta; ne ha
facoltà.
ANDRIONE - (UV):
Si tratta di concludere una lunga
vicenda riguardante un terreno che è a salvaguardia
dell'utilizzazione dell'acquedotto di Pondel. Acquistiamo questo
terreno fabbricati-vo e di conseguenza lo paghiamo, secondo una
stima fatta in maniera abbastanza cervellotica, a 26.000 lire al
mq., quindi l'importo totale è di 10 milioni. Questo appezzamento
sarà adibito a parcheggio e darà accesso ad un monumento di epoca
romana, il più eccezionale di tutto l'arco alpino. Si tratta
dell'acquedotto di Pondel, che mi auguro i Consiglieri abbiano
visitato.
PRESIDENTE:
Se nessuno chiede la parola metto in
approvazione l'oggetto n. 20:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità.
