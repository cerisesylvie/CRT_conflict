Classificazione
ASSISTENZA SANITARIA E OSPEDALIERA
Presidio ospedaliero



Oggetto del Consiglio n. 2516 del 25 maggio 2023 - Resoconto
OGGETTO N. 2516/XVI - Interrogazione: "Informazioni circa
eventuali modifiche al progetto di ampliamento dell'Ospedale Parini
presentato in V Commissione consiliare".
Marguerettaz (Presidente) -
Punto n. 32 all'ordine del
giorno. Per la risposta, la parola all'assessore Marzi.
Marzi (SA) -
Il progetto definitivo conferma gli
originali parametri - altezze, volumi e superfici utili -
dell'intesa Regione-Comune di Aosta che sono rimasti invariati
rispetto al progetto presentato in V Commissione in data 4 maggio
2021, progetto - tra l'altro - che in realtà era in una fase
completamente diversa dall'attuale progetto definitivo presentato
alla Conferenza dei servizi, e a breve ne daremo conferma specifica
al Comune di Aosta.
Confermiamo quindi ciò che abbiamo riferito al Consiglio in
occasione della mozione discussa nella scorsa seduta e che abbiamo
dichiarato con la SIV lo scorso 17 maggio nel corso della seduta
della II Commissione, convocata per l'audizione e l'approvazione
dell'articolo 5 del DL 100, cioè del disegno di legge del primo
assestamento di bilancio approvato ieri.
Nella citata seduta di Commissione del 2021, i progettisti ai
tempi presentarono il preliminare del progetto distributivo
funzionale che sviluppava l'ipotesi di conservazione in sito dei
reperti archeologici dell'età del ferro rinvenuti nel 2015, quindi
stiamo parlando di fatto dell'anteguerra, come tra l'altro da lei
anche richiamato che addirittura tutto quanto questo non aveva
nulla a che vedere con la risoluzione del 13 maggio 2021,
soprattutto perché la risoluzione è un indirizzo politico, mentre
la DGR 1180/2021 invece è un atto firmato e votato che ha dato, di
fatto, l'avvio a una serie di processi.
Successivamente, nel corso dello sviluppo della variante
progettuale nell'ambito dei tavoli tecnici svolti con il Comune di
Aosta, i progettisti hanno dato evidenza, anche su specifica
richiesta del Comune di Aosta, del rispetto dei parametri originali
dell'intesa, e con SIV lo rifaremo anche a breve, cioè si renderà
tutto ciò in sede di conferenza di servizi.
Venendo alla domanda n. 3, al fine di consentire la
realizzazione della nuova morgue presso il corpo denominato G2, il
progetto di variante della fase 3 prevede la ricollocazione
temporanea del servizio di morgue - per il biennio 2024-25, si
ipotizza - presso il cimitero comunale.
Come già anticipato al Consiglio, la società SIV ha di recente
incaricato un professionista per uno studio sul traffico,
circoscritto alla zona interessata che non ha a che fare con il
vigente PGTU approvato. Specifico questo perché durante l'audizione
della II Commissione del 17 maggio, che è durata un'ora e tre
quarti, il collega Baccega ha espressamente fatto domande
specifiche sul collimare o meno del concetto di studio del traffico
con variazione del PGTU approvato dal Comune di Aosta ed è stato
chiaramente evidenziato che le due cose sono completamente diverse:
uno studio del traffico di fatto è stato richiesto dal Comune di
Aosta, il PGTU è un atto programmatorio approvato dal Consiglio
comunale. I primi esiti di tale studio - quindi quello che non ha
nulla a che vedere con il PGTU - si valuta saranno illustrati nel
corso del prossimo tavolo tecnico Regione-Comune di Aosta.
Tra l'altro, in tale contesto, potranno emergere dal Comune di
Aosta, direttamente coinvolto nel tavolo di lavoro per il tema
della viabilità, eventuali esigenze che il Comune stesso, al netto
delle specifiche necessità di sosta legate al nuovo Ospedale,
intenderà proporre nell'ambito dei propri indirizzi di politica
della viabilità e della sosta della città capoluogo in generale,
nel senso che - come abbiamo avuto occasione di poter verificare
per ciò che riguarda nella fase 3 del corpo P, quindi quello dei
parcheggi - una parte dei parcheggi meno è spostata alla fase 4 e
alla fase 5 ma naturalmente se è intenzione del Comune di Aosta,
con cui la collaborazione è sempre stata proficua - poi dirlo a me
che l'ho frequentato per dieci anni, che quindi ho seguito una
serie di fasi, compresa la firma dell'intesa di cui sopra, perché
ai tempi ero Consigliere e la votai in Consiglio - ma comunque sia
se è volontà del Comune di Aosta con il quale la collaborazione
resta strettissima, addirittura trasformare il nuovo Ospedale
Parini in un centro della viabilità, quindi di conseguenza in una
fase di attestamento di parcheggi per poi dopo strutturare la loro
viabilità e la loro soprattutto politica di mobilità sul capoluogo
regionale, noi siamo assolutamente tutt'orecchi e non crediamo che
sia o che potrebbe essere l'oggetto dell'intesa una cosa sulla
quale ragionare.
La collega Guichardaz vedo che sorride e quindi sa che qua, come
si direbbe in altre zone d'Italia, siamo tutti più o meno
intellettivamente e cognitivamente normodotati.
Presidente -
Per la replica, la parola alla collega Erika
Guichardaz.
Guichardaz E. (PCP) -
Grazie per avermi detto di essere
normodotata dopo che l'altra volta invece mi aveva detto
dell'altro, quindi accetto quanto mi ha detto oggi.
Sinceramente io ricordo bene quell'audizione del 4 maggio e
ricordo bene l'audizione invece avvenuta la scorsa settimana,
quindi quest'iniziativa nasce prima dell'audizione della scorsa
settimana, ma sinceramente a me non tornano le cose che lei mi ha
detto, perché in quell'audizione del 4 maggio, e faccio un esempio
banale, ad esempio l'elisuperficie non era prevista, cosa che
abbiamo visto invece nell'ultimo progetto. Quindi anche rispetto a
questo, io gliel'ho già detto un'altra volta, c'è anche lì una
variante da fare, perché ci sono dei coni di atterraggio che devono
essere rispettati, chi di noi si ricorda quando atterrava
l'elicottero in quella zona ricorda bene quali erano le critiche
mosse dai vari condomini a fianco, perché non solo c'erano vetri
che si muovevano e altro, ma c'era una difficoltà enorme, metterlo
in cima al tetto dell'Ospedale vorrà dire sicuramente mettere anche
personale qualificato al di sopra dell'Ospedale, perché questo è
quello che prevedono le normative. Quindi secondo me quell'ora e
mezza che avete passato in Commissione - e mi sembra che c'è stata
data la disponibilità - dovrà essere quantificata in ben altro
nella prossima Commissione che verrete a fare, immagino con i
progettisti, nel momento in cui approverete il progetto.
Questo per dirle che oggi parliamo solo dello scatolone, nella
mia prossima iniziativa, che già le preannuncio, nel prossimo
Consiglio parleremo invece di quello che c'è all'interno di quello
scatolone, che forse è anche più interessante da capire rispetto a
quanto andremo poi a evincere, proprio perché, come sappiamo, tutti
i locali tecnici vengono sostituiti da quell'area megalitica.
Sono curiosa di leggere quanto presenterà SIV, e non ho ancora
ben capito i tempi sia di presentazione sia dello spostamento,
perché il cimitero di Aosta sappiamo benissimo quante camere
mortuarie ha e sappiamo benissimo quante camere invece dovrebbe
avere, quindi immagino che l'unica soluzione può essere quella di
piazzare i cadaveri all'interno dell'attuale tempio, perché io non
vedo grandi soluzioni, soprattutto in un tempo breve come quello in
cui dovremmo arrivare per i lavori delle centrali.
Grazie anche i suoi aggiornamenti sullo studio del traffico, che
riteniamo importanti ed è importante anche quello che ci ha detto
in conclusione del suo intervento, quindi della disponibilità di
ampliare anche quell'accordo di programma del 2010 per consentire
di avere per lo meno non dico lo stesso numero di parcheggi ma per
lo meno per consentire che anche in quella zona ci possa essere un
numero adeguato di parcheggi.
