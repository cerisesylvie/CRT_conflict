Classificazione
SPORT E TEMPO LIBERO
Manifestazioni sportive


Resoconto integrale del dibattito dell'aula
Oggetto del Consiglio n. 2136 del 25 settembre 1996 - Resoconto
SEDUTA POMERIDIANA DEL 26 SETTEMBRE 1996
OGGETTO N. 2136/X Approvazione dell'aumento della percentuale
del contributo concesso al Comitato regionale della F.I.G.C. con
deliberazione n. 1941/X in data 8 maggio 1996, relativo
all'organizzazione della fase finale del Campionato nazionale di
calcio per rappresentative regionali, svoltosi in Valle d'Aosta dal
25 al 30 giugno 1996 e contestuale riduzione dell'impegno di
spesa.
Deliberazione Il Consiglio
Premesso che:
Il Comitato regionale della Federazione Italiana Gioco Calcio
(F.I.G.C.), di Aosta, ha ottenuto, con deliberazione del Consiglio
regionale n. 1941/X in data 8 maggio 1996, un contributo di Lire
60.000.000, corrispondente al 40 percento circa delle spese
previste (Lire 147.000.000) per l'organizzazione della fase finale
del campionato nazionale di calcio per rappresentative regionali
giovanili, svoltosi in Valle d'Aosta (Aosta, Gressan, Nus e
Chambave) dal 25 al 30 giugno 1996;
Il suddetto Comitato, a conclusione della manifestazione, ha
fatto pervenire all'Assessorato regionale del turismo, sport e beni
culturali il bilancio consuntivo sotto dettagliato che evidenzia un
disavanzo di Lire 22.186.400:
Entrate:
- contributo regionale liquidato Lire 41.400.000
- contributo della federazione nazionale Lire 40.000.000
=============
Totale entrate Lire 81.400.000
Uscite:
- ospitalità Lire 98.328.400
- trasporti interni Lire 3.900.000
- utilizzo infrastrutture sportive Lire 1.000.000
- stampa materiale tecnico Lire 238.000
- tassa affissione manifesti Lire 120.000
=============
Totale spese Lire 103.586.400
L'ammontare del contributo liquidato si è determinato applicando
la percentuale di intervento prevista dalla deliberazione sopra
richiamata sul totale delle spese effettivamente sostenute e
correttamente giustificate, che sono risultate inferiori a quelle
previste per effetto delle economie operate dagli
organizzatori;
Gli organizzatori della manifestazione hanno precisato che
nonostante le economie operate si è registrato un disavanzo che è
dipeso in buona parte dal mancato apporto finanziario degli sponsor
privati, inizialmente dichiaratisi disponibili ed hanno pertanto
richiesto di aumentare la percentuale dell'intervento regionale dal
40 al 50 percento delle spese effettivamente sostenute e
correttamente giustificate, che renderebbe possibile la
liquidazione di un ulteriore contributo di Lire 10.400.000,
rimanendo comunque al di sotto dell'impegno assunto con la
deliberazione sopra specificata;
Si dà atto che l'Ufficio regionale per il turismo ha espresso
parere favorevole in merito all'ammissibilità delle spese sopra
esposte nonché sulla rilevanza turistico-promozionale
dell'iniziativa;
In considerazione del notevole successo sportivo ottenuto della
manifestazione di cui si tratta, nonché dell'interessante azione
promozionale riscontrata, si ritiene di aderire alla richiesta del
Comitato regionale della FIGC mediante l'aumento della percentuale
dell'intervento finanziario regionale elevandola dal 40 percento al
50 percento delle spese effettivamente sostenute e correttamente
giustificate, riducendo contestualmente l'impegno assunto con la
deliberazione del Consiglio regionale sopra richiamata da lire
60.000.000 a lire 51.800.000 e rendendo così disponibile al
capitolo di spesa 64320 del bilancio preventivo della Regione per
l'anno 1996, riferimento dettaglio 3015, la somma di lire
8.200.000;
Richiamata la deliberazione del Consiglio regionale n. 1941/X in
data 8 maggio 1996;
Vista la legge regionale 24 giugno 1992, n. 31;
Visto il parere favorevole di legittimità rilasciato dal
Dirigente dell'Ufficio regionale per il turismo dell'Assessorato
del turismo, sport e beni culturali, ai sensi dell'articolo 72
della legge regionale 3/1956, e successive modificazioni, e del
combinato disposto degli articoli 13 - comma 1 - lettera e) e 59 -
comma 2 - della legge regionale 45/1995, sulla presente
deliberazione;
Delibera
1) di approvare l'aumento della percentuale del contributo
regionale dal 40 percento al 50 percento, concesso con
deliberazione del Consiglio regionale n. 1941/X in data 8 maggio
1996 a favore del Comitato regionale della Federazione Italiana
Gioco Calcio (F.I.G.C.) relativo all'organizzazione della fase
finale del campionato nazionale di calcio per rappresentative
regionali giovanili, svoltosi in Valle d'Aosta (Aosta, Gressan, Nus
e Chambave) dal 25 al 30 giugno 1996, che rende possibile la
liquidazione di un importo pari a Lire 10.400.000
(diecimilioniquattrocentomila);
2) di approvare la riduzione dell'impegno assunto con la
deliberazione del Consiglio regionale n. 1941/X in data 8 maggio
1996, da lire 60.000.000 a lire 51.800.000, rendendo così
disponibile la somma di lire 8.200.000 (ottomilioniduecentomila) al
capitolo 64320 del bilancio preventivo della Regione per l'anno
1996 ("Contributi e sussidi ad istituzioni e organismi vari per
attività nel settore del turismo e del tempo libero"), riferimento
dettaglio 3015;
3) di stabilire che alla liquidazione dell'ulteriore somma di
cui al punto 1) si provveda, ai sensi dell'articolo 58 della legge
regionale 27 dicembre 1989, n. 90, su richiesta del Dirigente
dell'Ufficio regionale per il turismo e lo sport dell'Assessorato
regionale del turismo, sport e beni culturali;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Presidente Ha chiesto la parola l'Assessore al turismo, sport e
beni culturali, Agnesod.
Agnesod (UV) Si tratta di una variazione della percentuale; ci
sono state delle spese minori rispetto a quello che era stato
preventivato nella precedente delibera, però la percentuale massima
stabilita dalla precedente delibera non copriva il disavanzo che
era stato portato. Con questo aumento andiamo a coprire in parte il
disavanzo che gli organizzatori hanno avuto nell'effettuare questa
manifestazione.
Presidente Qualcuno chiede la parola?
Si può passare alla votazione della delibera in oggetto:
Presenti, votanti e favorevoli: 27
Il Consiglio approva all'unanimità
