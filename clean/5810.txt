Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 233 del 14 dicembre 1983 - Resoconto
OGGETTO N. 233/VIII - ABBANDONO DELL'AULA DA PARTE DEI
CONSIGLIERI DEI GRUPPI DI MINORANZA PER PROTESTA CONTRO LA
DECISIONE DI PROSEGUIRE I LAVORI DEL CONSIGLIO.
PRESIDENTE
: La parola al Consigliere Mafrica per mozione
d'ordine, ne ha facoltà.
MAFRICA - (P.C.I.):
Dopo l'esito della votazione di
questa mattina con cui la maggioranza ha respinto la sospensione
del Consiglio fino alla mattina di venerdì, quando presumibilmente
sarà presente il Presidente della Giunta, il nostro Gruppo ritiene
si sia creata una situazione per noi inaccettabile. Noi riteniamo
di non poter discutere di acquisto di cantine e di borse di studio
mentre la gente si aspetta da parte del Consiglio regionale la
risoluzione di una situazione gravissima, la più grave situazione
politico-giudiziaria di questo dopoguerra.
Ci sono 26 funzionari di questa Regione in carcere: avremmo
voluto chiarire e speriamo di chiarire venerdì questo stato di
cose, non possiamo stare a discutere di altri argomenti all'ordine
del giorno.
Riteniamo che la responsabilità di essere costretti ad
abbandonare l'aula ricada interamente su chi oggi, pur avendo, in
prima persona, responsabilità politiche e personali di primo piano,
si è sottratto al confronto col Consiglio adducendo scusanti di
riunioni che secondo noi potevano essere fatte in altri
momenti.
Per questo motivo noi torneremo venerdì, ma da questo momento
non parteciperemo alla discussione degli altri punti all'ordine del
giorno.
PRESIDENTE
: La parola al Consigliere Baldassarre, ne ha
facoltà.
BALDASSARRE - (P.S.D.I.):
Dopo l'esito dell'incontro di
stamattina fra i Capo-gruppo e l'esito delle votazioni riteniamo di
non partecipare al prosieguo della riunione del Consiglio perché
consideriamo questo atto non qualificante da parte della
maggioranza. Quindi tra pochi minuti abbandoneremo l'aula.
PRESIDENTE
: La parola al Consigliere Torrione, ne ha
facoltà.
TORRIONE - (P.S.I.):
Brevissimamente, è inutile stare a
ripetere cose già dette, noi abbandoneremo l'aula. Il nostro è un
gesto
...
INTERRUZIONE ...
MAQUIGNAZ
- (Féd. DP-UVP): ... vai a chiedere i 2/l0 che
ci mancano a Roma?
TORRIONE - (P.S.I.):
Consigliere Maquignaz,
...
INTERRUZIONE
...
vuoi che ne discutiamo adesso o rinviamo??!
...
INTERRUZIONE
...
Se mi permetti, battuta per battuta, ho parlato molto ed sono
stato male ascoltato, perché purtroppo i risultati sono quelli che
sono!
Il discorso è semplicissimo. Abbiamo motivato il nostro
atteggiamento stamattina, siamo conseguenti oggi pomeriggio: noi
abbandoneremo i lavori di questa seduta come atto di protesta nei
confronti di una maggioranza che a nostro giudizio si è arroccata
ancora una volta sulle sue posizioni.
PRESIDENTE
: La parola al Consigliere Riccarand, ne ha
facoltà.
RICCARAND - (N.S.):
Era stato concordato un certo ordine
dei lavori per questo Consiglio di fronte alla delicata situazione
che si era determinata. Quest'ordine dei lavori è stato stravolto
con un colpo di mano ancora una volta basato esclusivamente sui
numeri e non sulla sostanza dei problemi; la decisione conseguente
non può che essere quella che già avevamo deciso, quindi anche il
Gruppo di Nuova Sinistra abbandona l'aula e vi auguro un proficuo
dibattito nella prosecuzione dei lavori.
PRESIDENTE
: La parola al Consigliere Aloisi, ne ha
facoltà.
ALOISI - (M.S.I.):
Per le stesse motivazioni illustrate
questa mattina, vista l'assenza del Presidente della Giunta, a nome
del Movimento Sociale Italiano abbandono l'aula.
PRESIDENTE
: La parola all'Assessore all'Agricoltura e
Foreste Rollandin, ne ha facoltà.
ROLLANDIN - (U.V.):
Encore une fois, je tiens à souligner
que malheureusement on a été mal compris. On a dit très clairement
qu'on avait accepté que les arguments qui étaient à l'ordre du jour
et qu'on pouvait discuter en présence du Président du gouvernement
auraient été discutés vendredi, tout en considérant qu'il y avait
un ordre du jour et alors, à l'encontre de ce que vient de dire le
Conseiller Riccarand, on est en train de respecter l'ordre du jour
et de continuer la discussion. On a fait toutes les ouvertures
possibles et au contraire, on a eu de l'autre côté, un refus pour
une question de principe. Il ne s'agit pas ici de vouloir priver le
Conseil d'une discussion; bien au contraire. Mais, comme force de
majorité, nous ne pouvons pas accepter ce chantage; on continue à
discuter les arguments.
Si dà atto che alle ore 16 e minuti 14 si allontanano
definitivamente dall'aula i Consiglieri dei Gruppi consiliari del
Movimento Sociale Italiano, di Nuova Sinistra, del Partito
Comunista Italiano, del Partito Liberale Italiano, del Partito
Socialista Democratico Italiano e del Partito Socialista
Italiano.
