Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 2016 del 10 luglio 1996 - Resoconto
SEDUTA ANTIMERIDIANA DEL 10 LUGLIO 1996
OBJET N° 2016/X Communications du Président du Conseil régional.
Constitution du nouveau groupe "Riformisti valdostani".
Stévenin (Presidente) Do comunicazione al Consiglio
dell'attività svolta dalla Presidenza del Consiglio e dagli organi
consiliari dopo l'ultima adunanza:
Projets de loi présentés:
Disegno di legge n. 194, presentato dalla Giunta regionale in
data 26 giugno 1996: "Modificazioni alla legge regionale 27 agosto
1994, n. 64 (Norme per la tutela e la gestione della fauna
selvatica e per la disciplina dell'attività venatoria)" - (IIème et
IIIème Commission).
Disegno di legge n. 195, presentato dalla Giunta regionale in
data 3 luglio 1996: "Norme per il recupero e la valorizzazione dei
prodotti forestali di scarto e dei rifiuti lignei".
Disegno di legge n. 196, presentato dalla Giunta regionale in
data 4 luglio 1996: "Ulteriori modificazioni alle leggi regionali
12 gennaio 1993, n. 1 (Piano urbanistico-territoriale avente
specifica considerazione dei valori paesistici ed ambientali,
denominato piano territoriale paesistico della Valle d'Aosta) e 15
giugno 1978, n. 14 (Norme in materia urbanistica e di
pianificazione territoriale) e norme in materia di autorizzazione
paesistica".
Proposta di Regolamento n. 23, presentata dalla Giunta regionale
in data 4 luglio 1996: "Attuazione della legge regionale 5 aprile
1991, n. 15 recante interventi regionali a favore degli allevatori
per l'abbattimento di animali improduttivi e a fine carriera" -
(IIIème Commission)
Proposta di legge statale n. 3, presentata dalla Giunta
regionale in data 8 luglio 1996: "Sostituzione dell'articolo 6
della legge 2 dicembre 1975 n. 644 (Disciplina dei prelievi di
parti di cadavere a scopo di trapianto terapeutico e norme sul
prelievo dell'ipofisi da cadavere a scopo di produzione di estratti
per uso terapeutico). Disciplina dell'obiezione in vita al prelievo
e norme a tutela del rispetto delle dichiarazioni di volontà del
cittadino".
Projets de loi visés:
Disegno di legge n. 171: "Norme per la coltivazione di cave e
torbiere, per il reperimento dei materiali di cava e per il
riassetto delle cave abbandonate".
Disegno di legge n. 179: "Norme di attuazione alla legge 25
agosto 1991, n. 187 (Aggiornamento della normativa
sull'insediamento e sull'attività dei pubblici esercizi)".
Disegno di legge n. 182: "Estensione agli enti locali della
Valle d'Aosta dei principi di cui alla legge regionale 23 ottobre
1995, n. 45 (Riforma dell'organizzazione dell'Amministrazione
regionale della Valle d'Aosta e revisione della disciplina del
personale)".
Disegno di legge n. 184: "Regolamentazione dei rapporti
patrimoniali tra la Regione e la Casa di Riposo J. B. Festaz".
Disegno di legge n. 185: "Modifiche alla legge regionale 7
luglio 1995, n. 22 (Norme in materia di invalidi civili, ciechi
civili e sordomuti)".
Projets de loi non visés:
Disegno di legge n. 180: "Disposizioni in merito al transito di
autotreni ed autoarticolati attraverso il territorio del Monte
Bianco".
Réunions:
Ière Commission: 1
IIIème Commission: 2
IVème Commission: 1
IIème et IIIème Commission: 1
Conférence des Chefs de Groupe: 1
Bureau de la Présidence: 1
Commission des nominations: 1
Par lettre en date du 4 juillet 1996 les Conseillers régionaux
Edoardo Bich, Domenico Parisi et Giovanni Aloisi ont déclaré qu'un
nouveau groupe du Conseil dénommé "Riformisti Valdostani" est
constitué à partir de la présente séance du Conseil régional.
Les fonctions de Chef de groupe et de Chef de groupe adjoint de
ce nouveau groupe sont remplies respectivement par le Conseiller
Edoardo Bich et par le Conseiller Domenico Parisi.
Le Garant de la concurrence et du marché, par lettre du 27 juin
1996, a signalé à la Présidence du Conseil, aux termes de l'article
21 de la loi n° 287 du 10 octobre 1990, la possibilité de
distorsions de la concurrence découlant des dispositions des lois
régionales qui prévoient des limitations territoriales et des
tarifs pour l'exercice de l'activité de moniteur de ski.
Une copie de cette communication a été transmise à la Commission
du Conseil pour les services sociaux.
L'Association régionale du commerce et du tourisme de la Vallée
d'Aoste a communiqué que la réunion avec les opérateurs
économiques, patronnée par l'administration communale, à propos de
l'application de la zone à circulation limitée à la place Roncas et
aux rues attenantes, a eu lieu le 20 juin dernier. La lettre de
communication, datée du 5 juillet 1996, a été envoyée au maire
d'Aoste, avec copie à la Présidence du Conseil pour
information.
L'Association indique que les opérateurs économiques, tout en
étant fondamentalement d'accord sur la fermeture de la place Roncas
à la circulation, considèrent que la municipalité se doit de
réaliser les structures de soutien nécessaires avant de mettre en
place quelque interdiction de circulation que ce soit.
Presidente Chi chiede la parola sulle Comunicazioni del
Presidente del Consiglio?
Ha chiesto la parola il Vicepresidente Marco Viérin.
Viérin M. (PpVA) Intervengo in merito alla bocciatura del
disegno di legge n. 180. I Popolari per la Valle d'Aosta prendono
atto con viva soddisfazione di questa bocciatura, proprio perché la
Commissione di Coordinamento, in merito all'istituzione di questa
tassa per il transito degli autotreni e degli autoarticolati
attraverso il territorio del Monte Bianco, per l'ennesima volta,
non ha vistato il disegno di legge. Anzi, nella sua decisione
emergono dei fatti molto più rilevanti e precisi rispetto alla
volta scorsa, cioè al disegno di legge che questo Consiglio aveva
approvato nel novembre '95.
La Giunta, sapendo che avrebbe rischiato enormemente a far
approvare il testo richiamando l'articolo 31 - come spesso e
volentieri fa - a maggio di quest'anno ha presentato un altro
disegno di legge, il disegno di legge n. 180; a questo punto spero
- ma è una domanda che pongo - che non si faccia un altro disegno
di legge, ma si abbia almeno il coraggio, se si riporterà in aula
questo provvedimento, di portarlo con il metodo dell'approvazione
ai sensi dell'articolo 31, altrimenti saremmo qui a prenderci in
giro, ma soprattutto prenderemmo in giro i Valdostani.
Purtroppo devo constatare che l'aver approvato il disegno di
legge n. 180 è stata proprio una pecca da parte del Consiglio
regionale; i Popolari avevano detto che la toppa era peggiore del
buco, e così è stato, quindi speriamo di non perdere anche i
calzoni!
Spero che si abbia il coraggio, lo ribadisco, di presentare
questo provvedimento ai sensi dell'articolo 31, oppure di
abbandonare questa folle idea.
Se l'Assessore mi può rispondere, mi farebbe una cortesia.
Presidente Lascia perlomeno perplessi il fatto che ci si
compiaccia delle limitazioni che vengono portate alle competenze
della Regione Valle d'Aosta. Non entro nel merito della
discussione, ma intendo richiamare l'attenzione su un aspetto, e
cioè un Consiglio che ha votato in maniera autonoma quelle che
ritiene essere proprie prerogative...
(... intervento del Vicepresidente Marco Viérin, fuori
microfono...)
... è discutibile che ci si possa compiacere per le limitazioni
che vengono dallo Stato a quelle che sono le nostre competenze.
Ha chiesto la parola il Consigliere Chiarello.
Chiarello (RC) Ne prendo atto, non con soddisfazione, nonostante
la battaglia che c'è stata in Consiglio e nonostante che mi
avessero insegnato che sbagliare è umano, perseverare... non
continuo il discorso!
Volevo dire, signor Presidente, che la nostra autonomia dobbiamo
usarla diversamente perché un tipo di federalismo che mette le
gabelle fa paura. Siamo tutti contro l'inquinamento, però in
Consiglio avevo chiesto all'Assessore quanti camion passano che non
sono a norma CEE. Non ci è stata data nessuna risposta in quel
Consiglio. Quando si approva una legge di quel tipo sarebbe
opportuno almeno avere i dati, sapere quanti sono i camion che
avrebbero dovuto pagare questa gabella. A me risulta che sarebbero
stati pochissimi e che i camion fuori norma sono quelli dei nostri
artigiani e dei nostri impresari, che usano camion molto vecchi che
sicuramente inquinano più di certi TIR che passano per
l'autostrada.
Spero che non venga presentato a breve termine un disegno di
legge di questa qualità, perché la Commissione più che dire che è
incostituzionale, che è contro le norme europee, altro non può
fare, perché non c'è peggior sordo di chi non vuol sentire.
Presidente Una cosa sono le competenze, un'altra il modo con cui
vengono utilizzate, sono due tipi di intervento diverso.
Ha chiesto la parola il Consigliere Parisi.
Parisi (RV) Intervengo brevemente, per dire che l'unificazione
dei due movimenti, l'Alleanza Popolare Autonomista e Verso
l'Alleanza del Progresso, è il coronamento di un cammino iniziato
qualche tempo fa, che si pone come obiettivo da una parte quello
dell'unificazione di tutta quella grande area che si richiama alle
idee e ai valori che sono stati alla base del Socialismo riformista
valdostano, che tanto peso ha avuto nello sviluppo della comunità e
nel consolidamento dell'autonomia, e dall'altro per seguire fino in
fondo lo sforzo per la costruzione di un'area moderata di
ispirazione autonomista cattolica e riformista.
Vorrei cogliere quest'occasione per rinnovare l'appello, fatto
qualche tempo fa, a tutti coloro che si richiamano alla tradizione
laica e riformista, per avviare unitariamente la fase
costituente.
Credo sia doveroso da parte di tutti coloro che rivendicano con
forza ed orgoglio la fedeltà alle idee e ai valori che sono stati
alla base del Socialismo, di dare un segnale forte e chiaro ad
un'opinione pubblica sempre più sfiduciata e disorientata.
Credo infine che in un momento di grande trasformazione della
politica non vada trascurato quanto sta avvenendo non solo in
Italia, ma anche in Valle d'Aosta.
Il Capogruppo, come abbiamo preannunciato nella nostra
dichiarazione, sarà il Consigliere Edoardo Bich, io sarò il
Vicecapogruppo.
Mi auguro che questo sia un segnale che vada nel senso
dell'aggregazione e della semplificazione del quadro politico,
anche perché, come dicevo prima, viviamo in un momento di grande
confusione non solo di idee, ma anche di progetti politici.
Presidente Ha chiesto la parola il Consigliere Tibaldi.
Tibaldi (Ind) Anch'io intervengo per fare alcune osservazioni
sul rinvio da parte della Commissione di Coordinamento del disegno
di legge n. 180 in merito alle disposizioni relative al transito di
autotreni e autoarticolati attraverso il territorio del Monte
Bianco.
Qui non si tratta di gioire o essere soddisfatti di quello che è
stato l'operato di un organismo di controllo, qual è la Commissione
di Coordinamento, però bisogna fare alcune puntualizzazioni.
Rispetto al comunicato stampa 117, che è stato emanato dal
Capoufficio stampa del Consiglio regionale, dove in poche righe
vengono liquidate le motivazioni di quelle che sono state le
ragioni sulle quali ha fondato il proprio diniego la Commissione di
Coordinamento, noi consiglieri abbiamo preso atto come invece
queste ragioni siano decisamente più articolate e più approfondite
in sei pagine che sono nutrite di commenti e di
approfondimenti.
Si fa menzione da parte del Presidente della Commissione di
Coordinamento dell'assoluta carenza di potere e della violazione di
norme di legge da parte di questo Consiglio, o meglio di questa
Regione, nell'approvare questa norma che sarebbe quindi
assolutamente incostituzionale.
Voglio porre però l'accento soprattutto su un altro aspetto, che
è un aspetto tipicamente politico, anche perché oltre a queste
osservazioni fatte dal Presidente della Commissione di
Coordinamento ci giunge, come sapete, la consueta
rassegna-stampa.
Da un lato la Regione Valle d'Aosta con questo provvedimento ha
previsto una ecotassa per limitare o impedire che l'ambiente
circostante al Monte Bianco venga danneggiato, facendo sì che i
proventi di questa tassa vengano indirizzati verso precise
soluzioni, che sono state indicate anche nel disegno di legge in
modo esplicito; dall'altra parte, il Presidente della Giunta Viérin
auspica in una sua dichiarazione alla stampa che ci sia un
dimezzamento del pedaggio tariffario sul Traforo del Monte Bianco.
Mi sembrano due cose assolutamente inconciliabili. Signori della
Giunta, signori della maggioranza, mettetevi d'accordo se volete
creare delle ecotasse, oppure se volete dimezzare i pedaggi al
Traforo!
Leggo testualmente le dichiarazioni di Viérin, che sta emulando
un'altra forza politica: "A ce titre le Président valdôtain - che è
definito amichevolmente "le cousin du Val d'Aoste" - a émis le
souhait que les tarifs du Tunnel soient revus notamment pour les
frontaliers, proposant dans un premier temps un prix, à demi tarif
pour les Valdôtains et les Savoyards".
Questa proposta potrebbe essere intelligente, se fosse
altrettanto intelligente una politica tariffaria a livello locale;
non possiamo istituire tariffe, a prescindere dalle violazioni di
costituzionalità che abbiamo visto sollevate dalla Commissione di
Coordinamento nella nostra regione e poi auspicare che ci sia
questo dimezzamento della tariffa a livello del Tunnel del Monte
Bianco.
Quindi chiediamo più coerenza a chi si espone in interviste di
questo tipo, emulando altre forze politiche, e poi in casa sua
adotta una politica di gabelle che non ha assolutamente alcun
senso.
Presidente Ha chiesto la parola il Vicepresidente Aloisi.
Aloisi (RV) Vorrei richiamare il ragionamento che ha fatto il
Consigliere Parisi in merito a quella che può essere considerata
una prima tappa significativa delle riunione del troncone
riformista, presente all'interno della nostra regione. Oggi
potremmo definirlo come l'inizio di un ritorno al passato, che vede
sempre meno le ragioni della diaspora e sempre più presenti le
ragioni dell'unità di quest'area, che nell'ambito regionale ha
avuto una significativa presenza e un significativo ruolo negli
anni precedenti. É un richiamo non solo alla riunificazione, ma
anche per evidenziare quei valori di tolleranza e di solidarietà
che sono tipici di quella cultura.
Abbiamo contestato in passato alcune deviazioni o devianze, che
in quell'area si erano manifestate; oggi sentiamo e riapprezziamo
sulla base di quei ragionamenti critici che sono stati fatti
l'esigenza che quest'area, nella sua totalità, nella sua globalità,
torni ad essere più unita e che ricostruisca la casa, proprio per
arrivare ad avere quella presenza incisiva che si richiama ai
valori tradizionali del Socialismo liberale, e non solo del
Socialismo liberale, che inglobi in se stesso tutti i valori del
Cattolicesimo solidale.
Pensiamo stamani di aver messo una piccola pietra per la
ricostruzione di quella casa riformista, di cui oggi purtroppo la
società sente maggiormente bisogno.
Presidente Ha chiesto la parola il Consigliere Borre.
Borre (UV) Chiedo scusa, Presidente, se da un argomento si salta
all'altro, comunque io porgo il benvenuto a questo nuovo
gruppo.
Il mio intervento, Presidente, è legato a quello che ha già
detto lei: non mi stupisco tanto del comunicato del Capogruppo del
PpVA e delle dichiarazioni che ha fatto oggi, perché forse quel
cordone ombelicale che loro hanno tagliato con una sigla qui in
Regione, chiamandosi Partito popolare valdostano, è solo una
formalità, in realtà sono ancora strettamente legati ai poteri
centralisti. E lo hanno dimostrato dichiarandosi soddisfatti
dell'annullamento di un atto che quest'Assemblea in piena libertà
ha ritenuto di prendere, per dichiarare l'autonomia su certe
decisioni.
Nel contenuto siamo dispostissimi a scendere a confronti in un
altro momento, però le dichiarazioni che in maniera più corretta e
più legata alla nostra realtà sono state fatte da Rifondazione e da
Forza Italia, mi sembrano più pertinenti; siccome non hanno
approvato quest'atto, lo contestano adesso, ma andare a felicitarsi
per un atto bocciato da un ente governativo in un momento in cui
tutti chiediamo un passaggio ad un federalismo che non sia un
maggior decentramento, ma che dia la possibilità di governarsi alle
regioni, stupisce e - mi dispiace - non poco!
Presidente Ha chiesto la parola il Consigliere Florio.
Florio (VA) A me stupisce l'intervento di Marco Viérin perché,
oltre che Consigliere del PpVA, è anche Vicepresidente di
quest'Assemblea. Credo di dover riconoscere alle cariche
istituzionali presenti all'interno di quest'aula comunque e sempre
il loro valore, la loro funzione, non solo nei confronti dell'aula
stessa - per intenderci, di noi trentacinque - ma anche erga omnes,
verso tutti gli altri, anche verso tutta la popolazione valdostana,
e - perché no? - anche verso gli altri livelli istituzionali
presenti in questa Regione che rappresentano qui lo Stato.
Il manifestare viva soddisfazione per i contenuti della nota del
Presidente della Commissione di Coordinamento è incredibile, credo
che non possa essere definito diversamente. Sono contenuti
all'interno di questa lettera, al di là dell'argomento oggetto
della stessa, considerazioni di una valenza tale, nei confronti dei
rapporti fra questa Regione e lo Stato, enormemente pesanti e che
credo debbano comunque fare riflettere al di là e oltre l'argomento
specifico.
Quando poi si dice, ed è il secondo livello con cui valutare
questa lettera, che la tutela del paesaggio che si vuole perseguire
esorbita chiaramente dall'ambito delle competenze regionali, e per
far questo si giunge a collegare ai ragionamenti fatti
autonomamente all'interno di quest'aula da questo organo sovrano,
in relazione alle questioni connesse con i riparti fiscali, con i
finanziamenti dell'ANAS, con tutta una serie di aspetti a cascata,
vuol dire che c'è veramente da qualche parte a livello centrale un
modo di guardare all'esistenza di questa Regione, e probabilmente
anche delle altre regioni, che non possiamo assolutamente
condividere. E almeno su questo credo che si debba avere la
limpidezza di atteggiamento veramente comune.
C'è da dire poi che veramente questa Regione viene considerata
in questa lettera neppure alla stregua della più piccola
municipalità di questo paese, che ha competenza in materia di
regolazione del traffico, di limitazione del traffico, di gestione
complessiva del proprio territorio, che questa Regione - bontà loro
- non dovrebbe avere!
Il Vicepresidente Marco Viérin chiede di intervenire per fatto
personale.
Presidente Mi spieghi qual è il fatto personale. Qui non c'è
fatto personale, abbiamo preso atto delle sue dichiarazioni.
Consigliere Parisi, lei chiede di parlare, ma le ricordo che ha
già preso la parola, come il Vicepresidente Viérin...
(... intervento del Consigliere Parisi, fuori microfono...)
Presidente Sulle Comunicazioni del Presidente sono previsti
brevi interventi, mi dispiace, avrebbe dovuto continuare nel suo
precedente intervento. Il Regolamento è chiaro.
In via eccezionale concedo la parola. Ha chiesto di parlare per
primo il Vicepresidente Marco Viérin.
Viérin M. (PpVA) Comincio proprio dal fatto personale
sull'eccezione che ha sollevato il collega Florio.
Consigliere Florio, non ho parlato dei contenuti; ribadisco la
piena soddisfazione della bocciatura ma per quella che è stata la
battaglia dei Popolari della Valle d'Aosta in quest'aula e anche
all'esterno su questo disegno di legge e su quello del novembre
dello scorso anno.
Quando invece il Consigliere Florio mi dice che c'è stata nel
mio intervento poca correttezza verso i colleghi del Consiglio,
verso gli altri livelli istituzionali e verso i Valdostani, forse
il collega Florio farebbe meglio ad andare nei paesi e nelle vie
anziché stare solo nella "stanza dei bottoni", perché se chiede
cosa pensano i Valdostani di questa gabella, si renderà conto che
non si sarebbe neanche dovuto presentare il disegno di legge n. 180
a maggio. E sa benissimo che la Giunta ha presentato questo disegno
di legge invece di chiedere la riapprovazione del precedente
disegno di legge ai sensi dell'articolo 31: quindi, se vogliamo
confermare la nostra autonomia la Giunta deve avere il coraggio
come fa per altri provvedimenti, che forse interessano di più, di
riportarlo ai sensi dell'articolo 31.
Invece per questo provvedimento non è stato fatto, perché?
Almeno il collega Florio si ponga questa domanda, perché se si pone
questa domanda è obbligato a darmi ragione.
Il disegno di legge è stato presentato prima a novembre e poi a
maggio con un altro disegno di legge, guarda caso; non vorrei che
adesso arriviamo a settembre o a fine luglio e ci troviamo davanti
ad un nuovo disegno di legge, così ci prendiamo in giro. Ma non
prendiamo in giro noi, caro Florio, prendiamo in giro i Valdostani
e tutti gli altri livelli istituzionali!
Presidente Ha chiesto la parola il Consigliere Parisi.
Parisi (RV) In merito a questo argomento ci eravamo astenuti,
volevo quindi non gioire del fatto che la Commissione di
Coordinamento abbia bocciato il disegno di legge, ma rammaricarci,
anche se avevamo criticato il modo in cui veniva affrontato il
discorso ambientale.
Riteniamo che questo argomento vada affrontato in maniera più
globale, senza settorializzarlo, come ci appare da un po' di tempo
a questa parte, in quanto vengono presentati diversi disegni di
legge sempre per lo stesso argomento, però sempre riferiti a
settori molto ristretti e non in maniera globale.
Quindi per quanto riguarda l'argomento in sé, cioè la
salvaguardia dell'inquinamento, siamo d'accordo che vada fatto
qualsiasi tipo di intervento per cercare di migliorare e
salvaguardare l'ambiente della Valle d'Aosta.
Per quanto riguarda poi la decisione della Commissione di
Coordinamento, ci riserviamo di analizzare fino in fondo la
motivazione della bocciatura e se rileveremo che vi sono delle
argomentazioni che vanno contro quella che è la difesa
dell'autonomia e della specificità della Valle d'Aosta, sicuramente
il nostro atteggiamento sarà diverso da quello che abbiamo
mantenuto fino adesso, perché riteniamo che l'autonomia della Valle
d'Aosta e quindi il potere decisionale vada difeso fino in fondo.
Non è possibile che ogni qualvolta la Valle d'Aosta affronta
argomenti che riguardano il suo territorio, la Commissione di
Coordinamento cassi tutto quello che viene deliberato da questo
Consiglio.
Quindi analizzeremo quello che è scritto nella decisione, dopo
di che valuteremo quale potrà essere il nostro atteggiamento
futuro, che sicuramente sarà diverso da quello mantenuto fino
adesso.
Presidente Ha chiesto la parola il Presidente della Giunta,
Viérin Dino.
Viérin D. (UV) Le Conseil régional est l'expression de la
communauté valdôtaine, la souveraineté politique de cette
communauté réside en cette assemblée, où, sur la base des opinions
politiques et sur la base des différents groupes politiques qui
siègent au sein de cette assemblée, cette volonté s'explicite par
des mesures, par des lois et des règlements.
Il s'agit donc, de ce point de vue, d'une fonction
institutionnelle et, à cet effet, nous ne pouvons que nous étonner
que quelqu'un se réjouisse du fait que cette souveraineté est mise
en discussion, et que l'on veuille de ce point de vue amoindrir le
rôle politique, la souveraineté de cette assemblée pour la réduire
à néant, en se réjouissant tout d'abord que sur la base de certains
systèmes de contrôle de l'activité d'un organe législatif il y ait
une annulation de ce pouvoir.
Les discussions d'aujourd'hui, même les différentes propositions
vont toutes dans le sens d'abolir ce contrôle; nous, nous ne
pouvons nous réjouir que ce soit un organe extérieur à cette
assemblée qui décide du bien-fondé de nos décisions sur le plan des
institutions, nous ne pouvons partager ce sentiment. Comme nous ne
pouvons pas partager le fait d'exprimer une vive satisfaction du
fait que les compétences de la Région autonome de la Vallée d'Aoste
soit mises en discussion ou ne soit pas reconnues.
Nous ne pouvons donc pour l'instant, tout en nous réservant
d'analyser avec attention les remarques qui ont été formulées par
le président de la Commission de coordination, qu'en prendre acte,
mais en faisant cette considération nous ne pouvons pas ne pas
souligner le fait que sur ce plan on ne peut se réjouir qu'une
légitimité, une souveraineté et des compétences soient mises en
discussion par un organe de l'Etat.
De même, j'ai écouté avec attention ce rappel à la cohérence
politique qui a été formulé par M. Tibaldi; je pense que du point
de vue de la cohérence politique il est inutile de voir la paille
dans l'?il de quelqu'un d'autre, sans s'apercevoir de la poutre qui
est dans le sien. Du point de vue de la cohérence politique je
pense que M. Tibaldi n'est pas la personne la plus indiquée pour
nous fournir certaines orientations; je pense qu'on pourrait lui
répliquer simplement "medicae cura te ipsum", mais de ce point de
vue le tout est objet de confrontation.
Pour ce qui est du contenu de ces observations, je veux me
limiter à souligner qu'il s'agit évidemment de deux problèmes
différents, qui se posent sur deux plans différents, parce qu'une
chose est d'essayer d'intervenir sur la base des compétences que
nous estimons avoir en tant que Région autonome de la Vallée
d'Aoste quant aux actions nécessaires pour répondre à une exigence
des communautés, pour répondre également à une loi qui a été votée
par cette assemblée, (là également il y a une continuité du point
de vue institutionnel) et pour mitiger le problème de la pollution;
autre chose est d'analyser la présence de ce tunnel et affirmer
avec force, mais là également, à part la référence indirecte à
d'autres forces politiques, il suffirait que M. Tibaldi lise les
comptes-rendus de cette assemblée pour se rendre compte que depuis
toujours cette assemblée a exprimé sur ce plan une position claire,
ferme et précise en réaffirmant la nécessité que ce tunnel ne
représente pas une entrave quant aux relations
transfrontalières.
C'est ce que nous nous sommes déjà efforcés de faire au tunnel
du Grand-Saint-Bernard, c'est ce que nous souhaitons également pour
le tunnel du Mont Blanc, sans que cela soit à mettre en relation
avec d'autres mesures que nous envisageons pour ce qui est des
interventions à l'intérieur de notre territoire.
Presidente Ha chiesto la parola il Consigliere Tibaldi per fatto
personale, la prego di dire qual è il fatto personale.
Tibaldi (Ind) Sono stato nominato due volte, mi sembra giusto
aver diritto a replicare.
Posso capire che il Presidente della Giunta sia rammaricato di
essere arrivato secondo e non primo nella proposta relativamente al
dimezzamento o all'annullamento del pedaggio sotto il Traforo del
Monte Bianco. E la cosa sta cercando di recuperarla attraverso
interviste rilasciate ad organi... non è la prima questa, è la
seconda... ad organi della vicina Savoia.
Quando parlavo di incoerenza ho detto che parlavo di incoerenza
nella politica dei trasporti e dei pedaggi, non ho parlato di
incoerenza politica generale, e questo perché se da un lato il
Presidente rilascia queste dichiarazioni ad un organo di
informazione e dall'altro, in qualità di vertice della Giunta,
permette che vengano portate avanti simili imposizioni fiscali,
come quella dell'ecotassa che è stata bocciata dalla Commissione di
Coordinamento, non sono l'unico - forse non sarò il più legittimato
- a rilevare un'enorme contraddizione nella politica parlata e
nella politica effettuata.
Questo ho detto e questo ripeto con forza.
Presidente Colleghi consiglieri, siatene certi, il Regolamento
la prossima volta lo faccio rispettare fino in fondo perché sulle
Comunicazioni sono previsti cinque minuti. D'accordo che nel suo
primo intervento il Consigliere Tibaldi non ha utilizzato i cinque
minuti, ma se valesse quella regola per cui su interventi diversi
fatti dal Presidente del Consiglio e dal Presidente della Giunta su
tutta una serie di temi che vengono affrontati, su ognuno si vuole
intervenire, allora su questo, che sia chiaro, non siamo d'accordo!
Il Regolamento va rispettato per quello che è.
