Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 343 del 15 febbraio 1989 - Resoconto
OGGETTO N. 343/IX - INTERVENTI PER LA SISTEMAZIONE
CONSERVATIVA, LA VALORIZZAZIONE E LA SALVAGUARDIA DI "PERCORSI
STORICI" RITENUTI DI RILEVANTE INTERESSE CULTURALE". (Rinvio di
mozione).
PRESIDENTE:
Do lettura della mozione in oggetto,
presentata dal Consigliere Riccarand ed iscritta al punto 20
dell'ordine del giorno.
MOZIONE
APPRESO che il Consorzio Valbeni, nell'ambito delle sue ricerche
per la catalogazione dei beni culturali della Valle d'Aosta, ha
provveduto su indicazione della Sovrintendenza regionale per i beni
culturali ed ambientali a catalogare minuziosamente otto "percorsi
storici" ritenuti di rilevante interesse culturale;
EVIDENZIATO che gli otto percorsi storici individuati (1- Col du
mont (Valgrisenche); 2 Strada dei Salassi tra Vedun e la Salle; 3-
Colle del Dondeuil (Issime); 4- Colle della Cou (Arnad); 5- Valle
della Legna (Champorcher); 6 Alta Valle del G.S. Bernardo; 7- Borgo
Castello di Montjovet; 8- (Zona Castello di Quart) debbono essere
salvaguardati da interventi che ne deturperebbero le
caratteristiche e debbono essere valorizzati con interventi di
sistemazione e ripristino;
SOTTOLINEATA l'importanza strategica dei beni culturali per la
Regione Valle d'Aosta ed il ruolo anche economico e produttivo, che
può avere un azione programmata di restauro dei beni
architettonici;
il Consiglio regionale
DELIBERA
di impegnare la Giunta regionale a:
1) promuovere e programmare, in accordo con i Comuni e le
Comunità Montane, interventi di sistemazione conservativa e di
valorizzazione degli otto percorsi storici individuati e catalogati
nell'ambito della ricerca affidata al Consorzio Valbeni;
2) assumere le necessarie iniziative per salvaguardare i citati
percorsi storici da ulteriori interventi distruttivi (quali, ad
esempio, la realizzazione di nuove strade, piste, ecc.).
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Questa mozione affronta il problema di un
particolare bene culturale che è presente in Valle d'Aosta: quello
dei sentieri e dei percorsi di rilevanza storica. Un paio di anni
fa il Consiglio regionale ha approvato un progetto di catalogazione
dei beni culturali, indirizzato al Ministero dei Beni Culturali ed
a quello del Lavoro, e poi ha provveduto ad approvare il progetto e
ad affidarne l'esecuzione al Consorzio Valbeni.
Nella proposta presentata dalla Regione e approvata da questo
Consiglio tra le altre cose si prevedeva l'individuazione, il
riconoscimento e la tutela dei percorsi storico-monumentali al fine
della loro valorizzazione ed utilizzazione turistico-pedonale.
Sulla base di queste indicazioni il Consorzio Valbeni, con la
supervisione della Sovrintendenza regionale, ha provveduto ad
individuare e catalogare minuziosamente otto percorsi storici: Col
du mont, strada dei Salassi tra Vedun e La Salle, Colle del
Dondeuil in Comune di Issime, Colle della Cou in Comune di Arnad,
Valle della Legna a Champorcher. Alta Valle del G.S. Bernardo,
Borgo e Castello di Montjovet e Zona del Castello di Quart.
Per ognuno di questi percorsi è stato fatto un accurato lavoro
di catalogazione, nel senso che non solo è stato descritto
l'itinerario, ma sono stati anche censiti i beni culturali che vi
si trovano: vecchi edifici, forni. strutture agricole... Il tutto è
stato poi inserito nei computers, come di solito fa il Consorzio
Valbeni, raccolto in volumi ed è a disposizione.
Sicuramente è utile questo lavoro di catalogazione, però noi
dobbiamo fare attenzione che, nel momento in cui andiamo ad
individuare e catalogare questi otto percorsi storici, ognuno dei
quali ha una propria caratteristica ed un proprio particolare
valore culturale, non partano degli interventi che possono
distruggere questi valori culturali. Faccio l'esempio della
costruzione di una nuova strada o di una nuova pista forestale
proprio laddove è individuato uno di questi percorsi di rilevanza
storica.
Siccome ci sono dei pericoli in questo senso, ritengo opportuno
che il Consiglio comunale metta le mani avanti dicendo molto
chiaramente che. nei confronti di questi percorsi, già individuati
dal Consiglio regionale, dalla Sovrintendenza e dal Consorzio
Valbeni come di rilevanza storica, sarebbe opportuno avere
un'attenzione particolare, nel senso che in queste zone si potrebbe
intervenire solo con estrema cautela e comunque privilegiando
l'intervento di salvaguardia e di valorizzazione, senza effettuarvi
trasformazioni edilizie.
Questa mozione, quindi, sollecita il Consiglio regionale a
prendere una posizione che riconosca il lavoro sin qui svolto,
nonché il valore ed il significato dei percorsi storici già
individuati, ma che nel contempo li salvaguardi da interventi che
ne trasformino le caratteristiche ed impedisca che sugli stessi si
realizzino interventi edilizi devastanti.
Spero che il Consiglio approvi questa mozione. Mi risulta tra
l'altro che lunedì e martedì della prossima settimana si svolgerà
un Convegno a St. Vincent, nel corso del quale verrà presentato il
lavoro di catalogazione dei beni culturali, tra i quali figurano
anche questi percorsi storici. Credo che sia importante inserirsi
nell'ambito di questo dibattito con una chiara presa di posizione
del Consiglio regionale.
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Faval; ne ha facoltà.
FAVAL (UV):
Le Gouvernement régional partage entièrement
les soucis qui ont été exprimés par le Conseiller Riccarand. C'est
justement à ce propos qu'il a organisé le séminaire dont il vient
de parler, qui se déroulera lundi et mardi prochains; entre autres
nous aurons aussi la présence de Marilyn Schmidt du "Getty Art
History Information Programme" de Santa Monica de Roberto Gambino
du "Dipartimento di Scienza del Territorio" du Polytechnique de
Turin, de Jean Barboyon du "Centre des données urbaines" de la
Communauté urbaine de Lyon et de Luigi Fre de la "Facoltà di
Economia e Commercio" de l'Université "La Sapienza" de Rome.
On a organisé cette confrontation à niveau international pour
avoir des suggestions et pour pouvoir utiliser au mieux toutes les
données qui seront présentées par la Valbeni, qui a travaillé,
comme on a déjà rappelé, avec la stricte collaboration de
l'Assessorat au Tourisme, c'est-à-dire de la Surintendance.
Donc, nous proposons de parler à nouveau de cela après cette
rencontre parce que nous pensons qu'il est important d'utiliser
aussi les suggestions qui viendront du séminaire et de la table
ronde, de façon à rediscuter la question. Entre-temps, puisque les
parcours ont été étudiés et puisqu'on connaît leur importance, il
n'y aura aucun danger que ces parcours mêmes et ces itinéraires
soient compromis pendant la période très limitée qui va suivre le
Conseil régional. le déroulement du séminaire et les propositions
qui viendront directement du Gouvernement régional.
PRESIDENTE:
Ha chiesto la parola il Consigliere Riccarand:
ne ha facoltà.
RICCARAND (NS):
Sono d'accordo sul rinvio della votazione
di questa mozione al primo Consiglio del mese di marzo, in modo che
nel frattempo si possano acquisire anche i risultati di questo
convegno.
PRESIDENTE: Se non ci sono altre obiezioni, il punto 20
all'ordine del giorno viene rinviato al primo Consiglio del mese di
marzo.
IL CONSIGLIO
prende atto concordando sulla proposta di rinviare la
trattazione della mozione all'adunanza della prima quindicina del
mese di marzo.
