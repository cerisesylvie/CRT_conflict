Classificazione
INDUSTRIA
LAVORO


Resoconto integrale del dibattito dell'aula
Oggetto del Consiglio n. 704 del 1° giugno 1994 - Resoconto
OGGETTO N. 704/X - Dati relativi alla società Centro Sviluppo
S.p.A. (Interrogazione con risposta scritta)
Interrogazione r.s. - Preso atto della costituzione di una
società per azioni denominata Centro Sviluppo S.p.A.;
Vista la difficoltà sempre maggiore in cui operano le
professioni locali;
Tenuto conto che il fine della Società Centro Sviluppo S.p.A.
dovrebbe essere la promozione dello sviluppo e della
diversificazione innovativa delle imprese esistenti e la promozione
di nuove iniziative imprenditoriali;
il sottoscritto Consigliere regionale
Interroga
la Giunta regionale per avere le seguenti informazioni:
1) nell'ambito della trasparenza degli incarichi, quali sono e
per quali importi gli incarichi conferiti al Centro Sviluppo dalla
sua costituzione ad oggi, con le relative delibere di incarico;
2) facendo riferimento al punto precedente, quali sono i
professionisti o i consulenti utilizzati per lo svolgimento degli
incarichi di cui sopra;
3) se è vero quanto pubblicato sulla stampa del 23 marzo 1994
(pagina della Regione) secondo cui la Regione avrebbe coperto, al
Comune di Saint Vincent, il 70 percento delle spese di
progettazione, esposte dal Centro Sviluppo, relative al rifacimento
delle Terme.
F.to: Lanièce
Presidente -
É stata data risposta scritta con
lettera n. 1666 in data 20 maggio 1994.
