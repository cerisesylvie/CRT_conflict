Classificazione
TRASPORTI E VIABILITÀ
Autostrade e trafori alpini



Oggetto del Consiglio n. 1041 del 16 dicembre 2004 - Resoconto
OGGETTO N. 1041/XII - Situazione dei rapporti finanziari tra la
Regione e il GEIE-TMB. (Interpellanza)
Interpellanza
Richiamata la deliberazione della Giunta regionale n. 2184
del 18 giugno 2001 con cui è stata approvata la Convenzione fra
Regione e Geie-TMB relativa ai servizi antincendio all'interno del
Traforo del Monte Bianco;
Ricordato che tale Convenzione prevede l'utilizzo,
all'interno della galleria, di personale del Corpo valdostano dei
vigili del fuoco, con oneri a carico del Geie-TMB;
Appreso che il Geie-TMB deve rimborsare alla Regione, per
l'utilizzo di tale personale, spese relative al conguaglio 2002, al
conguaglio 2003 nonché l'intero ammontare del 2004, per un
ammontare di oltre due milioni di euro;
Evidenziato, inoltre, che è stata più volte prospettata, nel
corso del 2004, la necessità di un accordo Regione-Geie-TMB al fine
di agevolare, regolare e rinforzare i controlli presso l'area di
regolazione di Quart, in particolare per quanto concerne i
controlli con l'opacimetro delle emissioni inquinanti dei camion;
controlli che potrebbero essere effettuati da personale incaricato
dal Geie-TMB, sgravando in tal modo l'Arpa da tale
servizio;
Richiamata la legge regionale n. 20 del 27 maggio 1994 che
prevede la messa in atto di accurati sistemi di controllo delle
emissioni inquinanti e del peso dei camion;
i sottoscritti Consiglieri regionali
Interpellano
la Giunta regionale e l'Assessore competente per
conoscere:
1. per quale motivo la GeieTMB non ha finora versato alla
Regione quanto dovuto in base alla Convenzione per i servizi
antincendi;
2. che cosa si intende fare per recuperare le somme che
ancora Geie-TMB deve versare;
3. a che punto sono le intese e le trattative con Geie-TMB
per addivenire ad un accordo sui controlli nell'area di regolazione
di Quart, in particolare per quanto riguarda un più sistematico
controllo delle emissioni inquinanti tramite l'opacimetro;
4. in che modo si intende dare piena attuazione ai controlli
sui camion in transito previsti dalla normativa regionale.
F.to: Squarzino Secondina - Riccarand
Président - La parole à la Conseillère Squarzino Secondina.
Squarzino (Arc-VA) - Ogni tanto il nostro gruppo ritorna sul
problema del traforo del Monte Bianco per quanto riguarda i vari
aspetti: a volte è il numero dei TIR che transitano, a volte sono
le questioni di sicurezza, già in passato avevamo trattato il
problema delle norme di sicurezza per chi operava all'interno e via
dicendo. Questa volta, proprio in ambito di dibattito del bilancio,
è emerso un dato che ci ha incuriosito, ma ci preoccupa anche, su
cui volevamo capire meglio come vengono posti i problemi e come si
pensa di risolverli. Parliamo del fatto che dopo l'incendio
all'interno del traforo si sono attivati tutta una serie di lavori
della Commissione ministeriale italo-francese, Commissione
intergovernativa di controllo, il GEIE e la Regione per definire
quali sono le condizioni di sicurezza per poter di nuovo consentire
il passaggio dei TIR. Una di queste era proprio il fatto che vi
fossero all'interno del traforo una serie di vigili del fuoco che
potessero garantire tale tipologia di servizio.
Nel momento in cui si è definito che tipo di personale fosse
necessario si è anche convenuto - per questo facciamo riferimento
alla deliberazione di Giunta n. 2184/2001 - di non ricorrere a
personale ad hoc specializzato del GEIE e di utilizzare il
personale che già svolge questo lavoro sia in Valle, sia in Alta
Savoia. La deliberazione dice chiaramente che:
"Pour améliorer
l'efficacité de secours, le GEIE-TMB souhaite que les missions de
première intervention soient assurées par les sapeurs-pompiers de
la Région autonome Vallée d'Aoste et du Service départemental
d'incendie et de secours de la Haute Savoie"
. Vi è quindi una
volontà politica, sfociata poi in un accordo, per cui la Regione
fornisce il personale e il GEIE lo paga in quanto fa un servizio
che riguarda il GEIE, più che la Valle d'Aosta, ed è tanto vera
questa affermazione che, anche nel contratto di lavoro che è stato
siglato per quanto riguarda il Corpo valdostano dei vigili del
fuoco operante all'interno del tunnel del Monte Bianco e che
dovrebbe avere un'indennità di disagio riconosciuta, nell'accordo
con la Regione si definisce che questa attribuzione dell'indennità
sarà data a condizione che il GEIE provveda direttamente. Infatti -
si dice - questa indennità produce i suoi effetti a condizione che
la società di gestione del tunnel del Monte Bianco si impegni
formalmente al rimborso degli oneri contrattuali derivanti
dall'applicazione dell'articolo stesso e quindi dell'intero
contratto; questa è la situazione che è stata definita fin dal
2001.
Proprio avendo verificato che vi erano delle quote messe in
bilancio per pagare questa indennità di disagio ai vigili del fuoco
che operavano all'interno del tunnel, ci siamo chiesti se questo
rimborso avviene effettivamente sì o no. I dati che l'Assessore
alle finanze ci ha fornito ci descrivono un quadro che non è molto
edificante per certi aspetti, nel senso che vi è tutta una parte di
denaro che il GEIE deve ancora dare. Vi è un conguaglio del 2002
che assomma a quasi 235.000 euro, vi è un conguaglio del 2003 che
assomma a 757.250 euro, vi sono poi 1.290.596 euro del 2004, che
non sono stati ancora riscossi; quindi è un debito che il GEIE ha
nei confronti della Regione, è un credito che la Regione ha nei
confronti del GEIE. La nostra domanda è come mai avviene tutto
questo, cioè come mai il GEIE non ha finora versato alla Regione
quanto dovuto proprio in base alla convenzione e cosa intende fare
l'Amministrazione per recuperare le somme che il GEIE deve ancora
versare.
Nell'affrontare il tema della convenzione fra GEIE e Regione, ci
siamo chiesti se non sarebbe possibile anche qui addivenire ad una
traduzione più esplicita di alcuni impegni che erano stati presi
all'interno del regolamento di circolazione del traforo del Monte
Bianco, quindi all'interno di un accordo fra Regione, GEIE e Alta
Savoia. Nel regolamento si dice che i conducenti dei TIR che
vogliono transitare nel Monte Bianco devono esibire all'entrata del
traforo specifica autorizzazione rilasciata dall'ente gestore nelle
aree di regolazione situate sul territorio di ognuno dei due Stati.
Noi abbiamo sempre chiesto al Presidente di vigilare, perché
nell'area di regolazione di Quart ci siano i controlli che
dovrebbero poi tradursi nella specifica autorizzazione data al
passaggio di quel determinato TIR... noi chiedevamo che tali
controlli fossero capillari, fossero intensificati affinché vi
fosse un controllo reale di queste aree di regolamentazione.
Non sto a sciorinare tutti i dati che il mio collega Riccarand
ogni Consiglio ricorda al Presidente rispetto al numero esiguo di
controlli che vengono verificati rispetto al passaggio dei TIR. Ci
permettiamo quindi di chiedere se sono state attivate delle intese
con il GEIE per addivenire ad un accordo sui controlli dell'area di
regolamentazione di Quart, come si intende dare piena attuazione ai
controlli sui camion in transito, previsti dalla normativa
regionale -legge n. 20/1994 - che prevede la messa in atto di
accurati sistemi di controllo delle emissioni inquinanti e del peso
del camion. Aspettiamo le risposte che speriamo siano
chiarificatrici della situazione.
Président - La parole au Président de la Région, Perrin.
Perrin (UV) - Conformément à la Convention adoptée en matière de
services de lutte contre les incendies dans le tunnel du
Mont-Blanc, le GEIE-TMB a régulièrement versé les sommes qu'il
devait à l'Administration régionale jusqu'au 30 septembre 2003
inclus. Le problème du non remboursement des dépenses engagées par
la Région se pose en réalité à partir du dernier trimestre 2003 et
est dû essentiellement au fait que les dépenses soutenues ne
correspondent pas au devis qui a été établi en 2002, en raison des
augmentations contractuelles engendrées par la Convention
collective régionale de travail signée en décembre de cette même
année. Il faut ajouter à cela le fait que la convention
décentralisée signée en avril 2004 prévoit le versement d'une
indemnité de sujétion, au titre du service effectué dans le tunnel
du Mont-Blanc et cela à effet rétroactif pour les années 2002 et
2003. Les nouveaux montants - budget prévisionnel 2004, bilan 2003
et arriéré 2002 - ont été communiqués au GEIE courant 2004, mais
pas assez tôt pour permettre à ce dernier de les prendre en compte
dans son budget 2004. Par conséquent, en octobre dernier, ces mêmes
éléments ont été transmis au GEIE-TMB afin qu'il puisse les insérer
dans son budget 2005; cela me permet de répondre à la deuxième
question. En effet, des rencontres avec le GEIE-TMB sont bien en
cours afin d'examiner la situation, en particulier pour ce qui est
de l'indemnité de sujétion dont je parlais avant et qui est en fait
la seule difficulté financière existant entre le GEIE et
l'Administration régionale.
Par contre, pour ce qui est de la troisième question, j'ignore à
quelles ententes ou à quelles transactions font référence les
interpellants. J'ai vérifié de nouveau mes précédentes
interventions sur ce sujet et je n'ai jamais fait référence à des
accords avec le GEIE en matière de contrôles de l'opacité des
émissions des poids-lourds. Cela pour deux raisons: d'une part, le
GEIE procède, dans l'aire de régulation de Quart et sur les aires
d'attente du Tunnel, à tous les contrôles qui sont de son ressort,
en qualité de gestionnaire du tunnel, et qui sont visés par le
règlement de la circulation et, d'autre part, c'est
l'Administration régionale qui a voulu que soit effectué le
contrôle de l'opacité des émissions des poids-lourds, afin de
constituer un bagage de connaissances sur l'état des poids-lourds
voyageant en direction du tunnel et, en particulier, sur la qualité
de leurs émissions. A ce propos, le 9 décembre dernier, l'ARPA a
présenté au Comité visé à la loi régionale de 1994 un rapport sur
la campagne de prélèvements qui a été réalisée dans l'aire de
régulation de Quart. Je profite aussi pour donner les résultats de
cette campagne. Les résultats de février 2003 à novembre 2004
montrent que 98% des véhicules contrôlés sont classés "EURO 2" ou
"EURO 3", c'est-à-dire qu'ils répondent à des paramètres encore
plus restrictifs que ceux qui sont requis pour la circulation dans
le tunnel du Mont-Blanc, rappelons-le, interdite aux véhicules
"EURO 0"; par ailleurs, les chiffres relevés quant à l'opacité des
gaz d'échappement sont, dans presque tous les cas, bien inférieurs
aux limites fixées par les différentes réglementations.
L'ARPA a également souligné le fait que ces limites peuvent en
effet être considérées comme très élevées; c'est pourquoi elle a
suggéré la possibilité de réduire la limite maximum d'opacité des
gaz visée par la loi et de prévoir, en cas de dépassement de cette
limite, des sanctions, voire même l'interdiction d'emprunter le
tunnel. Ce sont des propositions qui ont été faites l'autre jour,
dignes d'intérêt et que nous étudierons sérieusement. Dans tous les
cas, l'Administration régionale observe très attentivement la
circulation des poids lourds, comme j'ai déjà affirmé. La situation
est aujourd'hui nettement différente par rapport à celle qui a été,
à juste titre, à la base de l'initiative politique qui déboucha en
1994 sur l'approbation de la loi n° 20. Les infrastructures
routières ont changé, tout comme les caractéristiques des véhicules
et les flux de circulation, qui sont aujourd'hui 50% moins
importants qu'en 1999, à l'époque du terrible accident. Je vous
assure que notre attention est grande à ce sujet et cela nous est
d'autant plus facile que nous participons désormais à toutes les
assemblées intergouvernementales de contrôle des deux tunnels.
C'est d'ailleurs lors de ces assemblées que nous travaillons afin
que, en sus des mesures que pouvons réaliser en tant
qu'Administration régionale, tous les contrôles prévus par le
dispositif général en vigueur pour le tunnel du Mont-Blanc soient
maintenus, augmentés et appliqués de façon rigoureuse. Ces
propositions je les ferai, j'avais déjà anticipé, aussi demain lors
de la réunion qui se tiendra à Rome.
Président - La parole à la Conseillère Squarzino Secondina.
Squarzino (Arc-VA) - Abbiamo sentito alcuni dati interessanti.
Rispetto alle prime due domande, mi sembra vi siano dei motivi
oggettivi che spiegano perché non è stato ancora possibile avere il
rimborso da parte del GEIE, perché non è stato presentato il nuovo
calcolo dovuto all'aumento dell'indennità di disagio. Si è fatto
adesso in modo che il GEIE possa provvedere nel 2005, quindi
dovremmo trovare nel consuntivo 2005 o nel preventivo 2006 qualche
traccia di questo credito della Regione che viene soddisfatto. È
vero che non esiste una trattativa, una convenzione con il GEIE per
quanto riguarda l'area di controllo; lei ha detto: "il GEIE fa i
suoi controlli e la Valle d'Aosta fa i propri controlli" e su
questo credo che anche il mio collega interverrà per precisare
meglio alcune cose.
Vede, è vero che lei non ha firmato con noi un impegno preciso,
né lei ha firmato un impegno con il GEIE, ma vi è un impegno morale
che il Presidente si è preso affinché questi controlli siano fatti
nel modo migliore. Lo so che ha tante cose a cui pensare,
Presidente, ma allora cerchi qualcuno a cui affidare in particolare
questo compito. Non lascerei poi cadere l'idea di fare una
trattativa con il GEIE, proprio per chiarire meglio le condizioni
di sicurezza nel transito all'interno del tunnel, in modo che si
ottemperi all'impegno preso circa il rispetto delle norme di
accesso, per cui vi sono queste aree di regolazione situate sul
territorio di ognuno dei due Stati che devono rilasciare specifica
autorizzazione... credo che anche su questo vada fatta un po' di
pressione e di chiarezza perché, se qualcosa non va, non è tanto il
GEIE che ci rimette - lui ci rimetterà economicamente -, ma chi ci
rimette dal punto di vista di perdita di persone, di economia, di
perdita dell'importanza di tale traforo sono le due popolazioni che
vivono accanto al traforo da una parte e dall'altra, per cui le
chiediamo un impegno particolare rispetto a questo.
Président - La parole au Conseiller Riccarand.
Riccarand (Arc-VA) - Intervengo per integrare su un aspetto le
considerazioni che ha già fatto la collega. Per quanto riguarda il
terzo punto dell'interpellanza, sappiamo che l'ARPA ha evidenziato
più volte - lo abbiamo sentito sia dai tecnici, sia dal direttore -
le sue difficoltà a dare continuità a questi controlli con
l'opacimetro, che derivano da due aspetti: in primo luogo il
personale che viene impegnato, ma soprattutto vi è un aspetto
prettamente tecnico, nel senso che il personale incaricato
dall'ARPA che va sull'area non ha il potere di fermare il camion
per sottoporlo al controllo, quindi cosa fa? Aspetta che la polizia
stradale fermi il camion, lo faccia salire sul peso e poi fa il suo
intervento. Per tale motivo nei colloqui che abbiamo avuto con i
responsabili dell'ARPA più volte era stato prospettato questo tipo
di soluzione: ma perché non si fa un accordo fra Regione e GEIE, in
modo che lo stesso personale del GEIE che è presente sull'area non
faccia alcuni controlli? Siccome il controllo con l'opacimetro dal
punto di vista tecnico è molto semplice, perché non richiede una
preparazione particolare, sarebbe possibile nell'ambito di un
accordo formalizzato fra GEIE e Regione dire: "l'ARPA si impegna a
fare un "tot" di controlli una volta la settimana, un tanto al
giorno...", in modo da abbinare il controllo che viene fatto sulla
documentazione con questo controllo. È un'ipotesi di lavoro, quindi
noi pensavamo che vi fosse qualcosa più formale, ma ci sembra che
sia un'ipotesi di lavoro da non lasciare cadere, perché d'altra
parte il GEIE potrebbe vedere questo come un aggravio rispetto ai
suoi compiti, ma in realtà è tutto interesse suo di verificare i
livelli di emissione al di là del bollino, che attesta EURO... ma
un conto è il bollino, un conto è la realtà pratica. Il
ragionamento che facciamo quindi è un po' semplicistico in quanto
diciamo: siccome la Regione con il GEIE per tutta una serie di
questioni è su un piano di trattative, perché non trovare un modo
per formalizzare alcuni controlli aggiuntivi, oltre quelli che
autonomamente il GEIE ritiene di fare, che potrebbero essere fatti
in modo tecnicamente più fattibile. È chiaro che questo richiede da
parte del GEIE una volontà di fare queste cose. Pensiamo che
potrebbe essere un'ipotesi da verificare, perché sicuramente questo
permetterebbe di svolgere con più facilità una serie di controlli
che oggi, proprio per una questione di carattere tecnico, sono resi
più complessi; per tale motivo avevamo posto il problema
all'interno dell'interpellanza.
