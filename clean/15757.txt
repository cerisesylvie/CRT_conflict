Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 2060 del 24 luglio 1996 - Resoconto
SEDUTA POMERIDIANA DEL 24 LUGLIO 1996
OGGETTO N. 2060/X Approvazione dell'acquisto di una porzione di
terreno sita in Comune di Gressan, da destinare all'ampliamento
della proprietà regionale (Centrale Laitière). Impegno e
liquidazione di spesa.
Deliberazione Il Consiglio
Premesso che l'Assessorato dell'Agricoltura, Forestazione e
Risorse Naturali ha in programma di ampliare la proprietà regionale
sita in Comune di Gressan per l'organizzazione funzionale dello
spazio esterno alla costruenda Centrale del Latte ed, in
particolare, per la realizzazione dell'impianto per il trattamento
dei reflui di lavorazione, per favorire la percorrenza viabile
degli autocarri e per la localizzazione delle aree da destinare a
parcheggi;
Atteso che il Servizio Affari Generali e Legali, sentiti gli
assessorati competenti, ha intrapreso le azioni necessarie per
addivenire all'acquisizione dell'area segnalata;
Rilevato che si tratta di acquisire il mappale n. 293 del F. 4 e
n. 17 del F. 5 di proprietà della Società "I.R.V.A S.p.A." con sede
in Gressan, per il prezzo unitario di Lire 33.600/mq., valore
ritenuto congruo dall'Ufficio Patrimoniale dell'Assessorato del
Bilancio e delle Finanze con relazione di stima in data 29 novembre
1995, che rivalutava la precedente relazione del 26 ottobre
1994;
Atteso che:
- con tipo di frazionamento n. 235/95 dell'11 febbraio 1995 sono
state determinate le esatte superfici e, in particolare: F. 4 n.
488 (ex 293/b) di mq. 695 e F. 5 n. 17 (ex 17/a) di mq. 110;
- l'Ufficio Patrimoniale, con successiva relazione di stima in
data 1° dicembre 1995 ha determinato il valore ai soli fini fiscali
di una servitù di deroga reciproca alle distanze legali lungo i
confini, richiesta dalla Società proprietaria, in Lire
8.700.000=;
- la Società "I.R.V.A S.p.A.", con sede in Gressan,
rappresentata dal Presidente, Negretto dott. Alessandro, ha
dichiarato di accettare di cedere in piena proprietà alla Regione
Valle d'Aosta l'area di terreno sita in Comune di Gressan di mq.
805, distinta al Catasto Terreni al F. 4 con il n. 488 (ex 293/b)
di mq. 695 e al F. 5 con il n. 17 (ex 17/a) di mq. 110, per il
prezzo unitario di Lire 33.600/mq. e così per il prezzo complessivo
di Lire 27.048.000= (ventisettemilioniquarantottomila);
- che l'Assessore al Bilancio e alle Finanze, Massimo Lévêque,
ai sensi dell'articolo 22, comma 5, della legge regionale 19
gennaio 1996, n. 1, ha espresso il proprio assenso con nota in data
12 giugno 1996, prot. n. 12307/5 FIN.;
Visto il parere favorevole di legittimità rilasciato dal
Dirigente del Servizio Affari Generali e Legali della Presidenza
della Giunta regionale, ai sensi dell'articolo 72 della legge
regionale n. 3/1956 e successive modificazioni, e del combinato
disposto degli articoli 13 - comma 1 lett. e) e 59 - comma 2 -
della legge regionale n. 45/1995, sulla presente deliberazione;
Delibera
1) di approvare l'acquisto di un'area di terreno sita in Comune
di Gressan, distinta al Catasto Terreni al F. 4 con il n. 488 (ex
293/b) di mq. 695 e al F. 5 con il n. 17 (ex 17/a) di mq. 110, di
proprietà della Società "I.R.V.A. S.p.A.", da destinare
all'ampliamento della proprietà regionale (Centrale Laitière), per
il prezzo complessivo di Lire 27.048.000=
(ventisettemilioniquarantottomila);
2) di approvare ed impegnare la spesa complessiva di Lire
27.048.000= (ventisettemilioniquarantottomila) da imputare al
capitolo 35060 rif. 623 - del bilancio di previsione della Regione
per l'anno 1996 ("Spese per l'acquisto di beni patrimoniali"), che
presenta la necessaria disponibilità;
3) di stabilire che tra le parti contraenti viene accettata e
costituita una servitù di deroga reciproca alle distanze legali, a
favore ed a carico dei terreni di proprietà regionale distinti al
N.C.T. al F. 4 con i nn. 179 e 488 e F. 5 n. 17 e di proprietà
della Società "I.R.V.A. S.p.A." distinti al N.C.T. al F. 4 con i
nn. 293 e 306 e F. 5 n. 531, il cui valore, ai soli fini fiscali, è
stato determinato in Lire 8.700.000=
(ottomilionisettecentomila);
4) di stabilire che alla liquidazione della somma di Lire
27.048.000= (ventisettemilioniquarantottomila) a favore della
Società "I.R.V.A S.p.A.", con sede in Gressan, località Bonella n.
9, codice fiscale 00035910074, si provvederà ai sensi degli
articoli 58 e 59 della legge regionale 27 dicembre 1989, n. 90;
5) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di trasferimento degli immobili di cui si tratta
e, in particolare, per la designazione del Notaio rogante, per gli
eventuali accertamenti circa la consistenza, l'intestazione
catastale e l'esatta superficie degli immobili da acquisire;
6) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d) del decreto legislativo 22
aprile 1994, n. 320.
Presidente É aperta la discussione generale. Qualcuno chiede la
parola? Se nessuno chiede la parola, pongo in votazione la delibera
in oggetto:
Presenti, votanti e favorevoli: 28
Il Consiglio approva all'unanimità
