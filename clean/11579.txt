Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3660 del 17 luglio 1992 - Resoconto
OGGETTO N. 3660/IX Disegno di legge: "Modificazione della
legge regionale 31 agosto 1991, n. 37: Disposizioni per la
formazione professionale di operatori necessari al servizio
sanitario regionale".
Presidente
Si passa all'esame dell'articolato. Do
lettura dell'emendamento all'articolo 1:
Emendamento Dopo il comma 1 dell'articolo 1 è aggiunto il
seguente comma:
"2. Dopo il comma quattro dell'articolo 5 della legge regionale
31 agosto 1991, n. 37, sono aggiunti i seguenti commi:
4 bis. Ad integrazione dell'assegno mensile è concesso ai
soggetti non residenti nel Comune di Aosta, ma ivi soggiornanti per
motivi di frequenza, un contributo mensile determinato con la
deliberazione della Giunta regionale di cui al comma due
dell'articolo 2 per le spese di alloggio effettivamente sostenute e
dimostrate.
Tale contributo è sospeso qualora venga meno il requisito del
soggiorno con spese di alloggio.
4 ter. È altresì concesso ai soggetti non residenti nel Comune
di Aosta il rimborso delle spese di viaggio sostenute per
raggiungere la sede del corso con mezzo pubblico di trasporto".
Presidente
Pongo in votazione l'emendamento appena
letto:
Esito della votazione.
Presenti, votanti e favorevoli: 29
Il Consiglio approva.
Presidente Do lettura e pongo in votazione l'articolo 1
emendato:
Articolo 1 1. Il comma uno dell'articolo 5 della legge
regionale 31 agosto 1991, n. 37 "Disposizioni per la formazione
professionale di operatori necessari al Servizio sanitario
regionale", è così sostituito:
"1. I cittadini residente ed effettivamente domiciliati in Valle
d'Aosta che non abbiano superato l'età di trentacinque anni, che
siano iscritti e frequentino scuole o corsi di cui all'articolo 1
concernenti le discipline o le professionalità di cui al comma due
dell'articolo 2 ed aspirino alla concessione dell'assegno di
formazione professionale di cui alla presente legge, devono
presentare apposita domanda all'Assessorato regionale della sanità
ed assistenza sociale secondo le modalità di cui all'articolo
3".
2. Dopo il comma quattro dell'articolo 5 della legge regionale
31 agosto 1991, n. 37, sono aggiunti i seguenti commi:
"4 bis. Ad integrazione dell'assegno mensile è concesso ai
soggetti non residenti nel Comune di Aosta, ma ivi soggiornanti per
motivi di frequenza, un contributo mensile determinato con la
deliberazione della Giunta regionale di cui al comma due
dell'articolo 2 per le spese di alloggio effettivamente sostenute e
dimostrate. Tale contributo è sospeso qualora venga meno il
requisito del soggiorno con spese di alloggio.
4 ter. È altresì concesso ai soggetti non residenti nel Comune
di Aosta il rimborso delle spese di viaggio sostenute per
raggiungere la sede del corso con mezzo pubblico di trasporto".
Esito della votazione:
Presenti, votanti e favorevoli 29.
Il Consiglio approva
Presidente
Do lettura e pongo in votazione l'articolo
2:
Articolo 2 1. Per il finanziamento della legge regionale 31
agosto 1991, n. 37, limitatamente all'anno 1992, è autorizzata la
maggiore spesa di lire 200.000.000, che graverà sul capitolo 59920
del bilancio della Regione per l'anno 1992.
2. A decorrere dall'anno 1993 gli oneri necessari saranno
determinati con legge di bilancio, ai sensi dell'articolo 15 della
legge regionale 27 dicembre 1989, n. 90 "Norme in materia di
bilancio e di contabilità generale della Regione autonoma Valle
d'Aosta".
Esito della votazione:
Presenti, votanti e favorevoli: 29
Il Consiglio approva.
Presidente
Pongo in votazione la legge nel suo
insieme:
Presenti, votanti e favorevoli: 29
Il Consiglio approva.
