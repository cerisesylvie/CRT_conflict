Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 276 del 21 novembre 1970 - Resoconto
OGGETTO N. 276/70 - (Varia) - Comunicazione del Presidente
del Consiglio: Istituzione, nel quadro di "Tribuna politica", di
una rubrica permanente dal titolo "Tribuna regionale".
Montesano (P.S.D.I.)
- Prima di passare all'esame
dell'unico oggetto messo all'ordine del giorno della seduta
odierna, desidero fare una comunicazione al Consiglio. È una
lettera della Radio-Televisione Italiana giunta ieri.
"
Signor Presidente,
sono lieto di informarla che la Commissione parlamentare di
vigilanza sulle radio diffusioni, nella seduta del 12 scorso, ha
accolto all'unanimità la mia proposta di istituire, nel quadro di
Tribuna Politica, una rubrica permanente dal titolo "Tribuna
regionale".
Questa rubrica renderà possibile ai rappresentanti del
Consiglio regionale dei vari partiti di illustrare nella stessa
trasmissione le loro posizioni sui problemi regionali di maggiore
attualità.
Nel prossimo anno, superando sia pur ancora
approssimativamente certe obiettive difficoltà tecniche, si
trasmetteranno in ogni Regione due Tribune regionali in rete
regionale televisiva.
Sarà mia cura informarla tempestivamente delle date delle due
trasmissioni nella sua Regione.
Con tale rubrica non si ritiene naturalmente di soddisfare
quella esigenza di un'ampia informazione regionale, nata con
l'istituzione delle Regioni, ma con essa si vuole creare uno
strumento permanente e non discrezionale di rapporto politico
diretto fra i rappresentanti di tutti i Partiti e l'opinione
pubblica delle Regioni.
La saluto distintamente.
Jader Jacobelli - Direttore di Tribuna Politica
"
Io ho risposto con questa lettera:
"
Egregio Dr. Jacobelli,
La ringrazio della sua lettera 16 c.m. con la quale mi
comunica l'istituzione, nel quadro di Tribuna Politica, di una
rubrica permanente dal titolo "Tribunale regionale".
So benissimo quanto è valsa la sua opera appassionata e la
sua proposta nel fare accettare tale rubrica dalla Commissione
Nazionale di Vigilanza sulle radio-diffusioni. Pertanto Le invio i
sentiti ringraziamenti del Consiglio Regionale della Valle d'Aosta
e miei personali.
Con vivissime cordialità.
Presidente Montesano
".
