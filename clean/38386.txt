Classificazione
FINANZA REGIONALE E LOCALE
Partecipazioni azionarie regionali
INFORMAZIONE
Sistema informativo



Oggetto del Consiglio n. 1932 del 22 marzo 2016 - Resoconto
OGGETTO N. 1932/XIV - Interpellanza: "Interventi di sollecito
nei confronti degli enti e delle società controllate dalla Regione
ad utilizzare i servizi forniti dalla società INVA".
Viérin M. (Président) -
Point n° 23 à l'ordre du jour. La
parole au Conseiller Cognetta.
Cognetta (M5S) -
Grazie Presidente.
Ho fatto una recente intervista a tutte le società partecipate e
controllate - quelle che mi hanno risposto - riferita alle spese di
information technology
ed è venuto fuori che c'è una spesa
di circa 2.500.000-3.000.000 all'anno, sparsa fra tutti, di
acquisti per una parte relativamente all'
hardware
, poi c'è
la consulenza, poi ci sono servizi, c'è tutta una serie di cose
riferite all'information technology che sono servizi che potrebbe
fare tranquillamente INVA. Ora, visti i tagli che ci sono, viste le
situazioni che noi conosciamo, anche quella di INVA che non è
proprio tra le più rosee, visti tutti i dipendenti che ci sono, io
faccio una semplicissima domanda: se è intenzione del Governo
sollecitare all'utilizzo dei servizi che mette a disposizione INVA
oppure se le altre società che scelgono altrimenti rispetto ad INVA
lo fanno...mi chiedo perché. Chiedo quindi praticamente al
Presidente di chiarirmi qual è la situazione da questo punto di
vista.
Presidente -
Grazie collega. La parola al Presidente
della Regione.
Rollandin (UV) -
Merci Président.
Je voudrais avant tout donner une bonne nouvelle. Ce matin on
avait rappelé les efforts pour rétablir la possibilité de voir la
Télévision Suisse Romande et on avait dit: "nous espérons que dans
le plus bref délai...", et bien, je peux dire que depuis 15 heures
d'aujourd'hui on peut voir la Télévision Suisse Romande dans toute
la Vallée d'Aoste, donc je crois que cet aspect au moins est
réglé.
Torno a lei, collega, per dirle che apprezzo molto la sua
interpellanza, perché in effetti pone un problema serio, che è già
stato oggetto di diversi interventi sia con gli enti pubblici che
con le partecipate. Abbiamo fatto diverse riunioni, diversi
incontri per cercare di capire se era possibile fare riferimento,
come lei correttamente dice, ad un ente che di fatto avrebbe quello
come mandato, come
mission
. Ci sono stati dei passi avanti
soprattutto da parte dei Comuni, da parte degli enti pubblici, che
tra l'altro hanno tutti aderito e sono soci della stessa INVA per
quanto riguarda alcuni servizi, ma non ancora per tutti. Le
motivazioni - se vogliamo chiamarle così, per non chiamarle scuse -
per giustificare il fatto che non aderiscono
in toto
all'opportunità sono legate molto spesso a delle valutazioni di
merito difficili da confutare a posteriori, cioè gli enti dicono:
"a volte i tempi non sono rispettati", cioè ci sono delle
valutazioni che vanno ad incidere su questo a livello di rapporti,
ci sono molte scusanti che francamente cercheremo, anche dopo
questa sollecitazione, di riprendere per fare in modo che quello
che lei auspicava diventi progressivamente una realtà.
Condividiamo in pieno quello che lei ha detto, quindi siamo
assolutamente d'accordo di fare uno sforzo in più per cercare di
ricordare a tutti che c'è questo valore aggiunto, che potrebbe
essere dato dal coinvolgimento e dalla partecipazione di INVA,
quindi la ringrazio molto per la sua interpellanza.
Presidente -
La parola al collega Cognetta.
Cognetta (M5S) -
Presidente, lei l'ha messa come un
assist
e, da questo punto di vista, è chiaro che deve in
qualche modo cercare di portare l'acqua al suo mulino. Il problema
è che, perché io ho fatto un'indagine tecnica, poi ho fatto anche
delle domande, è chiaro, al di là dei Comuni, sto parlando delle
partecipate e controllate...ecco, spesso lamentano dei grossi
problemi dal punto di vista tecnico in seno alla società INVA,
diciamocelo tra di noi ed è lì che volevo andare a mettere il
punto, faccio questo lavoro apposta per questo, quindi cerchi di
capire... Il punto è che se INVA non diventa una società
maggiormente competitiva, resta quello che è attualmente, con tutti
i pregi e i difetti, soprattutto i difetti in questo caso. Lungi da
me voler affossare INVA, per carità, ci pensa lei da sola, non c'è
bisogno che mi ci metta io, però credo che anche voi come Governo
se, da un lato, dovete sollecitare l'azienda, dall'altro, forse
andrebbe data una sistemata anche ad INVA. Se vuole, poi posso
entrare nel dettaglio tecnico, ma non mi sembra né il caso, né il
momento, però deve comprendere che ci sono delle mancanze che a
questo punto, con tutti i soldi che spendiamo, con tutto quello che
c'è lì, vanno colmate. Grazie.
