Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 1374 del 14 giugno 1995 - Resoconto
SEDUTA ANTIMERIDIANA DEL 14 GIUGNO 1995
OGGETTO N. 1374/X Nomina di un membro supplente in seno al
Collegio dei revisori dei conti del Centro di Ricerche per la
Viticoltura montana (CERVIM).
Presidente Ha chiesto la parola il Consigliere Perron.
Perron (UV) Je propose M. Parini Amedeo Maria.
Presidente Si procede alla votazione.
- Consiglieri presenti e votanti: 29
- Schede nulle: 1
- Schede valide: 28
- Schede bianche: 2
Hanno riportato voti:
Parini Amedeo Maria: 22
Lillaz Marco: 4
Presidente In base all'esito della votazione, risulta designato
quale membro supplente in seno al Collegio dei revisori dei conti
del Centro di Ricerche per la Viticolura montana, per il triennio
1995/1998 che scadrà il 5 aprile 1998, il sig. Parini Amedeo Maria,
residente in Aosta, via Torino, n. 18.
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 28 luglio 1987, n. 56 è stato istituito il
Centro di Ricerche per la Viticoltura montana (CERVIM);
- l'articolo 11 della suddetta legge regionale stabilisce che un
membro supplente del Collegio dei revisori dei conti del CERVIM è
nominato dalla Regione;
- il succitato Collegio dei revisori dei conti è scaduto il 5
aprile 1995 per compiuto triennio di carica;
Vista la determinazione della Commissione per le nomine che, a
seguito della pubblicazione nel Bollettino ufficiale della Regione
n. 53 del 13 dicembre 1994 dell'elenco delle nomine in scadenza nel
primo semestre dell'anno 1995, nella riunione del 27 aprile 1995,
si è espressa sulle seguenti candidature:
1) Coslovich Roberto, 2) Lillaz Marco, 3) Parini Amedeo
Maria;
Ritenuto necessario provvedere alla nomina di un membro
supplente in seno al Collegio dei revisori dei conti del CERVIM per
il triennio 1995/1998 che scadrà il 5 aprile 1998;
Visto il parere favorevole rilasciato dal Dirigente del Servizio
Affari Generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamate le leggi regionali 28 luglio 1987, n. 56 e 27 marzo
1991,
n. 12;
Delibera
1) di nominare quale membro supplente in seno al Collegio dei
revisori dei conti del Centro di Ricerche per la Viticolura
montana, per il triennio 1995/1998 che scadrà il 5 aprile 1998, il
sig. Parini Amedeo Maria, residente in Aosta via Torino n. 18;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
