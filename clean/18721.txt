Classificazione
AMMINISTRAZIONE REGIONALE
Ordinamento degli uffici e del personale


Resoconto integrale del dibattito dell'aula
Oggetto del Consiglio n. 1828 del 7 febbraio 2001 - Resoconto
OGGETTO N. 1828/XI Chiusura temporanea del salone delle
manifestazioni di Palazzo regionale. (Interrogazione)
Interrogazione Saputo che il salone delle manifestazioni del
Palazzo regionale in questo periodo non è usufruibile dal
pubblico;
Ritenuto opportuno conoscere le ragioni di tale chiusura
temporanea;
il sottoscritto Consigliere regionale
interroga
l’Assessore competente per sapere:
1) quali sono le ragioni che hanno portato alla chiusura
temporanea del salone delle manifestazioni del Palazzo
regionale;
2) quando tale struttura sarà di nuovo disponibile;
3) a quanto ammontarono i costi per la ristrutturazione del
salone e per l’installazione delle relative
strutture.
F.to: Curtaz
PresidenteLa parola all'Assessore al territorio, ambiente e
opere pubbliche, Vallet.
Vallet (UV)
Le ragioni che hanno portato alla chiusura
temporanea del Salone delle manifestazioni dipendono dalle
prescrizioni del certificato di prevenzione incendi, rilasciato in
data 17 dicembre 1998, in parte non attuate, e precisamente la
realizzazione di opere impiantistiche, la posa di idranti esterni,
la realizzazione di un piano di sicurezza antincendio relativo al
Salone e alla saletta attigua e la nomina degli addetti alle
emergenze.
Gli impianti saranno resi funzionali entro il 10 febbraio,
mentre per quanto riguarda la redazione del piano di sicurezza
dovrà essere definita a breve termine, sulla base di quanto verrà
stabilito da parte dei responsabili della sicurezza della struttura
della Direzione Affari generali della Presidenza della Giunta e
dall'Assessorato delle finanze. Quindi l'apertura del Salone
dipenderà da quanto concordato a questo livello.
Per quanto riguarda i costi, questi hanno sommato 5.703.309.500
lire, IVA compresa. E fino qui la risposta puntuale alle domande
poste.
Mi consentirà, il Consigliere, un piccolo commento: questo è il
risultato di inefficienza e di inadempienze da parte dei servizi
competenti dell'Amministrazione regionale che, pur sollecitati da
una comunicazione del Presidente della Giunta in data 8 febbraio
1999, e quindi, di qualche giorno seguente alla lettera col parere
dei Vigili del fuoco, dicevo inadempienze ed inefficienze dei
servizi competenti che non hanno provveduto a quanto avrebbero
dovuto provvedere. Bisogna sommare poi a questo l'attitudine di
certi uffici a lavorare a compartimenti stagni, con tendenza a
scaricare su altri sempre le questioni poste, di atteggiamenti
negativi di qualche dirigente "azzeccagarbugli" che non si pone con
l'atteggiamento di risolvere i problemi, ma i problemi cerca di
crearli, evidentemente questo è il risultato.
Ecco, di fronte a questo risultato, la Giunta sicuramente aprirà
un procedimento per accertare le eventuali responsabilità dei
ritardi, che provoca evidentemente disagio negli utenti e, io
penso, anche un grave danno d'immagine complessivo per
l'Amministrazione tutta.
PresidenteLa parola al Consigliere Curtaz.
Curtaz (PVA-cU)
Io voglio riconoscere all'Assessore il
coraggio e l'onestà di queste sue ultime affermazioni, che vanno al
di là di quelle che erano le domande poste, anche se, nella mia
interrogazione aleggiava il sospetto che ci fosse qualcosa che
andava chiarito. Non avendo io elementi a disposizione, non volevo
puntare il mio fucile per altro scarico nei confronti di nessuno,
ma era evidente che un salone che è costato all'Amministrazione
regionale oltre 5 miliardi, cioè una cifra che, a mio giudizio,
costituisce uno sproposito, che dopo neanche? un anno e mezzo, due
anni dal suo funzionamento, richiede già degli interventi per la
sicurezza, mi sembrava una cosa particolarmente discutibile.
L'Assessore ha spiegato quali sono stati i motivi delle carenze
riscontrate. Io mi auguro, come credo tutti i cittadini, che sulla
cosa venga fatta chiarezza e che episodi di cattiva amministrazione
di questo tipo non abbiano a ripetersi.
