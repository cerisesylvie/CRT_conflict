Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2032 del 28 maggio 1986 - Resoconto
OGGETTO N. 2032/VIII - ISCRIZIONE ALL'ORDINE DEL GIORNO DEL
NUOVO OGGETTO: "PRESA D'ATTO DELLE DIMISSIONI DI UN RAPPRESENTANTE
DELLA REGIONE IN SENO AL CONSIGLIO DI AMMINISTRAZIONE DELLA SOCIETÀ
R.A.V. S.p.A. E SUA SOSTITUZIONE".
PRESIDENTE:
Il Presidente della Giunta richiede che il
Consiglio si pronunci sull'iscrizione dell'oggetto riguardante la
presa d'atto delle dimissioni del Consigliere Torrione dal
Consiglio di Amministrazione della R.A.V., tale oggetto verrà
discusso domani mattina nel caso fosse iscritto.
Ha chiesto di parlare il Consigliere Baldassarre
sull'iscrizione, ne ha facoltà.
BALDASSARRE - (P.S.D.I.):
Per esprimere il mio voto
favorevole all'iscrizione all'ordine del giorno di questo
argomento, ed anche per fare una precisazione nei confronti del
Consigliere Torrione che mi pare necessaria vista la sua reazione
al mio intervento di prima: non volevo creare nessuna polemica.
PRESIDENTE:
Il problema mi sembra superato, non nei
confronti del Consigliere Torrione, ma nei confronti della
procedura e del Presidente della Giunta, anche perchè è lui che ha
questa facoltà e non gli altri Consiglieri.
Metto in votazione l'iscrizione dell'oggetto relativo alla presa
d'atto delle dimissioni del Consigliere Torrione dal Consiglio di
Amministrazione della R.A.V. che già si trova presso gli uffici
della Presidenza del Consiglio, la cui documentazione sarà
trasmessa ai Consiglieri domani mattina e che sarà discusso nel
corso della seduta di domani.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
