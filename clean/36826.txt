Classificazione
FINANZA REGIONALE E LOCALE
Partecipazioni azionarie regionali
NOMINE E INCARICHI DI CONSULENZA E SPECIALI
Nomine



Oggetto del Consiglio n. 742 del 9 ottobre 2014 - Resoconto
OGGETTO N. 742/XIV - Interrogazione a risposta immediata:
"Individuazione dei criteri di selezione dei componenti del nuovo
Consiglio di Amministrazione della società Monterosa
S.p.A.".
Presidente
- La parola al collega Ferrero.
Ferrero (M5S)
- Grazie Presidente.
Venuti a sapere che molto correttamente l'Amministratore della
Monterosa ha dato le dimissioni, abbiamo anche avuto notizia che
temporaneamente è stato sostituito con un altro soggetto che era
già componente del Consiglio di amministrazione. Abbiamo
semplicemente cercato su Internet il
curriculum
di questa
persona, e la persona è il signor Pietro Vincent, che è anche
Vicesindaco di Gressoney-La-Trinité. Io non ho ragione di dubitare
sull'onestà di questa persona, tra l'altro ha anche un viso
rassicurante, tipo quello del nonnino del Mulino Bianco, però il
curriculum
è veramente povero, molto povero, nel senso che
la persona risulta avere un titolo di studio di scuola media
inferiore. Con questo non voglio dire che bisogna essere laureati e
che i laureati sono necessariamente intelligenti, qui non si parla
dell'intelligenza, si parla della competenza, si parla del fatto
che, a fronte di una ricapitalizzazione...cioè noi abbiamo buttato
dentro altri 2 milioni e 152 mila euro nella Monterosa, mettiamo a
gestire la Presidenza e il Consiglio di amministrazione una persona
che a livello di esperienza professionale e di titoli...a quanto
pare non ha nessun titolo! Non ci risulta, almeno, dai
curriculum
che abbiamo trovato... E allora ci chiediamo se è
venuto effettivamente il momento e se l'atto successivo, che sarà
quello della nomina del Consiglio di amministrazione, quello
effettivo, andrà in questa direzione: di nominare il solito
politico di una parte o dell'altra perché il fatto di essere
politico ti fa diventare anche intelligente e preparato, o se si
andrà a scegliere un
manager
che possa effettivamente
risollevare le sorti della Monterosa.
Presidente
-Grazie collega. La parola all'Assessore
Marguerettaz.
Marguerettaz (UV)
- Sì, grazie Presidente.
Come ha anticipato il collega Ferrero, il Presidente del
Consiglio di amministrazione ha dato le dimissioni e colgo
l'occasione per ringraziarlo per l'attività svolta; dopodiché,
ovviamente, le decisioni per mettere in atto la discontinuità che è
stata votata dal Consiglio regionale saranno oggetto all'atto della
nomina, che avverrà con l'approvazione del bilancio 2013-2014. Ora,
ovviamente, credo che l'argomento non voglia centrare su Vincent.
In questo caso mi corre l'obbligo di dire che Pietro Vincent
sicuramente ha il titolo di studio che è stato indicato, ma è anche
vero che è una persona che dal 1987 è uno dei responsabili
dell'esercizio; oltre a essere Amministratore, ha uno storico di
professionista nell'ambito della gestione degli impianti a fune,
specifico: "nell'ambito della gestione delle sciovie", piuttosto
che degli impianti aerei. Per definire quello che è il percorso, è
stata individuata questa persona che il Consiglio di
amministrazione ha ritenuto dare delle garanzie. Cionondimeno, è
stato cooptato all'interno del Consiglio di amministrazione il
dottor Simone Manassero, che è un responsabile del Servizio
partecipazioni della Finaosta, in modo tale che l'attività del
Consiglio di amministrazione potesse avere all'interno tutte le
professionalità del caso.
Arrivo quindi alla domanda che viene posta: "se adottiamo dei
criteri". Ovviamente i criteri credo debbano tenere conto
dell'
équipe
del Consiglio di amministrazione, non è che
possiamo immaginare di mettere solo commercialisti o solo
ingegneri, bisognerà mettere dei requisiti. Io credo che possa
essere anche interessante fare dei ragionamenti in commissione,
dove all'interno del Consiglio di amministrazione siano presenti
tutte le professionalità necessarie, tenendo conto anche della
struttura della società, ovvero dove ci sono dei Direttori
generali, dei Direttori amministrativi...dei Direttori generali,
perché a seconda della struttura della società si individuano le
persone che possono poi amministrare correttamente. Quindi,
rispetto a questo, c'è massima disponibilità nel fare i
ragionamenti del caso.
Si dà atto che dalle ore 11,55 assume la presidenza il
Vicepresidente Rosset.
Rosset (Presidente)
- Ha chiesto la parola il Consigliere
Ferrero; ne ha facoltà.
Ferrero (M5S)
- Grazie Presidente.
Vabbè, gli auspici sono buoni. Volevo solo dire che da parte mia
io non mi sento di ringraziare né il signor Vincent, né
l'Amministratore uscente, perché con i risultati che hanno ottenuto
secondo me non vanno ringraziati. Riguardo agli altri componenti
del Consiglio di amministrazione, purtroppo in un minuto non riesco
a fare delle considerazioni, ma andando a vedere quantomeno a
livello di titoli e di esperienze professionali, forse i 2 milioni
e 152 mila euro, se non sbaglio, di debito...ecco, possono avere
anche una loro ragione di essere, vedendo quello che ci è stato
offerto come amministrazione in questi ultimi anni.
Presidente
- Proseguiamo. Punto 4.02.
