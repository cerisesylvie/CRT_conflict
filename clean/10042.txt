Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1035 del 14 febbraio 1990 - Resoconto
OGGETTO N. 1035/IX - PROPOSTA DI REGOLAMENTO: "CONCESSIONE DI
PRESTITI D'ONORE IN APPLICAZIONE DELL'ART. 8 DELLA L.R. 14 GIUGNO
1989, N. 30, SUL DIRITTO ALLO STUDIO NELL'AMBITO
UNIVERSITARIO".
PRESIDENTE: Sulla proposta di regolamento in oggetto, iscritta
al punto 28 dell'ordine del giorno, ha chiesto la parola
l'Assessore alla Pubblica Istruzione, Viérin; ne ha facoltà.
VIERIN (UV):
Par cette proposition nous complétons les
règlements d'application de la loi n° 30. Il s'agit d'un des points
qualifiants de cette loi. On pourra en effet accorder aux étudiants
des prêts sur l'honneur à un taux d'intérêt fixe et bonifié a
raison de 3%, avec garantie fidéjussoire de la Région pour faire
face aux taux d’intérêt impayés. Nous fixons les
modalités d'attribution des prêts, les modalités de remboursement à
partir du moment où l'étudiant touchera son premier salaire et la
part de responsabilité personnelle des étudiants.
Nous vous demandons donc de bien vouloir approuver ce règlement
avec les amendements que nous avons présenté à la cinquième
Commission et qui ont été distribués en annexe avec la proposition
de délibération.
PRESIDENTE:
Ha chiesto la parola il Consigliere Gremmo; ne
ha facoltà.
GREMMO (UAP):
Condivido lo spirito e la sostanza del
provvedimento. Ho qualche perplessità solo in merito all'articolo
9, per quanto attiene alla designazione dello studente
universitario a membro della commissione di valutazione. Non
condivido la formulazione di quell'articolo, perché credo che lasci
spazio a notevoli rischi, visto che vi si dice genericamente che lo
studente universitario
"dovrà essere designato dalle
organizzazioni degli studenti universitari valdostani"
e che la
legge consente anche a due soli studenti di poter creare dal
niente, in qualunque momento, un'associazione.
Il primo comma dell'articolo 9 aggiunge in subordine:
"Qualora tali organizzazioni non operino in Valle d'Aosta, la
designazione dovrà essere effettuata dalle organizzazioni giovanili
dei partiti o movimenti politici operanti in Valle d'Aosta".
Questa dizione è ancora più ambigua, nel senso che potrebbero
esserci movimenti o partiti che non hanno o non tendono ad avere
organizzazioni giovanili, mentre potrebbero esserci organizzazioni
giovanili che, pur non legate ai partiti, hanno magari più
rappresentanza di altre.
Il comma 2 dice:
"La designazione spetterà alle varie
organizzazioni in base al criterio della rotazione".
Io credo
che bisognerebbe vedere anche quali e quante sono queste
organizzazioni e bisognerebbe precisare anche per quanto tali
rappresentanti rimangono in seno alla commissione.
Vorrei proporre un emendamento, che sto cercando di stendere sia
pure in modo un po' frettoloso, per chiedere che la designazione
del rappresentante studentesco sia fatta con una votazione cui
possano partecipare tutti gli studenti della Valle d'Aosta
regolarmente iscritti all'università come si fa nelle facoltà
universitarie, portando cioè lo statino o il libretto universitario
in un seggio che può essere agevolmente istituito qui in Regione in
un determinato giorno, perché ho l'impressione che l'attuale
formulazione dell'articolo 9 ci faccia correre il rischio di
assegnare una rappresentanza su una questione di una certa
importanza ad uno studente, sicuramente degno e bravo, ma la cui
rappresentanza mi sembra tanto basata su criteri di lottizzazione
(non avrei voluto usare questa parola molto dura).
Da una parte, non so quali e quante organizzazioni di studenti
universitari valdostani siano legalmente costituite con rogito
notarile, per cui si porrebbe il problema di una verifica in quella
direzione, mentre dall'altra non so perché, ad esempio, si dà
questa rilevanza alle organizzazioni giovanili dei partiti e non,
magari, ad altri organismi, come ad esempio alle organizzazioni
giovanili sindacali, che magari in questo caso potrebbero essere
più attente.
Riflettendo ad alta voce, posso dire che, se rimane questa
formulazione, mi sembra trattarsi di una nota un po' stonata
rispetto alla possibilità o capacità operativa della commissione
che intendiamo costituire.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Anche su questo provvedimento, che
consideriamo solo come un primo passo, sia pure inadeguato alle
necessità, esprimiamo un giudizio positivo.
Con la legge n. 30 è stato aperto un varco, che sicuramente
potrà permettere ad un numero maggiore di giovani valdostani di
accedere all'università, però si tratta di abbattere un muro per
intervenire con un prestito di 3 milioni calcolato per differenza.
Ciò significa che, se lo studente ha già 2 milioni di borsa di
studio, può avere un prestito d'onore fino ad 1 milione. Non mi
sembra che questa cifra possa avere un valore risolutivo.
Se mi è concesso, potrei dire che l'onore potrebbe anche valere
qualcosa di più, nel senso che se uno impegna il suo onore per la
restituzione del prestito, forse potrebbe avere un credito
maggiore.
In ogni caso, sperimentiamo questa soluzione per il corrente
anno, ma cerchiamo di prevedere di innalzare il livello di questo
intervento. E' vero che in altre città e regioni si fanno
interventi di questo livello, ma se si vuole che questi interventi
abbiano un seguito nella nostra Regione e se si vuole tener conto
anche della nostra disponibilità finanziaria, credo che sia
possibile fare qualcosa di più.
PRESIDENTE:
Ha chiesto la parola l'Assessore alla Pubblica
Istruzione, Viérin; ne ha facoltà.
VIERIN (UV):
Avant de discuter le montant des prêts sur
l’honneur, je pense qu'il est opportun de vérifier
quel sera l'impact de cette mesure et de voir également comment les
étudiants utiliseront cet emprunt, parce qu'il
s’agit toujours d'un emprunt. Or, le problème ne se
pose pas, à mon avis, dans la définition du montant, c'est-à-dire
de l'attribution du prêt, mais plutôt au moment où les prêts
devront être remboursés; si d'une part l’on peut
disposer d'une somme plus grande au départ, par la suite on aura
des difficultés majeures pour rembourser, dans le délai prévu, ce
même montant. De toute façon je crois que nous pourrons vérifier
toutes ces données et, le cas échéant, apporter les modifications
nécessaires.
L'article 9. La durée est précisée à l'article 8, où est établi
que les demandes de candidature et les dossiers seront examinés par
une commission nommée par l'Assesseur. Cette commission est
renouvelée toutes les années et donc toutes les années l'on devra
pourvoir au renouvellement du représentant des étudiants. Nous
avons choisi ce système de participation des étudiants pour assurer
une large représentativité. Nous pensons avoir choisi un critère de
démocratie. Nous ne discutons pas évidemment de loi électorale, et
donc il n'y a pas toutes les sensibilités sur la nécessité de fixer
un nombre minimal d'adhérents. On parle d'associations,
d'organisations d'étudiants. Il me semble que, compte tenu de la
réalité valdôtaine, le terme est ainsi spécifié et donc qu'il n'y a
pas besoin d’introduire des limitations ou d'autres
modalités.
Pour ce qui est par contre des désignations de la part des
organisations des jeunes, des partis, des mouvements qui oeuvrent
au Val d'Aoste, elles sont prévues seulement dans le cas où il n'y
aurait pas de désignation directe des associations des étudiants.
Et ce pour assurer de toute façon aux jeunes étudiants la
participation au sein de la commission et pouvoir ainsi exprimer
leur avis sur les critères et les modalités d'attribution des
prêts.
PRESIDENTE:
Ha chiesto la parola il Consigliere Gremmo; ne
ha facoltà.
GREMMO (UAP):
Je ne suis pas d'accord avec l'affirmation
de M. l'Assesseur. Je pense que le problème ne réside pas seulement
dans le fait de considérer comme représentant des étudiants
valdôtains tout court un jeune qui fait partie d'une organisation
politique, d'une organisation qui a sûrement des rapports avec les
partis. Dans ce cas-là ce serait, à mon avis, un problème qui
concerne uniquement cette commission; mais si l'on précise que le
critère de la démocratie est un critère de participation, il s'agit
alors d'un problème qui va se poser pour toutes les questions qui
sont d'intérêts pour l'université et pour les écoles. Pour cette
raison j'ai présenté un amendement qui va préciser que le
représentant des étudiants dans cette commission doit être nommé
par les étudiants mêmes et non pas sur désignation des
organisations.
J'ai déjà dit que, à mon avis, nous ne sommes pas sûr que les
organisations des étudiants, qui d'autre part ne sont pas indiquées
clairement par leur sigle dans cette opération, soient vraiment
représentatives. Ce serait le contraire s'il y avait la possibilité
de voir les étudiants valdôtains aller à la votation directe d'un
leur représentant. J'ai posé un problème général et non pas limité
seulement à cette commission.
Je crois que si on voit les étudiants valdôtains aller à la
désignation directe d'un leur représentant ce sera une forme, à mon
avis, très importante de promouvoir une participation directe.
C'est pour cela que j'ai présenté un amendement; vu que la
réponse de M. l'Assesseur n'est pas, pour moi, si satisfaisante, je
demande la mise aux voix de ma proposition.
PRESIDENTE:
Si passa ora all'esame dell'articolato del
regolamento in oggetto.
Do lettura dell'articolo 1.
ART. 1
(Disposizioni generali)
1. La Regione Autonoma Valle d'Aosta promuove, tramite il
competente servizio dei Servizi scolastici dell'Assessorato della
Pubblica Istruzione, la concessione di prestiti d'onore a favore di
studenti meritevoli iscritti alle varie Università, italiane ed
estere, e agli Istituti di istruzione superiore di grado
universitario, che possiedano i requisiti specifici di cui al
successivo art. 3.
2. Il prestito d'onore è estensibile, ai sensi del combinato
disposto degli articoli 1 e 3 della l.r. 14 giugno 1989, n. 30, ai
laureati per la frequenza di corsi post-universitari di
perfezionamento e di specializzazione, in Italia e all'estero, in
materie di particolare interesse scientifico e culturale, coerenti
con le esigenze del mercato del lavoro e con la realtà produttiva e
sociale della Valle d'Aosta. I laureati che intendano beneficiare
del prestito d'onore per la frequenza di corsi post-universitari
dovranno possedere i requisiti specifici di cui al successivo art.
3.
PRESIDENTE:
Do lettura di alcuni emendamenti all'articolo
1, proposti dalla 5a Commissione ed accolti dall'Assessore alla
Pubblica Istruzione, Viérin.
EMENDAMENTI
Articolo 1
- primo comma: dopo la parola "Assessorato" aggiungere la parola
"regionale":
- primo comma: sostituire al verso "possiedano" il verbo
"possiedono";
- secondo comma: sostituire al verbo "dovranno" il verbo
"devono";
- primo e secondo comma: sostituire l'espressione "di cui al
successivo art. con la seguente: "di cui all'art.
PRESIDENTE:
Se nessuno chiede la parola, pongo in
votazione gli emendamenti testé letti.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'articolo 1 emendato.
ART. 1
(Disposizioni generali)
1. La Regione Autonoma Valle d'Aosta promuove, tramite il
competente servizio dei Servizi scolastici dell'Assessorato
regionale della Pubblica Istruzione, la concessione di prestiti
d'onore a favore di studenti meritevoli iscritti alle varie
Università, italiane ed estere, e agli Istituti di istruzione
superiore di grado universitario, che possiedono i requisiti
specifici di cui all'art. 3.
2. Il prestito d'onore è estensibile, ai sensi del combinato
disposto degli articoli 1 e 3 della l.r. 14 giugno 1989, n. 30, ai
laureati per la frequenza di corsi post-universitari di
perfezionamento e di specializzazione, in Italia e all'estero, in
materie di particolare interesse scientifico e culturale, coerenti
con le esigenze del mercato del lavoro e con la realtà produttiva e
sociale della Valle d'Aosta. I laureati che intendano beneficiare
del prestito d’onore per la frequenza di corsi
post-universitari devono possedere i requisiti specifici di cui
all'art. 3.
PRESIDENTE:
Se nessuno chiede la parola, pongo in
votazione l'articolo 1 emendato, testé letto.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'articolo 2.
ART. 2
(Definizione e caratteristiche)
1. Il prestito d'onore consiste in un prestito in denaro, al
tasso-annuo agevolato del 3%, per il quale la Regione concorre al
pagamento degli interessi.
2. Il prestito d'onore può integrare per differenza qualsiasi
altra forma di assistenza di importo inferiore. Non è possibile,
invece, tenere accesi due prestiti contemporaneamente.
3. Il prestito d'onore potrà essere richiesto per un solo anno o
per più anni fino ad un massimo pari agli anni di corso regolare
previsti dal corso di studi al quale è iscritto lo studente, fatta
salva l’eccezione di cui al terzo comma dell'art. 3,
e sarà comunque limitato al primo corso di laurea.
PRESIDENTE:
Do lettura di alcuni emendamenti all'articolo
2 proposti dalla 5a Commissione ed accettati dall'Assessore alla
Pubblica Istruzione, Viérin.
EMENDAMENTI
- secondo comma: dopo il 1° capoverso è aggiunto il seguente
nuovo capoverso: "A tal fine non sono conteggiate le contribuzioni
attinenti al servizio abitativo";
- terzo comma: sostituire il verbo "potrà" con il verbo
"può";
- terzo comma: sostituire le parole "e sarà" con le parole" ed
è".
PRESIDENTE:
Se nessuno chiede la parola pongo in votazione
gli emendamenti testé letti.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'articolo 2 emendato.
ART. 2
(Definizione e caratteristiche)
1. Il prestito d’onore consiste in un prestito in
denaro, al tasso annuo agevolato del 3%, per il quale la Regione
concorre al pagamento degli interessi.
2. Il prestito d'onore può integrare per differenza qualsiasi
altra forma di assistenza di importo inferiore.
A tal fine non sono conteggiate le contribuzioni attinenti al
servizio abitativo.
Non è possibile, invece, tenere accesi due prestiti
contemporaneamente.
3. Il prestito d'onore può essere richiesto per un solo anno o
per più anni fino ad un massimo pari agli anni di corso regolare
previsti dal corso di studi al quale è iscritto lo studente, fatta
salva l'eccezione di cui al terzo comma dell'art. 3, ed è comunque
limitato al primo corso di laurea.
PRESIDENTE:
Se nessuno chiede la parola, pongo in
votazione l'articolo 2 emendato testé letto.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'articolo 3.
ART. 3
(Requisiti)
1. Hanno diritto ad accedere ai benefici previsti dal presente
Regolamento gli studenti ed i laureati di cittadinanza italiana,
residenti in Valle d'Aosta ed ivi effettivamente domiciliati, che
si trovino in una delle seguenti situazioni:
a) siano iscritti regolarmente ad anni successivi al primo di un
qualsiasi corso di laurea presso Università italiane o estere,
abbiano superato, entro il 31 dicembre di ogni anno, gli esami
richiesti per la concessione dell'assegno di studio regionale e non
risultino né ripetenti né iscritti fuori corso;
b) siano iscritti ad anni successivi al primo di un corso di
studio delle scuole dirette a fini speciali;
c) siano iscritti, od intendano scriversi, a corsi
post-universitari di perfezionamento e specializzazione, si siano
laureati con pieni voti legali, ossia con la votazione minima di
99/110, e non ricoprano un posto di lavoro fisso e retribuito,
all'atto della presentazione della domanda, a meno che per poter
frequentare il corso essi siano costretti a porsi in aspettativa
non retribuita o comunque a interrompere il rapporto di lavoro.
2. Per gli iscritti ad università estere, a corsi
post-universitari di perfezionamento e specializzazione e alle
scuole dirette a fini speciali, i requisiti di merito saranno
oggetto di valutazione caso per caso.
3. Compatibilmente con le disponibilità di bilancio, potranno
essere ammessi a fruire del prestito d 'onore gli iscritti per la
prima volta fuori corso, che abbiano superato tutti gli esami
compresi nel piano di studi prescelto degli anni accademici
precedenti all'ultimo anno di corso.
PRESIDENTE:
Se nessuno chiede la parola, pongo in
votazione l'articolo 3 testé letto.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'articolo 4.
ART. 4
(Erogazione)
1. L'erogazione del prestito d'onore avverrà per annualità
dell'importo massimo di Lire 3.000.000 ciascuna. Sarà facoltà della
Giunta regionale elevare l'importo di cui sopra in presenza di
situazioni particolari . In tal caso lo studente interessato
perderà il diritto a beneficiare di qualsiasi altra forma di
contribuzione di natura pecuniaria erogata dalla Regione.
2. L'erogazione avverrà sotto forma di finanziamento messo a
disposizione del beneficiario presso l'Istituto erogante.
3. L'erogazione, qualora persistano i requisiti previsti
dall'art. 3, potrà proseguire fino al termine del contratto.
PRESIDENTE:
Do lettura di alcuni emendamenti all'articolo
4, proposti dalla 5a Commissione ed accettati dall'Assessore alla
Pubblica Istruzione, Viérin.
EMENDAMENTI
- primo comma: il 2° capoverso è così sostituito:
"Sarà facoltà della Giunta regionale elevare tale importo fino
ad un massimo di lire 6.000.000 in presenza di situazioni
particolari";
- primo comma: 3° capoverso: sostituire il verbo "perderà" con
"perde";
- secondo comma: sostituire il verbo "avverrà" con
"avviene";
- terzo comma: è così sostituito: "L'erogazione, qualora
persistano i requisiti di merito nonché gli altri requisiti
previsti dall'art. 3, può proseguire fino al termine degli
studi".
PRESIDENTE:
Se nessuno chiede la parola, pongo in
votazione gli emendamenti testé letti.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'articolo 4 emendato.
ART. 4
(Erogazione)
1. L'erogazione del prestito d'onore avverrà per annualità
dell'importo massimo di Lire 3.000.000 ciascuna. Sarà facoltà della
Giunta regionale elevare tale importo fino ad un massimo di lire
6.000.000 in presenza di situazioni particolari. In tal caso lo
studente interessato perde il diritto a beneficiare di qualsiasi
altra forma di contribuzione di natura pecuniaria erogata dalla
Regione.
2. L'erogazione avviene sotto forma di finanziamento messo a
disposizione del beneficiario presso l'Istituto erogante.
3. L'erogazione, qualora persistano i requisiti di merito nonché
gli altri requisiti previsti dall'art. 3, può proseguire fino al
termine degli studi.
PRESIDENTE:
Se nessuno chiede la parola, pongo in
votazione l'articolo 4 emendato testé letto.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'articolo 5
ART. 5
(Interruzione e ripristino dell'erogazione)
1. La perdita dei requisiti di merito nonché della residenza ed
effettivo domicilio in Valle d'Aosta, ovvero il ritiro
dell'iscrizione dall'università o istituto universitario o scuola
da parte dello studente comportano l'interruzione dell'erogazione
del prestito d'onore.
2. L'erogazione potrà essere ripristinata nel caso in cui
vengano meno i motivi che ne hanno precedentemente determinato
l'interruzione.
PRESIDENTE:
Se nessuno chiede la parola, pongo in
votazione l'articolo 5 testé letto.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'articolo 6.
ART. 6
(Risoluzione del contratto)
1. Ove, alla scadenza dell'anno accademico successivo alla
sospensione del beneficio, permangano i motivi che hanno
determinato l'interruzione di cui al primo comma del precedente
art. 5, l'erogazione del prestito è definitivamente sospesa e il
contratto si intende risolto a far data dal momento di cui al
beneficiario venuto a trovarsi in una delle situazioni previste
dall'art. 5 fu interrotta l'erogazione del prestito d'onore.
PRESIDENTE:
Do lettura di un emendamento all'articolo 6,
proposto dalla 5a Commissione ed accettato dall'Assessore alla
Pubblica Istruzione, Viérin.
EMENDAMENTO
- primo comma: sostituire l’espressione "di cui
al primo comma del precedente art. 5" con la seguente: "di cui al
primo comma dell'art. 5".
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'articolo 6 emendato.
ART. 6
(Risoluzione del contratto)
1. Ove, alla scadenza dell'anno accademico successivo alla
sospensione del beneficio, permangano i motivi che hanno
determinato l'interruzione di cui al primo comma dell'art. 5,
l'erogazione del prestito è definitivamente sospesa e il contratto
si intende risolto a far data dal momento di cui al beneficiario
venuto a trovarsi in una delle situazioni previste dall'art. 5 fu
interrotta l'erogazione del prestito d'onore.
PRESIDENTE:
Se nessuno chiede la parola, pongo in
votazione l'articolo 6 emendato, testé letto.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'articolo 7
ART. 7
(Termini e modalità per la presentazione della domanda)
1. La domanda per la concessione del prestito d'onore dovrà
essere presentata entro il 10 gennaio di ogni anno, all'Assessorato
della Pubblica Istruzione, su apposito modulo predisposto
dall'Assessorato medesimo.
2. Qualora il termine indicato nel comma precedente cadesse di
giorno festivo o comunque non lavorativo, esso si intende prorogato
al primo giorno lavorativo susseguente.
3. La domanda dovrà essere corredata dei seguenti documenti:
a) certificato di residenza;
b) certificato di cittadinanza italiana;
c) certificato di stato di famiglia;
d) certificato di iscrizione all'Università o scuola o Istituto
per l'anno accademico in corso;
e) certificato di carriera scolastica dal quale dovranno
risultare eventuali posizioni di fuori corso intermedio o di
ripetente, gli esami sostenuti con le relative votazioni e con
l'attestazione che sono quelli previsti dall'ultimo piano di studi
approvato.
4. Per le domande di coloro che siano iscritti od intendano
iscriversi a corsi post-universitari di perfezionamento e
specializzazione i certificati di cui alle lettere d) ed e) del
comma precedente sono sostituiti dal certificato di laurea
accompagnato dal certificato di studio con le votazioni riportate
nei singoli esami universitari. Coloro che, per poter frequentare i
corsi post-universitari debbano porsi in aspettativa non retribuita
o comunque inter rompere il rapporto di lavoro, dovranno presentare
idonea documentazione al riguardo.
5. I certificati di cui alle lettere a), b) e c) del precedente
terzo comma potranno, ai sensi dell'art. 2 della legge 4 gennaio
1968, n. 15, essere sostituiti dall'autocertificazione.
6. L'assenza di precedenti penali e l'inesistenza di carichi
pendenti saranno accertate d'ufficio presso gli uffici competenti,
ai sensi dell'art. 10 della legge 4 gennaio 1968, n. 15.
PRESIDENTE:
Do lettura di alcuni emendamenti all'articolo
7 proposti dalla 5a Commissione ed accettati dall'Assessore alla
Pubblica Istruzione.
EMENDAMENTI
- primo comma: dopo la parola "Assessorato "aggiungere la parola
"regionale";
- primo e terzo comma: sostituire il verbo "dovrà" con il verbo
"deve";
- quarto comma: sostituire alle parole "comma precedente" le
parole "terzo comma";
- quinto comma: eliminare la parola "precedente";
- sesto comma: sostituire il verbo "saranno " con il verbo
"sono".
PRESIDENTE:
Se nessuno chiede la parola, pongo in
votazione gli emendamenti testé letti.
ESITO DELLA VOTAZIONE
Presenti, votanti e favorevoli: 27
Il Consiglio approva all 'unanimità
PRESIDENTE:
Do lettura dell'articolo 7 emendato.
ART. 7
(Termini e modalità per la presentazione della domanda)
1. La domanda per la concessione del prestito
d’onore deve essere presentata entro il 10 gennaio
di ogni anno, all'Assessorato regionale della Pubblica Istruzione,
su apposito modulo predisposto dall'Assessorato medesimo.
2. Qualora il termine indicato nel comma precedente cadesse di
giorno festivo o comunque non lavorativo, esso si intende prorogato
al primo giorno lavorativo susseguente.
3. La domanda deve essere corredata dei seguenti documenti:
a) certificato di residenza;
b) certificato di cittadinanza italiana;
c) certificato di stato di famiglia;
d) certificato di iscrizione all'Università o scuola o Istituto
per l'anno accademico in corso;
e) certificato di carriera scolastica dal quale dovranno
risultare eventuali posizioni di fuori corso intermedio o di
ripetente, gli esami sostenuti con le relative votazioni e con
l'attestazione che sono quelli previsti dall'ultimo piano di studi
approvato.
4. Per le domande di coloro che siano iscritti od intendano
iscriversi a corsi post-universitari di perfezionamento e
specializzazione i certificati di cui alle lettere d) ed e) del
terzo comma sono sostituiti dal certificato di laurea accompagnato
dal certificato di studio con le votazioni riportate nei singoli
esami universitari. Coloro che, per poter frequentare i corsi
post-universitari debbano porsi in aspettativa non retribuita o
comunque interrompere il rapporto di lavoro, dovranno presentare
idonea documentazione al riguardo.
5. I certificati di cui alle lettere a), b) e c) del terzo comma
possono, ai sensi dell'art. 2 della legge 4 gennaio 1968, n. 15,
essere sostituiti dall'autocertificazione.
6. L'assenza di precedenti penali e l'inesistenza di carichi
pendenti sono accertate d'ufficio presso gli uffici competenti, ai
sensi dell'art. 10 della legge 4 gennaio 1968, n. 15.
PRESIDENTE:
Se nessuno chiede la parola, pongo in
votazione l'articolo 7 emendato testé letto.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'articolo 8.
ART. 8
(Commissione per l’esame delle domande)
1. Le domande saranno esaminate da una apposita commissione
nominata dall'Assessore alla Pubblica Istruzione e composta da:
a) l'Assessore alla Pubblica Istruzione: Presidente;
b) due consiglieri regionali, di cui uno appartenente alla
minoranza: membri effettivi;
c) il funzionario di qualifica vice-dirigenziale assegnato al
competente servizio dei Servizi scolastici dell'Assessorato della
Pubblica istruzione o, in caso di sua assenza o impedimento, un
impiegato dello stesso servizio appartenente alla 3a fascia
funzionale: membro effettivo;
e) uno studente universitario: membro effettivo.
2. Le mansioni di segretario della Commissione saranno svolte da
un impiegato del servizio competente appartenente alla 3a fascia
funzionale.
PRESIDENTE:
Do lettura di un emendamento sostitutivo
dell'articolo 8, presentato dalla 5a Commissione ed accettato
dall'Assessore alla Pubblica Istruzione, Viérin.
EMENDAMENTO
L'Articolo 8 è così sostituito:
ART. 8
(Commissione per l'esame delle domande)
1. Le domande sono esaminate da un'apposita Commissione nominata
annualmente dall'Assessore alla Pubblica Istruzione e composta
da:
a) l'Assessore regionale alla Pubblica Istruzione che la
presiede;
b) due Consiglieri regionali, di cui uno appartenente alla
minoranza;
c) il funzionario di qualifica Vice-dirigenziale assegnato al
competente servizio dei Servizi Scolastici dell'Assessorato della
Pubblica Istruzione o, in caso di sua assenza o impedimento, un
dipendente dello stesso servizio appartenente alla 3a fascia
funzionale;
d) uno studente universitario.
2. Le mansioni di segretario della Commissione sono svolte da un
dipendente del servizio competente appartenente alla 3a fascia
funzionale.
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'articolo 9.
ART. 9
(Modalità di designazione dello studente universitario a far
parte della Commissione)
1. Lo studente universitario che, ai sensi della lettera d) del
primo comma dell'art.8, è chiamato a far parte della Commissione
per l’esame delle domande dovrà essere designato
dalle organizzazioni degli studenti universitari valdostani.
Qualora tali organizzazioni non operino in Valle d'Aosta, la
designazione dovrà essere effettuata dalle organizzazioni giovanili
dei partiti o movimenti politici operanti in Valle d'Aosta.
2. La designazione spetterà alle varie organizzazioni in base al
criterio della rotazione.
3. Il designato dovrà comunque risultare essere uno studente
regolarmente iscritto all'università.
PRESIDENTE:
Do lettura di un emendamento sostitutivo
dell'articolo 9 proposto dal Consigliere Gremmo.
EMENDAMENTO
L'articolo 9 è sostituito dal seguente:
"lo studente universitario verrà eletto dagli studenti
universitari residenti in Valle d'Aosta regolarmente iscritti ad
una facoltà universitaria.
Il seggio per tale elezione verrà istituito a cura
dell'Assessorato alla Pubblica Istruzione della Regione".
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti: 28
Votanti: 1
Favorevoli: 1
Astenuti: 27 (Agnesod, Aloisi, Andrione, Bajocco, Beneforti,
Bondaz, Chenuil, Lanièce, Lanivi, Lavoyer, Limonet, Louvin,
Mafrica, Marcoz, Martin, Mostacchi, Pascale, Perrin, Riccarand,
Ricco, Rusci, Stévenin, Tonino, Trione, Vallet, Viérin e Voyat)
Il Consiglio non approva
PRESIDENTE:
Do lettura di alcuni emendamenti all'articolo
9, proposti dalla 5a Commissione ed accettati dall'Assessore alla
Pubblica Istruzione, Viérin.
EMENDAMENTI
- primo comma: per due volte sostituire il verbo "dovrà" con il
verbo "deve";
- secondo comma: sostituire al verbo "spetterà" il verbo
"spetta";
- terzo comma: sostituire all'espressione "dovrà comunque
risultare essere" l'espressione "deve comunque essere".
PRESIDENTE:
Se nessuno chiede la parola, pongo in
votazione gli emendamenti testé letti.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'articolo 9 emendato.
ART. 9
(Modalità di designazione dello studente universitario a far
parte della Commissione)
1. Lo studente universitario che, ai sensi della lettera d) del
primo comma dell'art. 8, è chiamato a far parte della Commissione
per l'esame delle domande deve essere designato dalle
organizzazioni degli studenti universitari valdostani. Qualora tali
organizzazioni non operino in Valle d'Aosta, la designazione deve
essere effettuata dalle organizzazioni giovanili dei partiti o
movimenti politici operanti in Valle d'Aosta.
2. La designazione spetta alle varie organizzazioni in base al
criterio della rotazione.
3. Il designato deve comunque essere uno studente regolarmente
iscritto all'università.
PRESIDENTE:
Se nessuno chiede la parola, pongo in
votazione l'articolo 9 emendato testé letto.
ESITO DELLA VOTAZIONE
Presenti: 28
Votanti: 28
Favorevoli: 27
Contrari: 1
Il Consiglio approva
PRESIDENTE:
Do lettura dell'articolo 10.
ART. 10
(Graduatoria)
1. Verificato il possesso dei requisiti e presa visione del
certificato generale - negativo - del casellario giudiziario nonché
dei certificati attestanti l'inesistenza di carichi penali
pendenti, la commissione redigerà una graduatoria degli idonei,
secondo il merito scolastico.
PRESIDENTE:
Se nessuno chiede la parola, pongo in
votazione l'articolo 10 testé letto.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'articolo 11.
ART. 11
(Provvedimenti di competenza della Giunta regionale)
1. La Giunta regionale, sulla base della graduatoria e su
proposta dell’Assessore alla Pubblica Istruzione,
adotterà le deliberazioni di ammissibilità a finanziamento e per la
concessione delle garanzie fideiussorie, nei limiti degli appositi
stanziamenti di bilancio.
PRESIDENTE:
Do lettura di un emendamento all'articolo 11,
proposto dalla 5a Commissione ed accettato dall'Assessore alla
Pubblica Istruzione, Viérin.
EMENDAMENTO
- sostituire al verbo "adotterà" il verbo "adotta".
PRESIDENTE:
Se nessuno chiede la parola, pongo in
votazione l’emendamento testé letto.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'articolo 11 emendato.
ART. 11
(Provvedimenti di competenza della Giunta regionale)
1. La Giunta regionale, sulla base della graduatoria e su
proposta dell’Assessore alla Pubblica istruzione,
adotta le deliberazioni di ammissibilità a finanziamento e per la
concessione delle garanzie fideiussorie, nei limiti degli appositi
stanziamenti di bilancio.
PRESIDENTE:
Se nessuno chiede la parola, pongo in
votazione l'articolo 11 emendato, testé letto.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'articolo 12.
ART. 12
(Compiti dell'Assessorato della Pubblica Istruzione)
1. Sarà cura del competente servizio dell'Assessorato della
Pubblica istruzione inoltrare con tempestività gli atti e la
documentazione agli istituti di credito convenzionati per i
successivi adempimenti.
PRESIDENTE:
Se nessuno chiede la parola, pongo in
votazione l'articolo 12 testé letto.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'articolo 13.
ART.13.
(Compiti degli Istituti di credito convenzionati)
1. Gli Istituti di credito, sulla base delle convenzioni
stipulate con la Regione, provvederanno a richiedere eventuale
documentazione integrativa e, in relazione alle informazioni
bancarie acquisite, a deliberare la concessione, a loro
insindacabile giudizio, del prestito d'onore allo studente, dandone
comunicazione successiva alla Regione.
2. La concessione del prestito d’onore è
subordinata all'impegno formale da parte dello studente a
rimborsare il prestito nei termini stabiliti dalle apposite
Convenzioni tra la Regione Autonoma Valle d'Aosta e gli istituti di
credito.
PRESIDENTE:
Se nessuno chiede la parola, pongo in
votazione l'articolo 13 testé letto.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'articolo 14.
ART. 14
(Concorso della Regione negli interessi Decorrenza tasso di
interesse)
1. La Regione concorre al pagamento degli interessi sui prestiti
d'onore per la differenza tra il tasso applicato al prestito
secondo quanto stabilito dalla convenzione con gli istituti di
credito ed il tasso a carico dello studente, fissato al 3%. Alla
liquidazione del concorso regionale negli interessi si provvederà
mediante versamenti diretti, agli istituti convenzionati; su loro
richiesta.
2. Le modalità di pagamento degli interessi a carico dello
studente, a partire dalla data di concessione del finanziamento,
saranno definite nel contratto stipulato tra lo studente stesso e
l'istituto di credito.
PRESIDENTE:
Se nessuno chiede la parola, pongo in
votazione l'articolo 14 testé letto.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'articolo 15.
ART. 15
(Piano di ammortamento)
1. Decorsi tre anni dal conseguimento della laurea o del
diploma, oppure dalla data di risoluzione del contratto, lo
studente dovrà iniziare il rimborso del prestito d'onore
comprensivo degli interessi del 3% secondo modalità e tempi -
comunque non superiori a 12 mesi - predisposti dall'istituto
erogante
PRESIDENTE:
Do lettura di un emendamento all'articolo 15,
proposto dalla 5a Commissione ed accettato dall'Assessore alla
Pubblica Istruzione.
EMENDAMENTO
- le cifre "tre" e "12" sono sostituite rispettivamente dalle
cifre "due" e "24".
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'articolo 15 emendato.
ART. 15
(Piano di ammortamento)
1. Decorsi due anni dal conseguimento della laurea o del
diploma, oppure dalla data di risoluzione del contratto, lo
studente dovrà iniziare il rimborso del prestito d'onore
comprensivo degli interessi del 3% secondo modalità e tempi -
comunque non superiori a 24 mesi - predisposti dall'istituto
erogante.
PRESIDENTE:
Se nessuno chiede la parola, pongo in
votazione l'articolo emendato testé letto.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'articolo 16.
ART. 16
(Estinzione anticipata)
1. L'istituto di credito può consentire l'estinzione anticipate
della concessione secondo modalità concordate direttamente con lo
studente interessato.
PRESIDENTE:
Se nessuno chiede la parola, pongo in
votazione l'articolo 16 testé letto.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'articolo 17.
ART. 17
(Norma transitoria)
1. In deroga a quanto disposto dal primo comma dell'art. 7, il
termine per la presentazione delle domande relative all'anno
accademico 1989/90 è fissato al 30 aprile 1990.
PRESIDENTE:
Se nessuno chiede la parola, pongo in
votazione l'articolo 17 testé letto.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Il Consiglio è chiamato ora a pronunciarsi sul
complesso della legge.
ESITO DELLA VOTAZIONE
Presenti: 27
Votanti: 26
Favorevoli: 26
Astenuti: 1 (Gremmo)
Il Consiglio approva
