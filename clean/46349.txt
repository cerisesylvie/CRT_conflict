Classificazione
STATUTO
ZONA FRANCA



Oggetto del Consiglio n. 2806 del 11 ottobre 2023 - Resoconto
OGGETTO N. 2806/XVI - Interrogazione a risposta immediata:
"Conclusioni dello studio sulle possibili applicazioni dell'art. 14
dello Statuto speciale concernente la zona franca".
Bertin (Presidente) -
Alla presenza di 28 Consiglieri,
riprendiamo l'ordine del giorno interrotto questa mattina
affrontando il punto n. 8.01.
Per l'illustrazione del question time, il consigliere Aggravi ha
facoltà di intervenire.
Aggravi (RV) -
Sono due gli eventi che fanno nascere
questo
question time
: uno è la notizia appresa dai giornali
di questi giorni, in particolare lunedì, su delle considerazioni
che il presidente Testolin ha fatto ad un settimanale locale
riguardo la tematica dello studio che era stato commissionato, che
aveva preso il via nell'aprile scorso. Questo è il secondo fatto,
in realtà, che non è di attualità ma che è la nascita di questo
percorso, che nell'aprile scorso ha visto una mozione essere
approvata con una modifica di quella che era l'impegnativa iniziale
- ma poco c'era - di cui il sottoscritto era primo firmatario ed
era firmata dai componenti del gruppo della Lega Vallée d'Aoste e
possiamo dire anche, in senso lato, del nuovo Rassemblement.
Quella mozione aveva trovato da parte del Consiglio
une
entente
. Viste le notizie che sono apparse, volevamo chiedere e
sapere quando ed in che forme le conclusioni di questo studio
saranno rese disponibili al Consiglio regionale.
Presidente -
Risponde il Presidente della Regione.
Testolin (UV) -
Come diceva il consigliere Aggravi, nella
seduta del 6 aprile u.s. il Consiglio regionale ha approvato
all'unanimità la mozione n. 2290 con oggetto "Predisposizione di
uno schema di norma di attuazione dello Statuto speciale per
l'istituzione di zone franche urbane e di montagna all'interno del
territorio regionale".
L'atto consiliare impegnava il Governo regionale, entro sei
mesi, ad approfondire il quadro normativo in essere, anche al fine
di verificare la fattibilità della previsione di una norma di
attuazione che tenga conto delle esigenze territoriali, delle
opportunità di sviluppo e delle esperienze europee e, all'esito, a
relazionare presso la competente Commissione consiliare.
Su mio impulso, a seguito dell'approvazione di questa mozione,
si è costituito un gruppo di lavoro coordinato dal Segretario
generale della Regione che, in ragione della trasversalità della
materia, coinvolge la Presidenza della Regione con il Dipartimento
legislativo e aiuti di Stato e il Dipartimento bilancio, finanze e
patrimonio, l'Assessorato agli affari europei, innovazione, PNRR e
politiche nazionali per la montagna con il Dipartimento politiche
strutturali e affari europei, l'Assessorato allo sviluppo
economico, formazione, lavoro, trasporti e mobilità sostenibile con
il Dipartimento sviluppo economico ed energia, l'Assessorato al
turismo, sport e commercio con il Dipartimento turismo, sport e
commercio.
Il gruppo di lavoro da giugno a settembre si è riunito cinque
volte con l'obiettivo di fornire alla Presidenza della Regione e
agli Assessori interessati una relazione recante un approfondimento
del quadro normativo statale ed eurounitario in materia di zone
franche urbane e di montagna e sulla fattibilità di una norma di
attuazione dello Statuto speciale per l'istituzione delle stesse
all'interno del territorio regionale.
Le attività svolte, in coerenza con la mozione approvata, hanno
riguardato l'approfondimento del quadro normativo statale ed
eurounitario in materia di zone franche urbane e di montagna, la
ricognizione delle esigenze territoriali e delle opportunità di
sviluppo, la ricerca delle esperienze europee, l'analisi degli
impatti sul bilancio regionale (fiscalità e risorse in termini di
entrata e di spesa).
Resta da ultimare la valutazione sulle fattibilità della norma
di attuazione e, in caso positivo, la definizione di una bozza di
articolato.
La prossima riunione del gruppo è già stata convocata per
martedì 17 ottobre.
Entro la fine del mese di ottobre, dunque, il gruppo di lavoro
prevede di consegnare al sottoscritto una bozza della relazione per
un confronto e di completare l'attività nelle prime settimane di
novembre; dopodiché, ci potrà essere la condivisione del lavoro
svolto con la competente Commissione consiliare, così come previsto
dall'approvazione della mozione.
Io ringrazio per l'interrogazione in oggetto, che ci ha dato la
possibilità di fissare i termini per l'ultimazione di questo
percorso che, come si diceva, è stato condiviso e continua ad
esserlo.
Presidente -
Per la replica, la parola al consigliere
Aggravi.
Aggravi (RV) -
Ringrazio il Presidente per la
rappresentazione che, seppur sintetica visti i tempi, sarà
sicuramente più completa quando avremo la possibilità di vedere lo
studio. Tra l'altro, per quello che riguarda la tematica, il mio
gruppo vuole partecipare al dibattito che si sta formando e sta
prendendo corpo sulle zone franche. Questa mattina abbiamo
depositato una proposta di legge statale per iniziativa del
Consiglio regionale che sarà messa a disposizione delle competenti
Commissioni e spero che possa contribuire ad un grande dibattito di
una tematica che spesso viene citata, di cui tanti parlano ma che
poi, alla fine, ha difficoltà a prendere corpo perché sono
tematiche estremamente complesse e che soprattutto non sono
gratuite.
