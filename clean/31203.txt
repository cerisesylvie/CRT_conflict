Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.



Oggetto del Consiglio n. 398 del 25 febbraio 2009 - Resoconto
OGGETTO N. 398/XIII - Interpellanza: "Motivi che hanno
impedito la messa in funzione di un apparecchio
fototerapico".
Interpellanza
Ricordato che nei primi giorni del mese di marzo dell'anno
scorso è stato presentato dall'Azienda USL della Valle d'Aosta un
nuovo apparecchio fototerapico a raggi ultravioletti;
Evidenziato che tale apparecchio, all'avanguardia per la cura
delle malattie della pelle, era stato definito durante la
conferenza stampa di presentazione "una vera scommessa finalizzata
ad aumentare le qualità del servizio sanitario valdostana";
A conoscenza che per il momento l'attesa di molti cittadini
affetti da psoriasi o da vitiligine o da linfomi cutanei è andata
delusa;
i sottoscritti Consiglieri regionali
Interpellano
l'Assessore competente per conoscere i motivi che hanno
impedito fino ad oggi la messa in funzione dell'apparecchio
fototerapico.
F.to: Rigo - Donzel
Président
- La parole au Conseiller Rigo.
Rigo (PD)
- Grazie, Presidente. Per dare a tutti
l'opportunità di capire meglio l'argomento trattato in questa
interpellanza, due parole come premessa o, per meglio dire, come
memoria della vicenda. Tutto ebbe inizio nel mese di marzo
dell'anno scorso con la presentazione alla stampa di un nuovo
macchinario per la cura di alcune malattie della pelle: la
psoriasi, la vitiligine e i linfomi cutanei. Un nuovo apparecchio -
costato circa 30mila euro e acquistato dall'USL della Valle d'Aosta
con il contributo del Lions Club Cervino - da cui partono raggi UVB
a banda stretta, che hanno la proprietà di creare un vero e proprio
bagno di sole. La fototerapia è quindi un trattamento che si basa
sulla reazione della pelle alla stimolazione di raggi
ultravioletti, così come avviene normalmente in seguito
all'esposizione dei raggi del sole. I vantaggi di questa terapia
includono tempi di trattamento più brevi, non si prendono farmaci
per bocca, si evidenzia meno il contrasto con la pelle normale
perché abbronzano poco. Con la trasmissione di questi raggi e la
somministrazione di farmaci fotosensibilizzanti sarà possibile
cancellare o ridurre l'incidenza della psoriasi. L'irraggiamento
solare, sufficiente per la vitiligine, vale anche per i linfomi
cutanei purché siano scoperti nella fase iniziale. Così aveva
spiegato allora il Responsabile della struttura complessa di
dermatologia, soddisfatti sia il Direttore generale di allora, sia
l'allora Assessore regionale alla sanità per la nuova opportunità
offerta ai cittadini valdostani, che dissero, sempre in quella
conferenza stampa, non essere così scontata nelle altre regioni
italiane. È evidente che la notizia era stata accolta con fiducia
dalle persone affette da questa malattia della pelle: circa 2.000
le donne e gli uomini che devono convivere con la psoriasi, circa
un migliaio le persone che hanno parti del corpo coperte dalla
vitiligine, quelle macchie bianche dai contorni asimmetrici, ma
credo ancor di più, un centinaio, quelle che soggette a linfomi
cutanei avevano letto i giornali con speranza e sollievo. Dopo
poche settimane dalla conferenza stampa gli uffici dell'USL hanno
prima suddiviso in gruppi le categorie interessate, successivamente
hanno eseguito le necessarie visite preliminari, ma passati i
giorni le persone coinvolte non hanno più avuto notizie. Qualcuno
ha telefonato e la risposta è stata evasiva (per non dire
altro).
Personalmente fino a poco tempo fa non conoscevo neanche
l'esistenza di questo macchinario, ma sono stato avvicinato da
potenziali pazienti che, non avendo avuto più notizie, erano
interessati a conoscere gli sviluppi di una vicenda che aveva dato
loro una piccola speranza. Ecco quindi spiegato il motivo
dell'interpellanza: far sapere ai cittadini per interposta persona,
attraverso lei direttamente, cosa è successo, quali motivi hanno
finora impedito una messa in funzione dell'apparecchiatura. È
evidente che ci sono stati dei problemi e la non operatività della
macchina non è dovuta senz'altro ad una precisa volontà
dell'azienda o dell'Assessorato, una domanda però è d'obbligo: è
giusto, è possibile che, una volta acquistata una nuova
apparecchiatura, non si sappia come renderla operativa? Com'è
possibile che si verifichino questi incidenti di percorso, che non
è il primo che è avvenuto all'interno dell'Ospedale regionale?
Quali sono le responsabilità?
Président
- La parole à l'Assesseur à la santé, au
bien-être et aux politiques sociales, Lanièce Albert.
Lanièce A.
- Merci, M. le Président. En effet, il s'agit
d'un argument très particulier, et très important, qui va concerner
un nombre important de la population dans le domaine de la
dermatologie. En particulier je tiens à préciser que l'Agence USL
de la Vallée d'Aoste a acheté les équipements pour le traitement de
la peau par photothérapie destinés à la structure de dermatologie:
la photothérapie dynamique, qui est spécialisée pour le traitement
du cancer de la peau et la photothérapie aux rayons ultraviolets A
et B, celui-ci particulièrement recommandé pour le traitement du
psoriasis et une vaste gamme d'affections cutanées. Alors que la
photothérapie dynamique fonctionne régulièrement, pour le démarrage
pour la photothérapie aux rayons ultraviolets A et B, il est
nécessaire mettre aux normes les locaux où se trouve l'équipement,
afin de garantir la totale sécurité des opérateurs. A ce propos le
Service d'ingénierie clinique a fourni les évaluations, et le
projet exécutif pour la mise aux normes des locaux est en train de
démarrer, on est en train de commencer les travaux. En même temps
on est en train d'organiser la formation du personnel infirmier
qualifié pour la mise en route du traitement de la photothérapie,
en réservant à ce service un certain nombre constant d'infirmiers
en raison du fait que le cycle moyen du traitement se déroule en 90
jours.
Pour compléter les données sur ce service, pour ce qui concerne
les tarifs de présentation, la situation est la suivante: la
photothérapie dynamique coûte 22,70 €, même traitement d'une visite
médicale; la photothérapie aux rayons ultraviolets A et B 15,20 €
pour les 6 séances et l'ablation des néoplasmes de la peau
seulement par cryothérapie 29 €.
Président
- La parole au Conseiller Rigo.
Rigo (PD)
- Ringrazio l'Assessore per le informazioni.
Occorre quindi mettere a norma dei locali, ma, per fortuna, i
progetti esecutivi sono già realizzati e fra poco partiranno i
lavori, così come le infermiere addette a questo servizio saranno
formate; quindi credo che entro pochi mesi possa entrare in
funzione questa parte della fototerapia. Questa informazione,
secondo me, doveva essere data a quelle persone che erano state
avvicinate circa un anno fa, proprio perché credo fosse necessario
e anche cortese nei loro confronti. Possiamo quindi essere
soddisfatti che questa apparecchiatura verrà messa in funzione
quanto prima.
Voglio pormi però una domanda: in una difficile situazione come
quella che è molte volte descritta in questo Consiglio regionale,
una situazione che vede anche una sfiducia dei cittadini nei
confronti delle istituzioni e della pubblica amministrazione in
generale, dobbiamo fare tutto il possibile affinché questi fatti
anche piccoli non si verifichino. L'attenzione e la cura dei
dirigenti (non dell'Assessore) deve essere massima, così come
quella di chi ha il compito di controllarne l'operato: abbiamo
bisogno di dare certezze ai cittadini, in particolare nei campi
difficili come quelli della giustizia, della scuola, della sanità.
Non possiamo pensare un anno dopo di mettere a norma dei locali, un
atto non successivo, ma contemporaneo nel momento dell'acquisto
della apparecchiatura; come altre cose che vengono acquistate dalla
pubblica amministrazione, devono essere messe in funzione
subito.
