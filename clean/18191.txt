Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 1284 del 19 aprile 2000 - Resoconto
OGGETTO N. 1284/XI Concessione di un contributo alla Banda
musicale "La Lira" di Issime per l'acquisto di divise per i nuovi
componenti ed il completamento di quelle in uso, ai sensi della
legge regionale 20 agosto 1993, n. 69. Impegno di spesa.
Deliberazione Il Consiglio
Premesso che la legge regionale 20 agosto 1993, n. 69 disciplina
la concessione di contributi a favore di associazioni ed enti
pubblici e privati per attività ed iniziative a carattere
culturale, scientifico ed artistico, ed in particolare
l’articolo 6 regolamenta
l’assegnazione di contributi alle bande
musicali;
Preso atto che il signor Gianpaolo Minelli, presidente della
Banda Musicale "La Lira" di Issime, ha presentato, con lettera
pervenuta in data 3 marzo 2000, una richiesta tendente ad ottenere
un contributo a copertura delle spese sostenute per
l’acquisto di divise per i nuovi componenti ed il
completamento di quelle in uso;
Appurato che il gruppo ha sostenuto una spesa complessiva di
Lire 7.989.000 così ripartita:
- n. 55 impermeabili (completamento divise) Lire 6.261.000;
- n. 10 cappelli feltro e piume (nuovi componenti) Lire
1.728.000;
Atteso che il Servizio Attività Culturali
dell’Assessorato dell’Istruzione e
della Cultura ha provveduto all’istruttoria ed alla
valutazione della domanda ritenendola ammissibile a contributo, ai
sensi dell’articolo 3 comma 3 e
dell’articolo 8 comma 1 della legge regionale 20
agosto 1993, n. 69;
Considerato che il 70 per cento della spesa ritenuta ammissibile
ammonta a Lire 5.592.300, ai sensi dell’articolo 6
comma 1 della legge regionale n. 69/1993;
Visto l’obiettivo gestionale 120102 - gestione
dei finanziamenti a enti e privati per
l’organizzazione di iniziative culturali e
scientifiche;
Richiamata la deliberazione della Giunta regionale n. 25 in data
13 gennaio 2000 concernente l’approvazione del
bilancio di gestione per l’anno 2000 e per il
triennio 2000/2002, con attribuzione alle strutture dirigenziali di
quote di bilancio e degli obiettivi gestionali correlati e di
disposizioni applicative;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto a controllo;
Visto l’articolo 8, comma 2 della legge regionale
n. 69/1993 e l’articolo 3, comma 1, lettera m) della
legge regionale 7 dicembre 1979, n. 66, in ordine alla competenza
del Consiglio regionale;
Visto il parere favorevole rilasciato dal Capo Servizio Attività
Culturali dell’Assessorato
dell’Istruzione e della Cultura, ai sensi del
combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, in ordine
alla legittimità della presente deliberazione;
Delibera
1) di approvare la concessione alla Banda Musicale "La Lira" di
Issime (C.F. 90000410077) di un contributo di Lire 5.592.300
(cinquemilionicinquecentonovantaduemilatrecento) per
l’acquisto di divise per i nuovi componenti ed il
completamento di quelle in uso ai sensi
dell’articolo 6 comma 1 della legge regionale 20
agosto 1993, n. 69;
2) di approvare ed impegnare la spesa di Lire 5.592.300
(cinquemilionicinquecentonovantaduemilatrecento) con imputazione al
capitolo 57260 del bilancio della Regione per l’anno
2000 ("Contributi ad enti e ad associazioni culturali ed educativi
per manifestazioni ed iniziative culturali e scientifiche")
richiesta n. 1409, che presenta la necessaria disponibilità di
fondi;
3) di provvedere alla liquidazione della spesa ai sensi
dell’articolo 58 della legge regionale 27 dicembre
1989, n. 90 e successive modificazioni;
4) di dare atto che il contributo in questione non è soggetto
alla ritenuta d’acconto del 4 per cento prevista dal
D.P.R. n. 600 del 29 settembre 1973.
Presidente
Dichiaro aperta la discussione generale. Se
nessuno chiede la parola, dichiaro chiusa la discussione
generale.
Pongo in votazione la delibera:
Consiglieri presenti: 28
Votanti e favorevoli: 25
Astenuti: 3 (Curtaz, Squarzino Secondina, Tibaldi)
Il Consiglio approva.
