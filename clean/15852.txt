Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 2168 del 2 ottobre 1996 - Resoconto
SEDUTA ANTIMERIDIANA DEL 2 OTTOBRE 1996
OGGETTO N. 2168/X Sostituzione di un rappresentante della
regione in seno al consiglio di amministrazione della Società
Italiana per Azioni per il Traforo del Monte Bianco.
Presidente Ha chiesto la parola il Consigliere Perron.
Perron (UV) Avant d'aborder la discussion de ce thème, je prie
le Président du Conseil de m'accorder une suspension des travaux
d'une dizaine de minutes.
Presidente C'è una proposta di sospensione, il Consiglio è
sospeso per dieci minuti.
Si dà atto che la seduta è sospesa dalle ore 12,08 alle ore
12,25.
Presidente Riprendono i lavori.
Ha chiesto la parola il Consigliere Perron.
Perron (UV) Il s'agit de substituer M. Noussan Emilio, je
propose M. Montrosset Dario.
Presidente Ha chiesto la parola il Consigliere Florio.
Florio (VA) Propongo il sig. Berno Manlio.
Presidente Si passa alla votazione:
- Consiglieri presenti: 30
- Consiglieri votanti: 29
- Astenuti: (Chiarello)
- Schede nulle: 3
- Schede valide: 26
- Schede bianche: 2
Hanno riportato voti:
- Montrosset Dario: 8
- Berno Manlio: 6
Presidente In base all'esito della votazione risulta nominato
quale rappresentante della Regione in seno al Consiglio di
amministrazione della Società Italiana per Azioni per il Traforo
del Monte Bianco, per la durata del mandato in corso che scadrà il
31 dicembre 1998, in sostituzione del Signor Noussan Emilio, il
Signor Montrosset Dario (residente in Jovençan, Fraz. Jobel,
2).
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 30 dicembre 1971, n. 25 è stata
autorizzata la sottoscrizione di capitale azionario a favore di
Società Italiane per Trafori Stradali Alpini e di Società
Autostradali;
- l'articolo 10 dello Statuto della Società Italiana per Azioni
per il Traforo del Monte Bianco stabilisce che due componenti del
Consiglio di amministrazione sono nominati dalla Regione;
- la legge regionale 24 agosto 1992, n. 49, stabilisce che i
rappresentanti della Regione nominati nel Consiglio di
amministrazione della Società Italiana per il Traforo del Monte
Bianco devono avere almeno uno dei seguenti requisiti:
a) diploma di laurea;
b) almeno tre anni di esperienza di amministrazione di una
società per azioni;
- con provvedimento n. 1814/X in data 14 febbraio 1996, il
Consiglio regionale ha nominato, ai sensi dell'articolo 2458 del
Codice Civile, quali rappresentanti della Regione in seno al
Consiglio di amministrazione della Società Italiana per Azioni per
il Traforo del Monte Bianco, per il triennio 1996/1998, i Signori
Noussan Emilio e Giorgio Pietro;
Considerato che il Signor Noussan Emilio è deceduto il 17 luglio
1996;
Vista la determinazione della Commissione per le nomine che, a
seguito della pubblicazione nel Bollettino ufficiale della Regione
n. 36 dell'8 agosto 1995 dell'elenco delle nomine in scadenza nel
secondo semestre dell'anno 1995, nella riunione del 27 dicembre
1995, si è espressa sulle seguenti candidature:
1) Benzo Claudio, 2) Benzo René, 3) Berno Manlio, 4) Billo
Maurizio, 5) Bortolazzi Luca, 6) Bosonin Renzo, 7) Carmassi Franco,
8) Chuc Remo, 9) Cocchetti Gloria, 10) Colombati Ludovico, 11)
Coslovich Roberto, 12) Dalle Giorgio, 13) Davite Domenico, 14)
Distasi Carlo Nicola, 15) Dosio Guido, 16) Ferretti Corrado, 17)
Frand Genisot Gianni, 18) Garbi Adolfo, 19) Genestrone Pierantonio,
20) Guarienti Di Brenzone Virando Agostino, 21) Guidetti Ezio, 22)
Janin Rivolin Yoccoz Annalisa, 23) Lanese Flavio, 24) Laurencent
Silvio, 25) Luberto Salvatore, 26) Mannini Ferruccio, 27)
Marchesini Stefano, 28) Marguerettaz Aurelio, 29) Marquis
Pierluigi, 30) Montrosset Dario, 31) Moret Riccardo, 32) Muraro
Mirko, 33) Patacchini Renato, 34) Radin Piero, 35) Ricci Emilio,
36) Saivetto Marco, 37) Scaletta Gasparino, 38) Siddi Nicola, 39)
Statti Maurizio, 40) Teppex Flavio, 41) Torrione Gianni, 42) Vecchi
Andrea, 43) Verney Paolo.
Ritenuto necessario provvedere alla sostituzione del Signor
Noussan Emilio in seno al Consiglio di amministrazione della
Società Italiana per Azioni per il Traforo del Monte Bianco con un
altro rappresentante;
Visto il parere favorevole di legittimità rilasciato dal
Dirigente del Servizio Affari Generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1- lett. e) e 59 - comma 2 - della legge
regionale n. 45/1995, sulla presente deliberazione;
Richiamate le leggi regionali 30 dicembre 1971 n. 25, 27 marzo
1991, n.12 e 24 agosto 1992, n. 49;
Delibera
1) di nominare, ai sensi dell'articolo 2458 del Codice Civile,
quale rappresentante della Regione in seno al Consiglio di
amministrazione della Società Italiana per Azioni per il Traforo
del Monte Bianco, per la durata del mandato in corso che scadrà il
31 dicembre 1998, in sostituzione del Signor Noussan Emilio, il
Signor Montrosset Dario (residente in Jovençan, Fraz. Jobel,
2);
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
Decreto legislativo 22 aprile 1994, n. 320, e di darne
esecuzione.
