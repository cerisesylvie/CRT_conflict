Classificazione
CAVE, MINIERE E TORBIERE


Resoconto integrale del dibattito dell'aula
Oggetto del Consiglio n. 1831 del 28 febbraio 1996 - Resoconto
SEDUTA ANTIMERIDIANA DEL 28 FEBBRAIO 1996
OGGETTO N. 1831/X Determinazioni concernenti un'attività
estrattiva in località Pian Fey del Comune di Donnas.
(Interrogazione)
Interrogazione Vista la grossa discussione che si è avuta negli
ultimi tempi rispetto ad una cava in località pian Fey nel Comune
di Donnas;
Venuto a conoscenza di vari pareri negati espressi da enti
chiamati in causa;
il sottoscritto Consigliere regionale
Interroga
gli Assessori competenti per sapere:
1) quali sono le decisioni prese in merito;
2) se tali decisioni possano considerarsi definitive.
F.to: Chiarello
Presidente Ha chiesto la parola l'Assessore ai lavori pubblici,
Lavoyer.
Lavoyer (ADP-PRI-Ind) Rispondendo a questa interrogazione, quali
sono le decisioni prese in merito, intanto la Giunta deve ancora
deliberare in merito... però, in base all'istruttoria delle varie
commissioni, il parere della Giunta sarà un parere negativo.
Presidente Ha chiesto la parola il Consigliere Chiarello.
Chiarello (RC) Ringrazio l'Assessore, anzi sono contento perché
quello che chiedono gli abitanti di questa zona è proprio che il
parere sia negativo, ma non per dei motivi campati in aria. Giusto
ieri sera ne ho trovati un paio e mi facevano rilevare che la
strada di accesso a questa cava è una strada molto utilizzata dai
contadini con piccoli trattori e che per portare via il materiale
di queste cave si utilizzano camion a dir poco grossi; pertanto
sarebbe impossibile la convivenza sulla strada di accesso fra
abitanti e estrattori. Quindi la volontà della gente che abita in
quella zona è quella che questa cava "non s'ha da fare".
