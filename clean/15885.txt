Classificazione
ENTI LOCALI
Comuni


Resoconto integrale del dibattito dell'aula
Oggetto del Consiglio n. 2202 del 23 ottobre 1996 - Resoconto
SEDUTA ANTIMERIDIANA DEL 24 OTTOBRE 1996
OGGETTO N. 2202/X Concessione di un contributo di lire
54.215.000 all'Amministrazione comunale di Allein, per
l'acquisizione di immobili da destinare alla realizzazione di
un'area verde attrezzata, ai sensi della legge regionale 27 giugno
1986, n. 27. Approvazione, impegno e liquidazione di spesa.
Deliberazione Il Consiglio
Premesso che la legge regionale 27 giugno 1986, n. 27 ha
previsto l'intervento finanziario da parte della Regione, nella
misura massima del 90 percento della spesa complessiva, a favore
dei comuni per la creazione di un patrimonio immobiliare
comunale;
Considerato che la legge finanziaria per l'anno 1996 e per il
triennio 1996-1998 (legge regionale 19 gennaio 1996 n. 1),
all'articolo 10, 2 comma, ha rideterminato la suddetta percentuale
massima, riducendola al 70 percento;
Atteso che l'Amministrazione comunale di Allein ha presentato
richiesta per accedere ai relativi finanziamenti per l'acquisto di
immobili, siti in località Capoluogo, di proprietà dell'Istituto
Diocesano Sostentamento Clero di Aosta, contraddistinti al Catasto
Terreni del Comune censuario di Allein al Fg. XIV, mappale 421, da
destinare alla realizzazione di un'area verde attrezzata;
Considerato che l'acquisto in questione comporta una spesa
complessiva di lire 77.450.000;
Visti i pareri degli assessorati regionali dell'Agricoltura,
Forestazione, Risorse Naturali e del Turismo, Sport, Beni
Culturali;
Dato atto che l'acquisizione dell'immobile è inserita nella
relazione previsionale e programmatica del Comune;
Visto il parere favorevole di legittimità rilasciato dal Capo di
Gabinetto, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla deliberazione da sottoporre in
Consiglio;
Delibera
1) di approvare la concessione di un contributo di lire
54.215.000= (cinquantaquattromilioniduecentoquindicimila), pari al
70 percento della spesa complessiva, a favore dell'Amministrazione
comunale di Allein per l'acquisto di immobili, siti in località
Capoluogo, di proprietà dell'Istituto Diocesano Sostentamento Clero
di Aosta, contraddistinti al Catasto Terreni del Comune censuario
di Allein al Fg. XIV, mappale 421, da destinare alla realizzazione
di un'area verde attrezzata, ai sensi della legge regionale 27
giugno 1986, n. 27;
2) di approvare ed impegnare la spesa di lire 54.215.000=
(cinquantaquattromilioniduecentoquindicimila) da imputare al
capitolo 20620 del bilancio di previsione della Regione per l'anno
1996, dettaglio 72, ("Contributi ai comuni per la costituzione di
un patrimonio comunale immobiliare") che presenta la necessaria
disponibilità;
3) di disporre che la somma venga liquidata ai sensi
dell'articolo 58 della legge regionale 27 dicembre 1989, n. 90, a
cura della Presidenza della Giunta regionale alla stipulazione di
regolare atto notarile di compravendita, nel rispetto delle
condizioni generali di acquisto risultanti dalla domanda di
contributo;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Qualcuno chiede la parola? Si può passare alla
votazione? I consiglieri sono invitati a votare:
Presenti, votanti e favorevoli: 23
Il Consiglio approva all'unanimità
