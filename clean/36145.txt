Classificazione
TURISMO E INDUSTRIA ALBERGHIERA
Ricettività turistica



Oggetto del Consiglio n. 409 del 12 febbraio 2014 - Resoconto
OGGETTO N. 409/XIV - Interrogazione: "Situazione operativa
del servizio di prenotazione on line denominato Valle d'Aosta
Booking".
Presidente -
Ha chiesto la parola l'Assessore
Marguerettaz, ne ha la facoltà.
Marguerettaz (UV)
- Sì, grazie Presidente.
Rispetto alla prima domanda dell'interrogazione dei colleghi:
"quante prenotazioni sono andate a buon fine, nell'anno 2013,
presso le strutture ricettive valdostane, per il tramite del
portale Valle d'Aosta Booking"
, il fatturato complessivo
generato presso le strutture ricettive valdostane è di 1.039.000
euro, con la crescita rispetto al 2012 di oltre il 41 percento, poi
le ho preparato un prospetto, che le consegnerò sui fatturati del
2013 e 2012, mese per mese e canale per canale. Nel complesso per
l'anno 2013 sono state effettuate 3.138 prenotazioni presso
strutture ricettive valdostane, di cui 1.774 provenienti da utenti
italiani e 1.364 da utenti stranieri. Il numero complessivo delle
notti prenotate nel 2013 presso strutture ricettive valdostane per
il tramite del Valle d'Aosta Booking è di 8.124 notti, di cui 4.440
di italiani, ovvero una media di 2,6 notti a prenotazione. Il
numero totale di adulti prenotati nel 2013 è stato di 6.222 e 553
bambini.
Seconda domanda:
"qual è l'orario di servizio del call
center, contraddistinto dal numero 0165 33352"
, l'orario di
risposta al numero telefonico del call center VDA Booking è dalle
9,00 alle 19,00, tutti i giorni, 7 su 7, 365 giorni all'anno. La
risposta e l'orario esteso sono garantiti dalla rete degli uffici
del turismo del territorio, quando il call center centrale è
chiuso, in linea dedicata, viene automaticamente girata sugli
uffici del turismo territoriali, ma con una linea appunto dedicata
per cui gli operatori degli Office rispondono come se fossero il
call center del VDA Booking. L'orario di risposta è quindi
corrispondente all'orario di massima apertura dell'Ufficio del
turismo di Aosta Porta Pretoria, che è aperto fino alle 19,00 e che
risulta quello con l'orario di apertura più ampio. Durante l'orario
di apertura ogni
Office
può gestire la richiesta telefonica
VDA Booking, poiché il sistema fa suonare contemporaneamente tutti
i telefoni dedicati al VDA Booking in tutti gli
Office
e si
interrompe non appena un operatore da un ufficio solleva il
ricevitore e risponde alla chiamata. Grazie alla rete degli
Office
, quindi, VDA Booking gode di un call center diffuso e
una risposta tutti i giorni della settimana.
Terza domanda:
"se si ritiene, alla luce della gestione
effettuata finora del portale, che siano state rispettate le
prescrizioni della delibera della Giunta per l'istituzione del
servizio"
, il sistema Valle d'Aosta Booking è gestito da un
comitato di pilotaggio composto da
Office
, che ne gestisce
operativamente il funzionamento, l'Assessorato regionale del
turismo e l'ADAVA. La gestione del sistema è pertanto sempre in
linea con le direttive regionali per l'
Office régional du
tourisme
, con quanto stabilito nelle varie risoluzioni del
comitato di pilotaggio.
Quarta domanda:
"quante unità di personale lavorano per la
gestione del sistema..."
, il VDA Booking, progetto nato nel
2011, prevede un'unità di personale dell'
Office régional du
tourisme
, dedicata, call center e attività di gestione presso
la sede centrale dell'Office e un'unità di personale di ADAVA in
convenzione. I costi pertanto sono di un'unità categoria C2 dal
gennaio 2013 part-time all'89 percento, 32 ore alla settimana,
costo complessivo, compresi oneri e costi accessori, a carico
dell'ente 33.600 circa e la convenzione con l'ADAVA prevede un
costo annuale per l'
Office du tourisme
dal 2013 di euro
12.200. Le lascio poi le copie.
Presidente
- Per la replica, il Consigliere Ferrero ha
chiesto la parola, prego ne ha la facoltà.
Ferrero (M5S)
- Grazie Presidente.
Abbiamo affrontato quest'argomento perché, come al solito, come
succede ormai da molti Consigli, la realtà che ci viene propinata
con le risposte alle interrogazioni ed interpellanze, da parte
della Giunta regionale, è una realtà che a noi appare diversa da
quella che poi è la realtà effettiva. Io mi sono preso la briga di
tentare di effettuare una prenotazione a questo portale. Io so che
per alcuni componenti della Giunta, alcuni componenti della
maggioranza, quando si parla di internet, si parla ancora di una
bestia nera e quindi non si riesce bene a capire di che cosa si
tratta, però, quando tu fai un portale, vuol dire che tu dai la
possibilità alle persone di utilizzare la rete piuttosto che
utilizzare i sistemi tradizionali di prenotazione. Allora cosa
succede? Io mi immedesimo nel turista milanese che arriva a casa
alle 18.30-19,00 e prova ad andare sul portale valdostano,
identifica una struttura, ho preso una struttura di La Thuile, un 2
stelle, per effettuare una prenotazione per il 12 e 13 marzo. Vedo
che c'è la disponibilità, clicco e mi manda ad una pagina che mi
rimanda ad un numero telefonico. Il numero telefonico è quel numero
telefonico del call center, telefono al call center, ovviamente il
call center è chiuso e l'orario è dalle 9,00 alle 18,00, non dalle
9,00 alle 19,00 come mi ha detto lei, io ho la telefonata
registrata dal call center: 9,00-18,00. Si fa quindi un orario, che
è un orario che è difficilmente usufruibile per chi vuole fare una
prenotazione, quindi qui non si capisce lo strumento del portale
come si integra col resto delle prenotazioni.
Cosa succede allora? Succede semplicemente una cosa: che devo
prenotare per il 12 e il 13 e allora faccio un salto su
booking.com, dove avete speso anche 25 mila euro per fare la
pubblicità del portale VDA Booking, e nel giro di un minuto riesco
a prenotare senza neanche dover presentare, diciamo, garanzie per
quanto riguarda la penale ed ecco che è un'occasione persa per il
portale della Valle d'Aosta. Allora io, veramente, mi chiedo: ma
quali sono i geni che hanno concepito questo portale, che ti fa
andare su internet per farti ritornare sul telefono. Io capisco che
all'INVA avete messo il Signor Piercarlo Rusci che non è neanche in
grado, diciamo, di utilizzare un computer e quindi...questo è
nell'ottica proprio di capire le professionalità, le competenze che
vengono messe in campo quando si fanno delle scelte, perché qui poi
ci sono centinaia di migliaia di euro per creare un portale che
dopo ti dice: "telefona", ma io devo poter fare la mia prenotazione
dall'inizio alla fine sulla rete se veramente voglio essere
innovativo e non trovarmi in una cosa che mi rimanda ad un numero
telefonico, perché sennò torniamo indietro e facciamo anche una
brutta figura come Regione Valle d'Aosta, perché non completiamo la
prenotazione su internet come vogliono fare normalmente, come vuole
fare normalmente la clientela che adesso viaggia, che è una
clientela medio-alta e che utilizza internet, probabilmente voi
siete abituati ad andare puntualmente all'agenzia di viaggi e a
comperare il pacchetto, però dovete rendervi conto che la realtà è
cambiata e che, se si vuole andare incontro alle nuove esigenze che
sono quelle della rete, non si può andare incontro con degli
strumenti spuntati come quelli che avete messo in campo.
Presidente
- Punto 5. Possiamo fare il punto 5 con il
punto 20, considerato lo stesso oggetto? No? Due cose diverse? Va
bene. Punto 5.
