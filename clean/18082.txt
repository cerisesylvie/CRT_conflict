Classificazione
LAVORO


Resoconto integrale del dibattito dell'aula
Oggetto del Consiglio n. 1175 del 15 marzo 2000 - Resoconto
OGGETTO N. 1175/XI Notizie in merito alla situazione
occupazionale presso l'ipermercato "Il Continente" di Pollein.
(Interrogazione)
Interrogazione A conoscenza di quanto dichiarato dalle
autorità competenti in occasione dell’inaugurazione
e dell’apertura dell’Ipermercato "Il
Continente" di Pollein;
Preso atto del malcontento oggi esistente fra i lavoratori per
l’insicurezza del posto di lavoro, a seguito anche
dei licenziamenti avvenuti;
Visti gli impegni presi agli effetti occupazionali e del
contenimento del costo della vita della nostra Regione;
i sottoscritti Consiglieri regionali
Interrogano
la Giunta regionale e l’Assessore competente per
conoscere:
1) quali sono i livelli occupazionali presso
l’ipermercato "Il Continente" di Pollein;
2) quanti sono i lavoratori che sono stati licenziati e quali
prospettive sussistano per una loro ripresa
nell’attività lavorativa.
F.to: Beneforti - Curtaz
Président
La parole à l'Assesseur au tourisme, aux sports,
au commerce et aux transports, Lavoyer.
Lavoyer (FA)
L'organico attuale dell'ipermercato "Il
Continente" è di 197 dipendenti, così come previsto e dichiarato
all'inizio degli impegni assunti con la convenzione. Oltre a questi
197 dipendenti, vi sono 9 unità esterne, 1 direttore, 2 contabili e
6 allievi caporeparto. Dei 200 dipendenti circa, 35 provengono da
altri punti vendita, 40 sono ex dipendenti Mega, i restanti 125
sono nuovi assunti.
Le 73 persone assunte a tempo determinato, che poi sono state
oggetto di interruzione del contratto, hanno semplicemente ultimato
il loro contratto fra gennaio e febbraio, che era il loro periodo
di lavoro previsto, pertanto non si può assolutamente su queste 73
unità parlare di licenziamenti. Comunque i dati fermi sono quelli
che ho citato prima.
Alcuni di loro, che sono 20, sono poi stati assunti con
contratto a tempo indeterminato per sostituire i dipendenti
dimissionari o coloro che non hanno superato il periodo di
prova.
Sulla base dei dati enunciati in premessa, si confermano gli
impegni a suo tempo assunti per quanto attiene i livelli
occupazionali come da convenzione.
Président
La parole au Conseiller Beneforti.
Beneforti (PVA-cU)
Prendo atto della risposta che ha dato
l'Assessore.
Avevamo presentato questa interrogazione dopo le polemiche, che
abbiamo seguito anche sugli organi di informazione fra "Il
Continente" e altre associazioni dei commercianti, in merito ad una
forte riduzione di personale per il verificarsi di una riduzione di
vendite da parte dell'ipermercato in oggetto.
Quando si tratta di posti di lavoro, noi abbiamo sempre una
preoccupazione, e la preoccupazione c'è stata proprio per quei 50
che sono stati lasciati a casa, anche se a termine del contratto di
lavoro. Certamente se le vendite fossero stato superiori, questi 50
lavoratori sarebbero rimasti al loro posto.
Pertanto quello che le chiedo, Assessore, è di seguire da vicino
la situazione, perché agli effetti occupazionali bisogna tener
presente che anche in Valle d'Aosta c'è necessità di dare
occupazione, in particolare ai giovani.
