Classificazione
CONSIGLIO REGIONALE
Attività consiliare d'aula



Oggetto del Consiglio n. 317 del 15 gennaio 2009 - Resoconto
OGGETTO N. 317/XIII - Rinvio della proposta di legge statale:
"Modificazioni alla legge 24 gennaio 1979, n. 18 (Elezione dei
membri del Parlamento europeo spettanti all'Italia)".
Président
- Face à cette proposition de loi on se trouve
dans la même condition qu'avant. Donc je ne voudrais pas entamer à
nouveau une discussion mais, puisqu'il y a deux rapporteurs, je
souhaiterais donner la parole aux rapporteurs pour leur
proposition.
Il s'agit de faire le choix de discuter la proposition de loi ou
bien de la renvoyer à la Commission.
La parole au Conseiller Louvin.
Louvin (VdAV-R)
- Presidente, su questo sappiamo che ci
saranno valutazioni un po' distinte.
Riteniamo che si sia chiusa nelle scorse settimane in modo
anestetizzato la discussione sulla legge elettorale per il
Parlamento europeo.
Dopo la presentazione di questa proposta di legge da parte
nostra, che punta a far riconoscere ad ogni regione un
rappresentante, almeno, al Parlamento europeo, quindi la creazione
di circoscrizioni elettorali su base regionale e non su base
pluriregionale come avviene in base alla vecchia normativa con la
quale si voterà ancora questa volta, ricordo, siamo stati molto
diligentemente, quali rappresentanti di tutte le forze politiche
presenti in Consiglio. in delegazione a Roma a confrontarci con
l'omologa Commissione competente del Parlamento e in quella sede,
vorrei ricordare, sulla base di un impegno che abbiamo assunto
tutti unitariamente, è stata tentata una soluzione mediata della
questione che ci avesse avvicinato all'ottenibilità di un eletto al
Parlamento europeo attraverso la riduzione del numero di voti utili
per questo risultato da parte della lista collegata a liste
nazionali.
Non sto a ripercorrere le vicende della politica nazionale che
hanno fatto sì che su questo tema i veti di diverse forze, gli
interessi contrapposti fra grandi e piccoli partiti nazionali,
abbiano pregiudicato un esito positivo della revisione della legge
elettorale.
A questo punto la questione è molto semplice: abbiamo interesse,
utilità o meno a un pronunciamento di questo Consiglio che si
colloca in linea con quanto ha già espresso il Consiglio regionale
anche nell'ultima legislatura? Nell'ultima c'era stata
l'approvazione di un progetto di legge organico in questo senso, ad
iniziativa di vari Capigruppo.
La nostra convinzione è che si debba arrivare a questo
risultato, l'unico punto in discussione è se questo vada fatto
adesso, nel momento in cui si sta avviando una campagna elettorale,
o se farlo oltre la data della competizione elettorale. Ma ripeto
che per noi è essenziale che venga riaffermato sul piano politico,
non una preliminare disponibilità ad arrangiamenti, ma un obiettivo
preciso che è quello della circoscrizione elettorale separata per
la Valle d'Aosta.
Siamo pronti, sappiamo che questo non sposterà l'ago della
bilancia degli equilibri mondiali, sappiamo che in ogni caso
sarebbe messo agli atti, in vista di una discussione che
difficilmente riprenderà prima di qualche anno in Parlamento, ma
noi diamo la nostra disponibilità a una discussione anche
immediata.
Se diversa è l'opinione, se la maggioranza ha già articolato una
valutazione in proposito e soprattutto se ha la disponibilità a
fissare un termine preciso entro il quale addivenire
all'espressione di questa sua opinione attraverso una proposta di
legge, abbia la gentilezza di esplicitarlo e noi faremo
conseguentemente le nostre valutazioni.
Diversamente, riteniamo che sia formata una nostra volontà,
abbiamo chiari gli obiettivi da raggiungere, abbiamo chiaro che già
ci sono in Parlamento delle proposte e che a queste proposte si
tratta di dare un'opinione diversa da quella che è stata nella fase
convulsa delle contrattazioni del mese di novembre e dicembre, una
risposta precisa da parte nostra, ribadendo coralmente che siamo
favorevoli a una circoscrizione elettorale apposita, esclusiva per
la Valle d'Aosta, al pari di ciascuna regione italiana.
Président
- La parole au Conseiller Caveri.
Caveri (UV)
- La richiesta di rinvio in Commissione è
solo per buon senso, partendo dal presupposto che la proposta di
legge che è stata fatta propria in questa legislatura da Vallée
d'Aoste Vive-Renouveau non è un'espressione originale, come
correttamente ha ricordato il collega Louvin, di questo gruppo
politico, ma è la ripetizione di una proposta di legge che nel
tempo è stata presentata in maniera corale da questo Consiglio,
utilizzando uno strumento assai utile, che è quello della
possibilità di una proposta di legge di iniziativa del Consiglio
regionale che viene depositata in Parlamento.
Questo è stato fatto per molti anni, congiuntamente alla
circostanza che tutti i Parlamentari valdostani da almeno una
ventina di anni con diverse formule, in alcuni casi con un collegio
uninominale per la sola Valle d'Aosta, in altri casi con la
predisposizione di un testo di legge con altri gruppi parlamentari
che consentiva di avere almeno un europarlamentare per ciascuna
regione o provincia autonoma. O ancora, a suo tempo, io presentai
una proposta di legge di riforma dello statuto di autonomia, quindi
una proposta di legge costituzionale che prevedeva di aggiungere ai
diritti di rango costituzionale della Valle d'Aosta in favore di un
deputato e un senatore, anche quella di un parlamentare
europeo.
Credo che questo Consiglio abbia nei mesi scorsi in maniera
corale, con un ruolo del Governo regionale e un ruolo del Consiglio
regionale, in particolare della I Commissione, dato dimostrazione
di
realpolitik
, cioè di buon senso rispetto a una
impostazione della legge profondamente diversa dall'impostazione
della legge così come la conosciamo dal '79 ad oggi, cioè una legge
che doveva essere basata su due capisaldi: il primo era quello
della revisione delle circoscrizioni elettorali, togliendo la
Lombardia dalla attuale circoscrizione elettorale di cui facciamo
parte, prevedendo una soglia di sbarramento che evitasse
l'eccessiva dispersione e in contemporanea anche con una logica che
ha fatto assai discutere, cioè togliendo quelle preferenze che
avrebbero trasformato la legge elettorale, in analogia alla legge
per le elezioni politiche, in una legge basata sulla lista
bloccata, quindi con una scelta sostanziale degli eletti da parte
dei partiti politici.
Ricorderete che in tutte le discussioni abbiamo ribadito che a
fronte di un cambiamento così profondo della legge, l'unico
meccanismo sul quale tutti ci siamo riconosciuti era quello che,
qualora dovesse capitare quello che ci era stato annunciato, cioè
togliere le preferenze, il meccanismo di tutela della Valle d'Aosta
doveva essere collegato a 25.000 voti di lista essendo sparite le
preferenze a cui si riferiva quella curiosa norma di salvaguardia
delle minoranze, che per la Valle d'Aosta era inutilizzabile mentre
lo era per il Tirolo del Sud.
Leggendo in queste ore le agenzie di stampa, c'è la conferma che
nei prossimi giorni si gioca definitivamente la possibilità o meno
di una riforma elettorale: c'è chi è profondamente pessimista e chi
vede invece qualche spiraglio. Personalmente sarò ingenuo ma
ritengo che un qualche piccolo spiraglio c'è, perché il Partito
Democratico sembra aver confermato un parere favorevole sulla
soglia del 4 percento, mentre anche in una formula di allargamento
politico probabilmente dal centro sinistra all'UdC sembra aver
confermato quella bontà della formula delle preferenze, che invece
per il PdL è uno dei punti di riferimento per la riforma della
legge elettorale per le elezioni europee.
È difficile dire, ma nelle prossime ore avremo piena conoscenza
perché ormai la clessidra delle elezioni europee che si terranno
all'inizio del mese di giugno è partita e non si può immaginare per
questioni organizzative, essendo la macchina delle elezioni europee
molto complessa, che ci possa essere una nuova legge
elettorale.
Questa è la ragione per cui credo che il rinvio in Commissione
debba essere un rinvio ragionevole, che tenga conto di questo,
oltre ad avere un valore politico, inviare in Parlamento questa
legge, qualora non si facesse nulla, dopo le elezioni europee,
perché sarebbe una dimostrazione di buon senso e forse si potrebbe
in I Commissione immaginare di inviare un testo che possa avere,
rispetto alla ripetitività di questi ultimi venti anni , anche
degli elementi di novità, trovare delle formule più originali di
quella che io stesso e tutti quelli che, come lo stesso presidente
Rollandin, hanno fatto i parlamentari hanno continuato a ripetere,
perché la ritenevamo una formula buona.
Oggi mi sembra che quella formula in realtà non tenga più conto
di una realtà in trasformazione che ha fatto sì che le leggi
elettorali in Italia stiano subendo una metamorfosi rispetto alla
situazione del passato, come dimostrato in maniera del tutto chiara
dall'ultimo sistema elettorale per le elezioni politiche.
Quindi, la garanzia che posso offrire a nome della maggioranza è
quella che il tema è un tema serio, che deve essere affrontato.
Credo che lo stesso Presidente della I Commissione da altra parte,
dall'opposizione, abbia dimostrato che il tema non sta solo a cuore
alle forze che siedono alla sinistra in Consiglio ma anche a quelle
che siedono alla destra del Consiglio, in una logica di
considerazione positiva della rappresentanza valdostana al
Parlamento europeo e credo che questo rinvio non debba suonare come
un rinvio
sine die
, ma ci debba essere anche in occasione
delle prossime riunioni della I Commissione quella sensibilità che
ci consenta di capire quando verrà il momento opportuno per
ritornare in aula.
Ritengo che se non ci sarà una modifica della legge, questo
momento potrebbe essere all'indomani delle elezioni europee.
Président
- Je vous rappelle que peut parler un
représentant par groupe pendant 10 minutes.
La parole au Conseiller Lattanzi.
Lattanzi (PdL)
- Grazie, Presidente. Anch'io condivido le
riflessioni che hanno portato i colleghi a chiedere al vostro
gruppo di rinviare la questione in Commissione, per dare un senso a
un minimo di speranza che si possa percorrere ancora qualche strada
nelle prossime ore di possibilità tecnica, giuridica, per
addivenire a una soluzione che dia alla Regione l'opportunità di
avere un valdostano a Bruxelles che possa meglio interpretare gli
interessi della nostra comunità a livello europeo.
Credo che sia un invito di buon senso, perché i colleghi
dell'opposizione di Renouveau sanno bene che oggi l'approvazione
del loro disegno di legge non sarebbe che una puntualizzazione
dogmatica ma inutile, quindi condivido l'idea che invece la nostra
concentrazione, il nostro impegno, come ha dimostrato anche il
Presidente della I Commissione e poi di tutti i gruppi che si sono
recati a Roma per sollecitare questa risoluzione, rimanga sulla
possibilità concreta che si possa addivenire a una speranza di
risolvere la questione.
Diciamoci con franchezza che questa è una questione che non
entusiasma i valdostani, forse entusiasma i professionisti della
politica; i valdostani in questo momento hanno altre preoccupazioni
che non quella di avere un parlamentare a Bruxelles, quando i
Parlamentari che abbiamo a Roma fanno fatica a rappresentare le
nostre istanze. Se c'è qualcosa che si sta evidenziando con
chiarezza è che la garanzia di un collegio uninominale per
l'elezione dei rappresentanti al Parlamento italiano non è garanzia
politicamente sufficiente per garantire le esigenze della comunità
valdostana.
Forse con più pragmatismo il popolo valdostano guarda alle
richieste della politica valdostana con lo scetticismo di chi, già
vedendo il nostro Senatore e il nostro Deputato annunciare, a
dicembre, la difficoltà con cui si rapportano al Governo ma anche
all'opposizione, perché sono di fatto isolati dalla vita politica
del Parlamento italiano, non si entusiasma sulla battaglia che
stiamo facendo per portare anche un europarlamentare valdostano a
Bruxelles.
Però la richiesta di rinvio in Commissione è proprio per tenere
concentrata l'attenzione della politica valdostana sull'unica
opportunità che abbiamo, cioè che alla luce di un ravvedimento di
attenzione del PD a Roma, ci siano maggiori condizioni per
costruire una riforma della legge per l'elezione al Parlamento
europeo, che permetta un ridisegno delle circoscrizioni insieme
all'opportunità di agganciare la lista valdostana a uno dei due
partiti nazionali che hanno maggiori chance di concedere un loro
spazio al parlamentare valdostano.
Non vorrei aver messo in polemica questa questione, i colleghi
del PD sanno che l'approccio alla riforma della legge elettorale a
livello di Parlamento italiano è qualcosa che preoccupa più il
Partito democratico, per i rapporti che ha con il suo alleato
principale, Di Pietro, di quanto non preoccupi il PdL che ha già
proceduto a un'operazione di presentazione unitaria. Inoltre avendo
vinto le elezioni, pur con tutti i problemi che ci possono essere a
livello di rapporti interni, la presentazione di liste comuni per
il Parlamento europeo di quest'anno è meno complessa di quanto non
potesse esserlo politicamente, mi fa piacere che Veltroni abbia
attivato un'attenzione maggiore verso questo aspetto, io vi dico
francamente per quel poco di relazioni che ci sono su Roma, non ho
grandi ottimismi, ma ho la sensazione che al di là degli ultimi
scampoli di secondi che attivano l'attenzione sulla prossima
scadenza dei termini della partita, con grande difficoltà si
possono creare quelle condizioni di accordo
bipartisan
,
maggioranza romana con opposizione romana, che possano portare
all'accettazione di una proposta su cui la Commissione affari
generali (presieduta da Donato Bruno) aveva dato disponibilità.
Pertanto se ci fosse questo ipotetico accordo
bipartisan
a
Roma, l'emendamento per la Valle d'Aosta potrebbe essere
accettato.
Se tutto questo, in questo scampolo di tempo che rimane,
tecnicamente non dovesse avere un suo raggiungimento, anch'io
concordo con l'Onorevole Caveri che un'operazione di
puntualizzazione politica della posizione della nostra Regione
sulla questione dell'europarlamentare e del collegio uninominale
per l'europarlamento potrebbe essere fatta dopo le elezioni, per
una correttezza istituzionale, visto che si andrebbe a votare con
la legge vigente e sarebbe pleonastico andare a dire: andiamo a
votare con la legge vigente perché il Parlamento non ha legiferato,
ma noi puntualizziamo che vogliamo il collegio uninominale. Sarebbe
un'operazione politica, ripristinare immediatamente dopo le nuove
elezioni per l'europarlamento.
Chiudo ricordando solo una questione. Sulla legge elettorale
dell'europarlamento fanno pressione tre fattori, il primo è la
richiesta della riduzione dei parlamentari, che dobbiamo tenere in
considerazione, perché mentre noi parliamo di veder riconosciuto il
nostro diritto, lo stiamo facendo all'interno di un ridisegno
globale dell'Europa che invece chiede di ridurre i costi della
politica di cui abbiamo parlato qualche secondo fa...
Caveri
(fuori microfono
)... in realtà i
parlamentari aumentano, sono aumentati i paesi...
Lattanzi (PdL)
- ...ecco, sono aumentati i paesi, quindi
bisogna restringere le quote.
Si parla di ridisegno delle circoscrizioni, quindi
dell'equilibrio complesso che il ridisegno delle circoscrizioni,
valorizzando le piccole regioni, creerebbe sull'effetto del valore
e del peso democratico dei voti, che sapete essere questione
costituzionale, perché una regione di 100mila abitanti, se si
vedesse riconosciuto il collegio uninominale... su questo aspetto,
voi dite c'è già il principio del parlamento romano, sì, però a
Bruxelles hanno prospettive diverse su questa cosa, quindi la
materia è complessa, perché premono su questo obiettivo di
riconoscimento della nostra comunità delle questioni molto grosse e
complesse.
Ripeto, se in questi ultimi scampoli di recupero dei tempi della
riforma della legge riuscissimo ad approvare una nuova legge, che
permetta di costituire una lista valdostana che si possa agganciare
a uno dei due grandi partiti che hanno chance di poter essere
rappresentati in Europa, certamente potremmo fare una cosa buona e
giusta per le nostre istanze.
Aggiungo e chiudo che, qualunque sia la legge, una riflessione
seria va fatta perché la Valle d'Aosta non può rimanere insensibile
ai cambiamenti politici ed istituzionali dell'Europa, non può non
riconoscere che con l'aumento dei paesi e la diminuzione di
rappresentatività del nostro Paese a Bruxelles, urge ancor di più
che la comunità valdostana si riconosca politicamente in uno dei
due schieramenti che a Bruxelles hanno spazio politico di
operatività.
Sto già vivendo con grande sofferenza l'inutilità dei
Parlamentari valdostani a Roma; vivremmo con altrettanta
frustrazione l'inutile rappresentanza di un europarlamentare a
Bruxelles se sganciato da contesti politici che possono dare la
speranza di rappresentare le nostre esigenze.
Président
- La parole au Conseiller Donzel.
Donzel (PD)
- Non vi nascondo che su questo delicato
argomento mi sarebbe piaciuto avere maggiori ragguagli rispetto a
una questione tecnica, cioè se questo Consiglio regionale può,
premesso naturalmente che è stato fondamentale di nuovo il
contributo del gruppo Vallée d'Aoste Vive-Renouveau a sollecitarci
un dibattito su questo tema anche attraverso la predisposizione di
un disegno di legge, approvare una norma che di fatto sarebbe una
norma che spetterebbe al Parlamento italiano approvare...
Caveri
(fuori microfono)
... proposta di legge di
iniziativa del Consiglio...
Donzel (PD)
- ...proposta di legge di iniziativa del
Consiglio; ho capito, viene mandata giù, ma vi ricordo che è tale e
quale la proposta, collega Caveri, presentata dal nostro
parlamentare...
Caveri
(fuori microfono)
...che però fu presentata
dai Parlamentari precedenti...
Donzel (PD)
- ...allora, esiste, depositata in
Parlamento, una proposta di legge che è tale e quale, presentata da
Zeller, Brugger, Nicco. Allora dico, non era più semplice fare una
risoluzione in cui si ribadiva che c'era pieno assenso?
Certo noi rischiamo addirittura andando magari a non votare, a
modificare eccetera, a delegittimare una proposta del nostro
Parlamentare; poi su questa storia che i Parlamentari siano inutili
io ho delle grosse perplessità, su questo linguaggio anche usato in
quest'aula... "non servono a niente"... Sono convinto che sono
molto utili i Parlamentari valdostani che stanno svolgendo un
lavoro difficile; certo, ci sono condizioni politiche più o meno
favorevoli ma sul fatto che sia indispensabile riconoscere il ruolo
dei Parlamentari valdostani, sul fatto che sia indispensabile dire
che è importante avere dei Parlamentari in quella sede, questo lo
giudico, ancora oggi, un fatto importantissimo che contribuisce al
riconoscimento della nostra autonomia speciale.
Che in questo momento alcune delle proposte di legge dei nostri
Parlamentari incontrino delle difficoltà, è perché sono le proposte
di legge che da sempre incontrano delle difficoltà, che in tempi
anche più favorevoli non hanno consentito di arrivare a un accordo,
ma da qui a dire che è tutto inutile, ci andrei con una certa
cautela. Di qui il ragionamento che invece per noi l'affermazione
del principio di avere un Parlamentare europeo per la Valle d'Aosta
è un'affermazione importantissima, che discrimina fra chi crede
nell'autonomia della Valle d'Aosta e chi no, pertanto questa cosa
la voglio ribadire perché dire che sarebbe inutile avere un
Parlamentare europeo della Valle d'Aosta credo sia una cosa
piuttosto grossolana.
Credo invece che sarebbe indispensabile averlo, sarebbe un
riconoscimento anche in una sede molto più alta, della nostra
autonomia.
Come percorrere questa strada? Credo che su queste tematiche
bisogna trovare dei provvedimenti che vedano un ampio consenso da
parte del Consiglio regionale, perché come abbiamo visto sulle
modificazioni dell'articolo 50, se c'è questo consenso è più facile
che queste proposte arrivino a Roma con un certo peso politico. Poi
che la nostra regione riesca a sostenerle è un altro discorso, ma
almeno il peso politico è diverso se questa cosa è assunta in modo
convinto da tutte le parti.
Quindi sicuramente su questa legge sono dell'avviso che vada
rinviata, perché si crei politicamente questo consenso, perché non
andiamo a interferire con l'azione dei nostri Parlamentari.
Una cosa è rafforzarla, come abbiamo fatto l'altra volta,
c'erano delle proposte di Nicco, ne abbiamo fatta un'altra in senso
rafforzativo alzando l'asticella, mentre questa volta invece
ripresentiamo pari pari lo stesso provvedimento; allora viene da
dire: "ma se c'è già quello, ripresentiamo lo stesso
provvedimento?"
C'è il provvedimento del nostro Parlamentare, noi dobbiamo avere
fiducia nell'azione dei nostri Parlamentari e aumentare il sostegno
alla loro azione; in questo senso, l'ho detto in Commissione, lo
ribadisco in aula, è importante che ci sia un lavoro di sinergia
fra Commissione consiliare, Governo regionale e Parlamentari
valdostani, perché se ognuno va per la sua strada... però vorrei
ricordare che tempestivamente l'Onorevole Nicco aveva presentato il
disegno di legge il 29 aprile 2008, ben prima che venisse eletto il
Consiglio, con l'obiettivo che su questi percorsi così difficili,
nei meandri parlamentari ci fosse già avviato un percorso.
Adesso che questa cosa sia difficile, anche qui ho delle
opinioni diverse; le riforme elettorali purtroppo in Italia negli
ultimi anni, ma lo abbiamo visto anche in Valle d'Aosta, sono state
fatte un po' a strattonate delle maggioranze, dobbiamo cercare il
più possibile sulle riforme di coinvolgere anche le
opposizioni.
Su queste cose non si può pensare di intervenire come dei carri
armati, allora voglio dire: responsabilità del PD o del PdL? Io
dico responsabilità di tutti, non voglio fare questi tentativi di
dire c'è una gran volontà riformatrice del PdL che è fermata
dall'opposizione; francamente il PdL dichiara ogni volta che quando
vuole fare una riforma, la fa pure da solo, quindi quando non le fa
è perché probabilmente, io spero, si sia reso conto che non è
opportuno fare riforme elettorali che non abbiano ampio consenso.
Questo per dire che lo spirito è positivo.
Io non sono scettico sul fatto che si possa addivenire a una
riforma dell'ultimo secondo a livello nazionale, sono scettico che
noi riusciamo a giocare la nostra partita regionale in quel campo,
e lo dico da esponente del Partito Democratico, sapendo che
interessi nazionali alle volte prevaricano quelli che sono gli
interessi... ma lo dico con assoluta serenità perché noi
all'interno del nostro partito faremo le nostra piccola battaglia,
ma con le nostre forze perché ci sia voce della Valle d'Aosta
rispetto a queste cose.
Quindi qualora si apra uno spiraglio, deve esserci una proposta
chiara da parte nostra in quella direzione, meglio se condivisa da
tutto il Consiglio regionale.
Allora è chiaro che qui c'è un percorso estremamente delicato
perché la proposta che già avevano fatto Zeller, Brugger e Nicco,
essendo Parlamentari nazionali, andava a normare per le altre
regioni, ma per il Consiglio regionale della Valle d'Aosta è molto
delicato andare a fare proposte che modificano sensibilmente le
circoscrizioni degli altri territori, cioè uno dice: "ma tu
modifichi la circoscrizione della Campania da valdostano? " La
Campania sarà ben lei che dice la sua su come vuole le
circoscrizioni!
Allora o c'è un accordo interregionale oppure è molto delicato.
Una cosa è dire: "voglio assumermi una mia prerogativa regionale" e
su questo c'è la totale adesione del Partito democratico all'idea
di avere un parlamentare europeo espresso dalla circoscrizione
Regione autonoma Valle d'Aosta, altra cosa è andare a modificare le
circoscrizioni degli altri, perché nella logica pattizia che
abbiamo noi, anche gli altri potrebbero dire: "anche noi vogliamo
dire la nostra".
In questo senso è importante il percorso, non a caso l'Onorevole
Nicco aveva fatto la proposta di legge con Zeller e Brugger perché
è importante che anche da parte delle Province autonome di Trento e
Bolzano si rafforzi la sensibilità che abbiano noi. Forse loro, un
po' in modo interessato, riuscendo già con l'attuale normativa a
trovare lo spazio per eleggere un parlamentare dei loro territori,
sottovalutano la nostra richiesta; noi invece dobbiamo lavorare
perché la nostra richiesta sia assunta anche da altre Province
autonome.
Io sono per il rinvio, ma perché torniamo allo spirito con cui
abbiamo presentato la riforma statutaria nell'altra sessione del
Consiglio regionale e perché si superino queste logiche di
sottovalutazione dell'importanza del Parlamentare europeo per la
Valle d'Aosta.
Président
- La parole au Président de la Région,
Rollandin.
Rollandin (UV)
- Merci, M. le Président. Deux minutes car
je crois que beaucoup a déjà été dit à propos de l'importance du
projet de loi, sur lequel j'avoue que si on va lire ce qui s'est
passé dans les années, c'est une proposition qui a été représentée
chaque fois par les parlementaires valdôtains qui a tour de rôle se
sont succédés à Rome. Cette initiative a déjà fait l'objet d'une
requête qu'on connaît déjà. En même temps il y a eu les
propositions au niveau des régions.
Le fait de déplacer le débat ce n'est pas une question que je
crois va être déterminante pour ce qui est des conséquences, car si
c'était le contraire évidemment on le discutait aujourd'hui. Le
problème c'est que le sens de cette proposition est de dire: "il y
a un engagement dans ce sens" et je viens au thème qui a été
évoqué, c'est-à-dire s'il est nécessaire que le Conseil s'exprime
encore une fois par rapport à des initiatives parlementaires
existantes.
Je crois qu'il peut aider à une proposition parlementaire le
fait de savoir que le Conseil régional de la région intéressé est
d'accord, car pourrait y être le cas où on ne partage pas certaines
initiatives qui sont entreprises par les parlementaires, qui dans
leur liberté font leur travail. Donc le fait de discuter du thème
est possible.
Le fait de le discuter aujourd'hui, comme tout le monde a dit,
c'est au-delà des possibilités d'être approuvé et donc de
modifications n'existeront plus.
J'estime que le sens de cette proposition est d'entrer dans le
mérite d'un débat fédéraliste qui depuis toujours a été fait, il ne
s'agit pas d'une proportion par rapport aux populations, autrement
en tant que Vallée d'Aoste on n'aurait même pas de
parlementaire.
Sur le rôle des Parlementaires, je partage qu'il sont
indispensables pour défendre les prérogatives de notre Région;
qu'après il y ait des résultats de leur travail, ça c'est la
conséquence de l'attitude des forces politiques qui gouvernent au
niveau national.
C'est aussi nécessaire d'avoir des raccords, de trouver la
liaison afin que les instances présentées puissent avoir une
réponse positive. Là c'est le mécanisme de la politique, mais je
crois que le rôle est important.
On avait présenté cette initiative chorale, participée, en
demandant qu'il y ait pour les élections de cette année de juin
2009, au moins une possibilité en plus. Je crois que cette
possibilité est échue et qu'il n'y aura pas, même avec
l'approbation d'une proposition à la dernière minute, une
reconnaissance de la possibilité de présenter
l'apparentamento
nécessaire. Ce n'est pas un tracas national
de résoudre nos problèmes, malheureusement!
Donc je crois que s'il y a un accord entre les forces politiques
qui sont en train de voir quel est le sens de cet accord,
c'est-à-dire d'écarter certaines forces qui pourraient être
représentées et qui donc affaibliraient la représentativité des
grands partis, c'est sur cela le débat et sur les préférences.
Je ne peux que partager le fait que ce soit déplacé, même si je
suis d'accord qu'il y ait une expression à nouveau du Conseil
régional qui puisse aider la proposition qui va dans la direction
fédéraliste d'avoir un représentant au niveau du Parlement. Ce
n'est pas seulement pour dire on est présent, mais c'est une
présence importante qui va dans le sens de revoir la Constitution
et le système de travail de l'Union européenne, sur laquelle tout
le monde est en train de discuter.
Le fonctionnement d'aujourd'hui ne marche pas, la population
n'est pas satisfaite de ce qui se passe au niveau de l'Union
européenne, en effet ils n'ont pas ratifié la modification de la
Convention européenne et ça démontre la méfiance par rapport à
l'Union européenne qui se passe un peu partout dans l'Europe.
Je crois que c'est important de prévoir qu'il y ait un
changement et une attention plus étroite sur le territoire, ce qui
signifierait donner une voix aussi aux régions, c'est un système
différent de travailler qui pourrait entraîner une modification
importante et je ne peux que partager le fait de déplacer la
discussion après le vote pour le renouveau du Conseil européen.
Président
- La parole au Conseiller Louvin.
Louvin (VdAV-R)
- Credo sia stato utile chiarire in
termini politici sia l'apprezzamento per la proposta, che mi pare
continua ad esserci da parte di gran parte delle forze politiche
presenti in Consiglio, sia il tentativo di capire meglio cosa sta
succedendo in queste ore.
Non siamo nella testa né del Ministro Vito né in quella del
Vicesegretario del Partito Democratico, Franceschini, né nelle
segrete stanze dove si sta forse giocando l'ultimo giro di walzer.
Per la verità aver già fissato la data delle elezioni al 6-7 giugno
ed essere ancora a gennaio in discussione sulla legge elettorale,
rappresenta una grave anomalia e una situazione obiettivamente
incomprensibile.
Forse i colleghi e il Presidente della Regione avranno elementi
maggiori per sapere della possibilità o meno ancora di giocare la
partita su questo emendamento di riduzione del numero delle
preferenze, che abbiamo, voglio ripeterlo, per parte nostra
accettato come una soluzione alla meno peggio rispetto alla
soluzione ottimale della rappresentanza valdostana piena e
completa.
Ai colleghi che però spostano la questione sullo scarso peso
numerico della Valle, vorrei ricordare che abbiamo ancora dei
micropaesi in Europa come il Lussemburgo, che con
duecentoquarantamila elettori ci guardano dall'altro dei loro sei
europarlamentari, quindi ci sono rapporti di forza che si giocano
anche per quanto riguarda le leggi elettorali. Su questo terreno
appartiene all'Italia, che sceglie ancora autonomamente la propria
legge elettorale per il Parlamento europeo, dare o non dare
rispetto a degli impegni che ha assunto costituzionalmente e
rispetto alla rappresentanza dei parlamentari nazionali e che dopo
trenta anni non ha ancora onorato, per quanto riguarda il
Parlamento europeo.
Riteniamo comunque in questo momento, per evitare
sovrapposizioni anche di messaggi rispetto a quello che ci siamo
impegnati a fare insieme con la risoluzione del 22 ottobre, utile
procrastinare a dopo le elezioni questa discussione, rimandarla in
Commissione per i dovuti approfondimenti che presumo non
sposteranno in modo ciclopico il contenuto dell'iniziativa. Ma
riteniamo comunque necessario, se non sarà accolta la proposta che
è stata avanzata collettivamente dal Consiglio,
remettre le
pendule à l'heure
e riportarci su una posizione più rigida,
perché in politica è vero che ci sono i negoziati, ma ci sono anche
i rapporti di forza.
E se questa Regione sa esprimere una forza unitaria decisa e
convinta per un obiettivo come quello della rappresentanza
parlamentare garantita, che per noi non è solo trovare il posticino
a un parlamentare di più o di meno di questa o di quella forza
politica, ma è momento di necessaria rappresentanza e di utile
strumento di lavoro su un tavolo dove passano centinaia di
provvedimenti che ci coinvolgono direttamente, questo obiettivo
rimane per noi un obiettivo da perseguire politicamente.
Quindi voteremo favorevolmente la proposta che è stata fatta, di
riportare in Commissione questa proposta di legge.
Président
- Il me paraît de comprendre que le Conseil est
d'accord pour le renvoi en Commission de cette proposition de
loi.
La proposition de loi est renvoyée en Commission.
Il Consiglio prende atto del rinvio dell'oggetto all'esame
della I Commissione consiliare permanente.
