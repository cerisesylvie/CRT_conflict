Classificazione
AMBIENTE
Flora e fauna



Oggetto del Consiglio n. 897 del 20 ottobre 2004 - Resoconto
OGGETTO N. 897/XII - Pétition pour une prise de position contre
l'extermination des petits de phoque et pour la promulgation d'une
loi régionale contre les mauvais traitements des animaux en
général. (Approbation d'une résolution)
Petizione
ATAA - Associazione Tutela Ambiente Animali - ONLUS
Il Governo canadese ha autorizzato lo sterminio di circa un
milione di cuccioli di foca (di età compresa fra i 12 giorni e i 3
mesi) nei prossimi tre anni: un atto ignobile ed
ingiustificato.
Il periodo più cruento della stagione di caccia si concentra
dall'inizio di marzo fino a maggio: quella che si sta compiendo
sulle coste canadesi è la maggiore mattanza di mammiferi marini al
mondo e certamente una delle più sanguinarie. Il Governo del Canada
afferma di sostenere una politica d'abbattimento in una "maniera
umanamente accettabile", questa mattanza è stata documentata, con
foto e video recentissimi, a dimostrazione di quanto la caccia alle
foche sia crudele: animali scuoiati vivi in piena coscienza, feriti
a fucilate, trascinati nel ghiaccio con uncini d'acciaio e lasciati
agonizzanti per diversi minuti prima di essere uccisi.
Fai sentire il tuo dissenso, sostieni la nostra battaglia
contro l'uccisione delle foche: firma la petizione al Governo
italiano
Al Governo italiano
Noi sottoscritti cittadini italiani.
Ci uniamo all'appello dell'ATA e della LAV nel chiedere al
Governo italiano di vietare, come già avvenuto negli Stati Uniti e
in Belgio, l'importazione, la detenzione, la trasformazione, la
vendita e l'esportazione di pelli, parti o derivati di foca
destinati alla produzione o al confezionamento di pellicce, capi di
abbigliamento, articoli di pelletteria o altri prodotti.
Poiché l'Italia è uno dei principali Paesi produttori al
mondo di pellicce di foca, complice quindi della mattanza di circa
un milione di cuccioli programmata in Canada nei prossimi tre anni,
sollecito il Governo ad attivarsi per bandire questo crudele
commercio anche in tutte le sedi internazionali ed in primis in
ambito comunitario.
Alla Regione Valle d'Aosta
Noi sottoscritti cittadini italiani.
Ci uniamo all'appello dell'ATA nel chiedere alla Regione
Valle d'Aosta di prendere una netta posizione contro questa
barbarie perpetrata con assoluta indifferenza verso il rispetto
della vita animale, e di emanare al più presto una legge regionale
contro i maltrattamenti degli animali in genere, coinvolgendo nella
stesura e nell'applicazione le Associazioni di Volontariato aventi
come finalità la protezione degli animali.
Seguono le firme di 1.023 cittadini
(omissis)
Président - Le 8 juin 2004 une pétition, signée par 1.023
citoyens, demandant une prise de position contre l'extermination
des petits de phoque et la promulgation d'une loi régionale contre
les mauvais traitements des animaux en général, a été déposée à la
Présidence du Conseil, aux termes de l'article 36 du Règlement
intérieur. Conformément audit article, le Bureau de la Présidence,
a statué, avec délibération n° 137/2004 sur la recevabilité et
l'admissibilité de cette pétition et a envoyé une requête
d'informations au Président de la Région, en tant que représentant
légal de la Région, qui nous a répondu par sa lettre en date de 20
septembre 2004, deuxièmement à l'Assesseur à la santé, au bien-être
et aux politiques sociales, compétent en matière de santé publique,
médicine vétérinaire et de protection du bien-être des animaux, qui
nous a répondu par sa lettre en date de 31 août 2004, et
troisièmement à la Ve Commission du Conseil qui, dans sa réunion du
29 septembre 2004, a examiné la pétition et nous a envoyé son
rapport. Aux termes du IVe alinéa de l'article 36 du Règlement
intérieur, la pétition est maintenant soumise à l'examen du
Conseil.
La parole à la Conseillère Squarzino Secondina.
Squarzino (Arc-VA) - In commissione non ci si è soffermati molto
su questo tema e si è anche detto: "va bene, eventualmente
rimandiamo in Consiglio la discussione con l'idea di presentare un
ordine del giorno". Oggi con alcuni colleghi, che hanno dichiarato
la loro disponibilità ad affrontare la questione con un ordine del
giorno, abbiamo predisposto un testo che sta per essere presentato
alla Presidenza. Perché intendiamo presentare questo ordine del
giorno? È vero che la battuta solita è: cosa hanno a che fare le
foche con la Valle d'Aosta, che rapporto c'è, ma è anche vero che
il mondo ormai è il nostro Paese, il mondo è il villaggio globale,
poi quando si viene informati su come vengono uccisi certi
animali... credo che, di fronte a una "mattanza autorizzata", un
minimo di sensibilità viene ferita, non si può rimanere
indifferenti, si è perlomeno perplessi di fronte a certe scene che
i documentari hanno evidenziato. Di questi sentimenti si sono fatti
interpreti oltre un migliaio di cittadini valdostani che chiedono
al Consiglio due cose: la condanna di questo sterminio di animali e
l'emanazione di una legge regionale contro i maltrattamenti.
Come si dice nell'ordine del giorno, noi la legge regionale ce
l'abbiamo già e qui credo vada ricordato... nell'ordine del giorno
si dice - riprendendo una parte della risposta dell'Assessorato
dell'agricoltura -:
"ricordato che la Valle d'Aosta si è dotata
di leggi regionali sul corretto trattamento degli animali da
affezione e sulla gestione della fauna selvatica e che quindi ha
già espresso con norme chiare la condanna di atti crudeli nei
confronti degli animali"
... quindi su questo non ci "piove"! Vi
è però anche una richiesta di condannare lo sterminio di animali,
in questo senso facciamo proprie le osservazioni presentate
dall'Assessorato della sanità, in cui si dice che si concorda sulla
necessità di una
"presa di posizione contro lo sterminio dei
cuccioli di foca, con rischio di estinzione della specie"
. In
questo senso nell'ordine del giorno viene espressa la condanna nei
confronti dello sterminio dei cuccioli di foca in atto sulle coste
canadesi, quindi nell'ordine del giorno si dicono due cose:
"ricorda che noi sul maltrattamento sugli animali siamo già
intervenuti; due, che noi comunque condanniamo lo sterminio dei
cuccioli di foca". Cosa auspica poi il Consiglio secondo l'ordine
del giorno? Auspica che la richiesta al Governo italiano, portata
avanti nella petizione,
"di vietare, come già avvenuto negli
Stati Uniti e in Belgio, l'importazione, la detenzione, la
trasformazione, la vendita e l'esportazione di pelli, parti o
derivati di foca
destinati alla produzione o al
confezionamento di pellicce, capi di abbigliamento, articoli di
pelletteria o altri prodotti"
sia accolta; quindi fa proprio
l'auspicio che il Governo intervenga in questo senso, come già
altri Stati sono intervenuti. Si chiede poi al Presidente del
Consiglio di inoltrare tale appello alle autorità competenti. È un
ordine del giorno molto sobrio che esprime due cose e che noi
proponiamo all'attenzione dei colleghi del Consiglio, con la
disponibilità come sempre a rivedere, a cambiare la formulazione
del testo, purché vengano accolte le richieste fondamentali della
petizione.
Risoluzione
Il Consiglio regionale
Vista la petizione sottoscritta da oltre un migliaio di
cittadini valdostani, che denunciano lo sterminio di cuccioli di
foca "autorizzato" dal governo canadese;
Condividendo la condanna per tale mattanza crudele e condotta
con metodi "disumani" che interessa circa un milione di cuccioli,
con il conseguente rischio di estinzione della specie;
Richiamata l'attenzione con cui nella nostra regione si
tutelano le specie animali autoctone;
Ricordato che la Valle d'Aosta si è dotata di leggi regionali
sul corretto trattamento degli animali da affezione e sulla
gestione della fauna selvatica e che quindi ha già espresso con
norme chiare la condanna di atti crudeli nei confronti degli
animali;
Esprime
La sua condanna nei confronti dello sterminio dei cuccioli di
foca in atto sulle coste canadesi;
Auspica
Che il governo italiano vieti, come già avvenuto negli Stati
Uniti e in Belgio, l'importazione, la detenzione, la
trasformazione, la vendita e l'esportazione di pelli, parti o
derivati di foca destinati alla produzione o al confezionamento di
pellicce, capi di abbigliamento, articoli di pelletteria o altri
prodotti;
Chiede
Al Presidente del Consiglio di inoltrare tale appello alle
autorità competenti.
F.to: Salzone - Lanièce - Squarzino Secondina - Curtaz -
Riccarand
Président - La parole au Conseiller Salzone.
Salzone (FA) - Intervengo brevemente, perché i motivi della
presentazione dell'ordine del giorno sono stati spiegati molto bene
dalla collega Squarzino, innanzitutto per scusarmi con il
Presidente della V Commissione, il collega Sandri, perché io, che
faccio parte della V Commissione, quando si è discusso di questo
problema, non ho posto il ragionamento che vorrei fare oggi, in
quanto il motivo che mi ha indotto a presentare questo ordine del
giorno assieme ai colleghi è dovuto al fatto che pochi giorni fa ho
personalmente assistito ad un programma televisivo che trattava le
immagini dello sterminio di questi cuccioli di foca dai 12 giorni
ai 3 mesi, autorizzati dal Governo canadese, animali che venivano
scuoiati vivi in piena coscienza, feriti a fucilate, trascinati nel
ghiaccio con uncini d'acciaio e lasciati agonizzanti per diversi
minuti prima di essere uccisi. Ho visto persone con enormi bastoni
che massacravano queste bestiole e le lasciavano sanguinanti sulla
neve ancora vive. Tali scene mi hanno particolarmente scosso e, per
le motivazioni dette, mi sento di accogliere questa petizione
effettuata da tale associazione a tutela degli ambienti e degli
animali.
Nel nostro ordine del giorno l'intenzione è quella di
sollecitare la sensibilità dei consiglieri rispetto ad immagini di
una violenza che rasenta l'incredibile. Credo che auspicare che il
Governo italiano, come gli Usa e il Belgio, vietino la detenzione,
la trasformazione, la vendita, l'esportazione di pelli... in questo
caso si parla di cuccioli di foca, ma penso che lo farei per
qualunque altro animale che venisse scuoiato per fare delle
semplici pellicce, ormai penso che tale "cultura" sia sorpassata e
che si è già detto tanto su questo argomento, ma ritengo che la
sensibilizzazione rispetto a tali problemi debba essere sempre
sottolineata. Non credo che quello che si richiede al Governo
italiano sia così scandaloso; prendo atto che il Presidente del
Consiglio e della Regione, gli Assessori competenti hanno dato le
loro risposte, che in V Commissione abbiamo tutto approvato... si
chiede solo di manifestare una sensibilità diversa rispetto a un
problema che mi ha veramente scosso.
Président - La parole au Conseiller Lattanzi.
Lattanzi (CdL) - Voglio ringraziare i colleghi che hanno
sollevato la questione, però io chiedo scusa in anticipo, perché a
noi non è stato chiesto di firmare se non qualche secondo fa, ma
probabilmente avrei fatto le stesse considerazioni che voglio fare
con estrema serenità. Permetteteci di dire alcune cose sulle quali
il nostro gruppo è concorde.
Sono consapevole che fa sempre male vedere scene in cui si
massacrano cuccioli di 12 giorni o di 3 mesi a fini superficiali,
non potete però non essere d'accordo con noi sul fatto che si
dovrebbe fare una riflessione più ampia rispetto a un problema di
questo tipo a proposito di tutte le macellazioni: di piccoli di
visone, di capretti, di agnelli - 2 milioni solo per Pasqua per
farci le costine -; allora il problema diventa più "pesante",
perché se dobbiamo votare solo sull'onda emotiva del filmato dove
si vedono ammazzare dei cuccioli anche di cane o di gatto, mattanze
di tonni... credo che ognuno di noi non possa tirarsi indietro dal
provare un ribrezzo, un'umana "resistenza"... che però
immediatamente sparisce nel momento in cui abbiamo nel piatto la
bestiola e non abbiamo alcun problema a mangiare i cuccioli degli
animali serviteci nei piatti! Fra l'altro, di macellazioni ne siamo
testimoni quotidianamente anche qui sotto, in via Festaz, dove vi è
la macelleria islamica: sgozzano gli agnelli e li fanno morire
dissanguati, in funzione di una religione che permette questo...
non ho mai visto nessuna mozione in questo Consiglio, nessuno si è
mai scandalizzato, perché ha una sua logica, qualcuno ci dice; così
come ci dicono i "macellai" islamici ha una sua logica sgozzare le
persone che vediamo su "internet", ma nessuno presenta una
risoluzione affinché le persone non vengano sgozzate! Il discorso
allora diventa più ampio e non si può affrontare con "quattro righe
demagogiche", strumentali, su 1.000 persone che, probabilmente,
come Francesco sono rimaste sensibilmente colpite da un filmato...
come lo siamo stati noi da quello di persone sgozzate e nessuno ha
avuto questa sensibilità! Allora onore alle fochettine, agli
agnelli, ai visoni, ai vitelli con i quali voi "camminate", perché
le nostre scarpe sono di pelle di vitello, su cui nessuno fa
risoluzioni! Non la voglio buttare nel "caos"... perché alla fine
il "caos" non fa riconoscere i valori, ma se siamo così moralmente
impegnati da difendere le foche, facciamo insieme una risoluzione
su tutti i macelli, compresi quelli umani e animali!
Président - La parole au Conseiller Borre.
Borre (UV) - Per non ritardare i lavori, il nostro gruppo
dichiara che è d'accordo sulla risoluzione - lo eravamo anche in
commissione -, l'avrebbe anche firmata.
Le Conseil prend acte de la pétition et de la documentation y
afférente.
Président - Je soumets au vote la résolution qui vient d'être
présentée:
Conseillers présents et votants: 24
Pour: 24
Le Conseil approuve à l'unanimité.
