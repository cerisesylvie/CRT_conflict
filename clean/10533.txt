Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1526 del 19 ottobre 1990 - Resoconto
OGGETTO N. 1526/IX - ADEGUAMENTO DELLA STRUTTURA REGIONALE DI
PROGRAMMAZIONE DELLA SEDE RAI DI AOSTA. (Approvazione di
risoluzione)
PRESIDENTE:
Do lettura della proposta di risoluzione
presentata dai Consiglieri Aloisi, Andrione, Lavoyer, Limonet,
Mafrica, Milanesio, Riccarand e Rusci, iscritta in via d'urgenza
all'ordine del giorno.
RISOLUZIONE
IL CONSIGLIO REGIONALE
DELLA VALLE D'AOSTA
- Considerato che, nonostante la carenza in organico di
programmisti-registi, sono aumentate le mansioni di lavoro ed i
tempi di trasmissione a carico della struttura regionale della sede
RAI di Aosta;
- Rilevato che la Regione Valle d'Aosta, per la sua piena ed
intensa attività di governo locale, in virtù della legge
costituzionale dello Statuto Speciale, vanta competenze specifiche
in vari ed estesi settori;
- Constatato che la struttura regionale di programmazione della
RAI, oltre ad assolvere i suoi adempimenti di servizio pubblico,
realizza programmi sia in forma bilingue sia su realtà di paesi
francofoni e sviluppa collegamenti con le altre sedi RAI di Regioni
a Statuto Speciale;
- Ritenuto che la Valle d'Aosta per le sue condizioni
geografiche! storiche e culturali possa costituire un importante
centro di comunicazione attraverso le Alpi tra l'Italia ed i paesi
dell'Europa occidentale;
CHIEDE
alla Direzione Generale della RAI:
1) di dotare la struttura regionale di programmazione di un
organico e di mezzi adeguati alla funzione che il servizio pubblico
radiotelevisivo deve poter svolgere in una regione che vanta
specifiche caratteristiche e competenze;
2) di prendere nuovamente in considerazione la linea del
decentramento "ideativo e produttivo" a favore delle sedi
regionali, contemplata dalla legge n. 103/75;
DELIBERA
di trasmettere la presente risoluzione al Presidente del
Consiglio di Amministrazione della RAI e al Presidente del la
Commissione parlamentare per l'indirizzo generale e la vigilanza
dei servizi radiotelevisivi.
PRESIDENTE:
L'argomento della suddetta risoluzione, che vi
è stata distribuita ieri, è già stato discusso nella Conferenza dei
Capigruppo, la quale ha avuto anche una audizione con i
rappresentanti della RAI.
Se nessuno chiede la parola, pongo in votazione la proposta di
risoluzione testé letta.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
