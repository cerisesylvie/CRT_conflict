Classificazione
CASA DA GIOCO
NOMINE E INCARICHI DI CONSULENZA E SPECIALI
Incarichi di consulenza e speciali



Oggetto del Consiglio n. 390 del 25 febbraio 2009 - Resoconto
OGGETTO N. 390/XIII - Interpellanza: "Conferimento di un
incarico di consulenza per il settore delle "slot" presso il Casinò
di Saint-Vincent".
Interpellanza
Appreso che Casino S.p.a. avrebbe recentemente nominato un
consulente esterno per il settore slot;
Rilevato che il soggetto incaricato è assurto agli onori
della cronaca per falso, truffa e falsa testimonianza;
ciò premesso, il sottoscritto Consigliere regionale
Interpella
il Presidente della Regione per sapere:
1) se la notizia corrisponde al vero: qualora fosse
confermata, se l'azionista Regione intende avallare l'incarico in
oggetto oppure se non ritenga opportuno invitare l'amministratore a
revocarlo;
2) chi ha formulato la proposta di nomina, chi l'ha
deliberata nonché come sono stati valutati i requisiti, il
curriculum e le credenziali del soggetto di cui in
Premessa;
3) quando è stato conferito l'incarico, per quale durata e
per quale compenso;
4) se le competenze individuate nel soggetto incaricato non
fossero reperibili nell'ambito dell'organico di Casino S.p.a. e
quali capacità particolari egli sarebbe in grado di mettere a
disposizione dell'azienda.
F.to: Tibaldi
Président
- La parole au Conseiller Secrétaire
Tibaldi.
Tibaldi (PdL)
- Grazie, Presidente. Nelle varie
vicissitudini e situazioni che caratterizzano l'andamento
gestionale del Casinò di Saint-Vincent ha suscitato una nostra
curiosità, un nostro interesse la recente nomina di un consulente
esterno per il settore
slot
, come abbiamo scritto nella
premessa dell'interpellanza. Ha suscitato una certa attenzione
perché, assumendo delle normalissime informazioni anche tramite i
canali
web
, quindi i canali ordinari, ci risulta che il
soggetto incaricato sia conosciuto più che per le sue specifiche
competenze, per tutta una serie di situazioni di carattere
giudiziario che abbiamo sintetizzato in: falso, truffa e falsa
testimonianza. Questo personaggio, di cui poi chiediamo conto al
Presidente che ha la delega incondizionata sulla Casa da gioco,
risulta che si spacciasse per ingegnere elettronico, diceva di
essersi laureato a Pavia e così si è accaparrato consulenze dalla
Procura di Trento e altre città per oltre 9.000 € (ma tutto era
falso), per questo il perito nominato dalla Procura di Trento per
verificare se i
video poker
sequestrati a centinaia in città
fossero da considerarsi in realtà giochi d'azzardo adesso rischia
di dover subire un processo per truffa ai danni dello Stato, false
dichiarazioni e falsa testimonianza; questo era il settembre 2004.
Diciamo che questo personaggio si è fatto la fama di esperto dopo
aver lavorato come
slot
manager
al Casinò di Venezia,
probabilmente però aveva esagerato - leggiamo in questa nota stampa
- dal momento che poi non si presentava ai processi per
testimoniare, a Trento è accaduto parecchie volte tanto che in tre
occasioni il giudice è stato costretto a disporre l'accompagnamento
coattivo ad opera dei Carabinieri. Una volta ha detto ai militari
che non poteva venire perché doveva accompagnare la moglie
all'ospedale perché era stata punta da un'ape, un'altra volta aveva
pregato i Carabinieri di non accompagnarlo coattivamente
assicurando loro che avrebbe preso il treno, lo ha fatto e poi è
sceso alla stazione successiva, un'altra volta ancora ha scritto
direttamente al giudice promettendo di intervenire al processo e
poi non si è presentato. Diciamo che una delle principali
osservazioni a suo carico è che ha detto quest'uomo di essere un
ingegnere elettronico, cosa che in realtà non è mai stato, era
iscritto ad un corso di laurea in ingegneria elettronica, ma è
decaduto dalla qualità di studente nel 1993. Quest'uomo veniva
utilizzato da molte procure italiane come consulente per analizzare
i
video poker
e stabilire se rispettavano o meno i requisiti
di legge, poi si è scoperto che, contrariamente a quanto sosteneva,
non era affatto laureato in ingegneria a Padova, la sua consulenza
era stata richiesta anche a Trento, come dicevo prima leggendo un
altro articolo, nel procedimento a carico di una persona. Le sue
conclusioni erano risultate determinanti nel procedimento di primo
grado, tant'è che l'imputato è stato condannato a due mesi di
arresto; la sentenza è poi stata ribaltata perché le conclusioni
della perizia non potevano essere considerate attendibili visto che
il perito non era un ingegnere. Sfogliando ce n'è di rassegna
stampa ed è naturale che, a fronte di certe informazioni, un gruppo
consiliare si preoccupi di sapere chi è costui, cosa fa costui, chi
lo ha incaricato, perché è stato incaricato e così via.
Quattro domande, Presidente, anche queste molto puntuali:
"
se la notizia corrisponde al vero..."
- della sua
nomina; non intendo fare nomi, ma è una persona conosciuta e
sappiamo lavorare presso la casa da gioco -
"... qualora fosse
confermata, se l'azionista Regione..."
-ossia lei che la
rappresenta -
"... intende avallare l'incarico in oggetto oppure
se non ritenga opportuno invitare l'Amministratore unico a
revocarlo"
. Seconda domanda:
"chi ha formulato la proposta
di nomina, chi l'ha deliberata nonché come sono stati valutati i
requisiti, il curriculum e le credenziali del soggetto di cui in
premessa"
. Terza domanda:
"quando è stato conferito
l'incarico, per quale durata e per quale compenso"
, non
pensiamo di violare alcuna norma in materia. Quarta domanda:
"se
le competenze individuate nel soggetto incaricato non fossero
reperibili nell'ambito dell'organico di Casino S.p.a...."
- che
sappiamo essere particolarmente nutrito, ricco di persone e di
competenze -
"... e quali capacità particolari egli sarebbe in
grado di mettere a disposizione dell'azienda"
. Lasciamo a lei
la risposta e le "illuminazioni" del caso.
Président
- La parole au Président de la Région,
Rollandin.
Rollandin (UV)
- Grazie, Presidente. Nel merito
dell'incarico dato dalla Casino al soggetto di cui l'interpellante
vuole conoscere i dati, cercherò di dare risposte puntuali. Per
quanto riguarda la prima domanda, la Casino de la Vallée ha in
effetti attribuito un incarico di consulenza per il settore delle
slot machine
. Per quanto riguarda i fatti a cui fa
riferimento l'interpellanza, il consulente ha prodotto alla Casino
S.p.a. il certificato di casellario giudiziario, datato 19 febbraio
2009, dal quale non risulta alcuna condanna penale a carico del
consulente. In ogni caso l'azienda ha ricevuto una comunicazione
dello studio legale che assiste il consulente, con cui si dà
notizia della sentenza definitiva della Corte di Appello di Trento,
marzo 2008, che per il reato di avere falsamente dichiarato di
essere ingegnere ha inflitto la multa pari a 7.500 €, con i
benefici della sospensione condizionale della pena e della non
menzione. I fatti oggetto di condanna risalgono a prima del 2002 e
sono di rilevanza legata ad una multa. Il consulente peraltro era
già stato assolto in primo grado dal reato di truffa ai danni di
Stato e il reato di falsa testimonianza è stato assorbito da quello
relativo alle false dichiarazioni sulla qualifica di ingegnere, di
cui alla sentenza di secondo grado.
"Chi ha formulato la proposta di nomina, chi l'ha deliberata
nonché come sono stati valutati i requisiti, il curriculum e le
credenziali..."
, il consulente, che è un perito, ha un rapporto
di consulenza con la società disposto dalla Direzione aziendale
della stessa nell'ambito dei poteri conferiti. Il consulente,
ampiamente conosciuto nel mondo professionale dei casinò italiani,
ha presentato il proprio
curriculum vitae
, dal quale si
ricava notizia di un'ampia esperienza nel settore delle
slot
machine
a diversi livelli di responsabilità, in particolare ha
lavorato nei Casinò di Sanremo, Venezia, Campione; nel 2003 è stato
consulente della Casino Saint-Vincent. Oltre alle attività di
consulenza svolte nel 1996 per 127 procure della Repubblica per le
indagini riguardanti i
video poker
e/o macchine da
intrattenimento, è stato anche consulente per l'introduzione dei
videogiochi presso i punti SNAI dal 2004 al 2006, ha svolto
attività di consulenza per i monopoli di Stato per le nuove
normative sugli apparecchi di intrattenimento. La Casino de la
Vallée quindi ha valutato, ai fini del conferimento dell'incarico
di consulenza, i requisiti professionali dell'attività svolta
presso le case da gioco italiane, nello specifico il settore
slot machine
.
"Quando è stato conferito l'incarico, per quale durata e per
quale compenso"
, il contratto di consulenza è stato
formalizzato il 1° settembre 2008, rinnovato il 28 gennaio 2009 con
scadenza 31 dicembre 2009. Si tratta di una prestazione non
continuativa, remunerata, aggiornata di prestazione. Per quanto
riguarda il
quantum
, pur essendo...
(interruzione del Consigliere Tibaldi, fuori
microfono)
... mi lasci finire, approfittando di questa risposta sul
quanto, vorrei precisare che, in merito alle affermazioni fatte
questa mattina riferite al problema della riservatezza, adesso
approfitteremo per far sì che a livello del casinò vi sia questa
preventiva autorizzazione, ma tecnicamente è necessario avere
l'autorizzazione e nella risposta non ho detto che non sapevo
quanto erano gli emolumenti, ma ho detto che gli emolumenti
facevano parte di questa nota, rispetto a quello che ho detto
stamani per i quadri del casinò, e daremo puntuale risposta. Altra
notazione per quanto riguarda le partecipate: sappiamo bene che c'è
il controllo della Corte dei Conti e a questo proposito
sollecitiamo un incontro specifico con il Ministro Fitto per sapere
come mai non si nominano i rappresentanti regionali nella
Commissione paritetica, perché uno dei primi punti all'attenzione
che abbiamo già pronto è proprio il discorso del controllo della
Corte dei Conti. Per quanto riguarda il
quantum
, l'azienda
ha comunicato che il compenso del consulente è di 250 € al giorno,
oltre IVA, al lordo della ritenuta di acconto prevista
dall'articolo 25 del DPR 29 settembre 1973 n. 600, esclusi i
rimborsi spese comunque preventivamente autorizzati.
Per quanto riguarda la quarta domanda:
"se le competenze
individuate nel soggetto incaricato non fossero reperibili
nell'ambito dell'organico di Casino S.p.a. e quali capacità
particolari egli sarebbe in grado di mettere a disposizione
dell'azienda"
, l'incarico professionale è stato affidato al
consulente in considerazione del
trend
negativo dei ricavi
dell'area
slot
e della concorrenza delle
new slot
.
Esso è relativo al settore della gestione e sviluppo di servizi di
gioco per il pubblico, su apparati elettronici
slot machine
e in particolare prevede: l'analisi dello stato dell'attuale parco
macchine con riguardo ai parametri di innovazione, redditività e
formulazione di proposte di miglioramento; la valutazione del
layout
e la formulazione di proposte atte a migliorarne
l'attrattività per i clienti; l'esame della qualità dei servizi di
invito, supporto, fidelizzazione della clientela e proposte di
integrazione e miglioramento; la valutazione dell'organizzazione
complessiva messa in essere per quanto riguarda l'offerta
slot
machine
della nostra società con riguardo ai servizi di
approvvigionamento e manutenzione del parco, ai servizi per il
cliente in sala e nel
back office
, alle attività di
rendicontazione e di
reporting
; la formazione professionale
del personale in relazione al nuovo parco macchine e alla carta dei
servizi per il cliente aggiornata; la formazione manageriale dei
responsabili dell'unità organizzativa area
slot
,
manager
e altri responsabili di attività. Il quadro
complessivo delle attività richieste nell'ambito del rilancio del
settore
slot
, esposto anche nel piano che è alla vostra
attenzione, rende più evidente la necessità di avvalersi di un
esperto nel settore in grado di formare, sviluppare e consolidare
le competenze interne. In particolare a partire da settembre 2008
sono state svolte le seguenti attività: studio dello stato in
essere relativo al parco macchine e alle competenze dell'area
slot
; adeguamento ancora in corso delle percentuali di
pagamento delle
slot
al fine di correggere alcuni errori di
impostazione; studio ed adeguamento ancora in corso della frequenza
di vincite, fondamentale per il recupero dei giocatori;
ridefinizione delle procedure sicurezza e controllo, controllo
della firma dei programmi di pagamento del gioco tramite
apparecchiature conventron, controllo della movimentazione dei
gettoni al fine di controllare i versamenti
office
effettuati dagli addetti alla sala aperta; proposte in merito alle
nuove installazioni della corretta percentuale di pagamento e
corretta frequenza di erogazione delle vincite; revisione del parco
macchine con le proposte di eliminazione di apparecchi obsoleti o
non redditizi e sostituzione degli stessi con nuove macchine più
innovative e funzionali; definizione di procedure di azzeramento
della macchina e quindi del ciclo della stessa sia a sala aperta,
sia a sala chiusa; attività formativa, 28 ore di teoria e pratica
per
slot attendant
o tecnici di sala per spiegare le
modalità di esecuzione delle operazioni, attività formativa, 64 ore
di teoria e pratica per i controlli amministrativi e per illustrare
le procedure di controllo sia a sala aperta, sia a sala chiusa.
Queste sono le mansioni che sono state affidate e che l'azienda ha
ritenuto (perché la scelta è stata fatta, ripeto, dalla Direzione
aziendale) fosse importante affidare ad un esperto di
slot
machine
come è il soggetto interessato. Solo una nota per
quanto riguarda il discorso relativo al titolo di ingegnere: nella
lettera inviata dall'avvocato dell'interessato si fa presente che
ha conseguito nei corsi frequentati a Las Vegas e a Reno la
qualifica di
engineer slot machine
. Non voglio confondere le
idee: non è una qualifica di ingegnere nel senso come intendiamo
noi di studi universitari di ingegneria, comunque talvolta nel
ricevere gli incarichi peritali si è qualificato come ingegnere e
questa è una delle ragioni per cui aveva indotto o poteva indurre a
considerarlo ingegnere, mentre ha un titolo che non ha niente a che
vedere con la qualifica, su questa vicenda credo vi sia già stata
la comunicazione definitiva del tribunale. Rimane il fatto che
l'utilizzo, che è a tempo, ha queste finalità di formazione e
preparazione, che dall'azienda sono ritenute utili e importanti per
le materie che ho evocato.
Président
- La parole au Conseiller Secrétaire
Tibaldi.
Tibaldi (PdL)
- Ci pare di capire che l'azionista Regione
per bocca del suo Presidente intenda avallare l'incarico in
oggetto, perché non ci sono delle obiezioni, Presidente, da parte
sua. Abbiamo acquisito un po' di dati, il primo è notorio: che il
soggetto sia conosciuto non ci sono dubbi, oltre a quello che lei
ha detto, si è fatto conoscere negli anni scorsi alla luce di
quello che ha fatto e causato, quindi sulla sua notorietà non
abbiamo dubbi. Il fatto che lei oggi ci venga a dire che il
certificato del casellario giudiziale è assolutamente sgombro di
problemi e poi ci dice che è stata comminata una multa perché si è
spacciato per ingegnere, con la sospensione condizionale a non
menzione, evidenzia la macchia che abbiamo citato in premessa. Il
fatto che non si citi nulla sui carichi pendenti è una mancanza
dell'Amministratore, in questo caso da parte sua, perché poteva
completare l'informazione sapendo se eventuali procedimenti in
corso ci sono...
(interruzione del Presidente della Regione, fuori
microfono)
... ma lei ha parlato del certificato del casellario giudiziale,
sono due documenti distinti, Presidente, e questa è una
manchevolezza che poteva essere colmata! Il fatto che abbia
lavorato presso altri casinò lo sappiamo perché è stato allontanato
da questi casinò, di conseguenza è approdato poi a Saint-Vincent e
anche questo è un fatto che riteniamo appuntare anche alla sua
conoscenza. Magari non lo sapeva, ma, se vuole, poi le consegniamo
una nutrita rassegna stampa.
Per quanto riguarda la scelta della casa da gioco, a settembre
era stato nominato anche il Direttore giochi, non siamo qui per
"spezzare lance" a favore di qualcuno o "gettare croci" su qualcun
altro, ma su "La Stampa" dell'11 dicembre si legge:
"Il casinò
licenzia il Direttore giochi, regole disattese, ha violato le norme
antiriciclaggio"
. Qui quindi si applica in maniera puntuale una
certa normativa, poi d'altro canto si ingaggiano persone... insomma
è nell'ambito delle risorse spese da parte della Casino S.p.a....
persone che non ci sembra abbiano questo curriculum idoneo e pulito
per poter non dico lavorare in una casa da gioco, ma presentarsi
professionalmente e formare del personale o comunque dare dei
segnali tangibili di redditività della casa da gioco nel settore
per il quale sono stati incaricati. Le spiego il perché: i recenti
dati di venerdì 20 gennaio 2009 ci indicano che le
slot
ad
inizio anno hanno perso in volumi di introiti il 16,15%. Ci sono
dei cali anche in altri settori, ma i giochi francesi hanno un più
7,75, allora se lo
slot manager
incaricato, l'
engeneer
slot machine
incaricato è così capace, qualche risultato si
poteva notare anche da questi dati che sono poi i dati aziendali
veri e propri. Anche di questo ne tenga conto, Presidente, visto
che rappresenta l'azionista e noi le diamo dei consigli che sono
utili anche alla sua funzione.
Per quanto riguarda la postilla che ha voluto fare sul Codice
della
privacy
, ci dispiace, ma lì forse, oltre all'articolo
23 citato nella sua lettera, lei dovrebbe leggere anche l'articolo
65, dove per l'espletamento del mandato politico ed elettivo e
quindi per lo svolgimento di funzioni di controllo, di indirizzo
politico e di sindacato ispettivo o per l'accesso a documenti
riconosciuto dalla legge e dai regolamenti degli organi interessati
- nella fattispecie potremmo citare il Consiglio regionale -
abbiamo diritto non solo di accedere ai dati personali, ma
addirittura a dati sensibili e giudiziari indispensabili al nostro
mandato. In teoria potremmo conoscere anche le tendenze sessuali,
in via riservata ovviamente, oppure la presenza di patologie
particolari, perché fa parte del nostro mandato elettivo;
ovviamente sta nella nostra responsabilità divulgare queste
informazioni, ma l'accesso ai dati ci è riconosciuto da quello
stesso codice, detto Codice sulla
privacy
che vige dal 2003
e vigeva anche nel 2005 quando il suo collega Marguerettaz ci ha
fornito i dati...
(nuova interruzione del Presidente della Regione, fuori
microfono)
... non è stato messo in dubbio, ma non sono stati forniti i
dati! Allora perché ci ha fornito i dati dei 250 € al giorno più
IVA al lordo delle contribuzioni e non ci ha detto quanto... allora
mi vuol dire che questo
slot manager
ha firmato il consenso
e gli altri non lo hanno mai firmato?
(nuova interruzione del Presidente della Regione, fuori
microfono)
... ma lei è l'azionista! Noi eroghiamo compensi da 200mila euro
annui con tanto di premi e non possiamo conoscere questi dati? Mi
dica: lei non conosce questi dati?
Rollandin
(fuori microfono)
-... ho detto che non
è mia competenza ...
Presidente
- Ma non facciamo queste discussioni per
favore!
Tibaldi (PdL)
- ... ma questi sono fatti importanti,
visto che il Presidente Rollandin ha fatto una postilla su quanto è
stato discusso prima, permetta che facciamo anche noi delle
rettifiche, altrimenti qui vale l'ultima parola, vale l'articolo 23
del Codice della
privacy
, che, per quanto riguarda il nostro
mandato elettivo, non ha nulla a che vedere, noi siamo
regolamentati da un altro articolo del Codice della
privacy
!
La invito ad approfondire la conoscenza di questa materia, perché,
oltre a rientrare nei suoi poteri, rientra anche nei nostri
diritti, quelle che sono le norme che regolamentano la nostra
attività.
Presidente, a completamento della sua risposta
all'interpellanza, qui evidenziamo che l'azionista da lei
impersonato
pro tempore
non controlla adeguatamente le
attività, lo svolgimento aziendale, ma anche nella sua minuzia,
perché comunque i risultati non depongono a favore di una gestione
aziendale sobria, ma soprattutto redditizia. Lei oggi non può
vantare: "ho i risultati, di conseguenza possiamo chiudere un
occhio su certe situazioni", qui non ci sono i risultati e ci sono
situazioni che sono anche deplorevoli e che vanno corrette!
L'Amministratore unico è un suo fiduciario, il Direttore generale
immaginiamo anche, questa "cinghia di trasmissione" deve funzionare
non solo per delle situazioni personali, amichevoli, di
convivialità, ma deve funzionare soprattutto per quanto riguarda la
corretta e completa gestione nel rapporto fra l'ente politico, che
è azionista, e l'ente gestore, che è l'azienda Casino S.p.a..
Questo fatto è un'altra macchia che comunque addebitiamo e
collochiamo sulla sua giacchetta, Presidente, non è solo avere il
gallone dell'azionista di riferimento quando si siede al tavolo con
la Sig.ra Bordet per dire: "decido e faccio e cambio la situazione
come meglio credo". Questa è un'altra macchia che a noi
naturalmente non va bene, noi la evidenziamo, la portiamo a vostra
conoscenza, perché dovete sapere anche voi quello che si passa
nelle sale del casinò e naturalmente queste sono situazioni che
stanno venendo a galla...
(interruzione del Consigliere Agostino, fuori
microfono)
... stanno evidenziando, Consigliere Agostino, una situazione
che qualcuno di voi forse vuole continuare ad ignorare, ma che non
possiamo continuare ad ignorare perché, come è sotto gli occhi di
tutti, non c'è alcun dato a suffragio della bontà della gestione,
non c'è un dato! E questo è un fatto disdicevole: è cambiata
l'amministrazione politica, è cambiata l'amministrazione aziendale,
non sono cambiati alcuni dirigenti, non sono soprattutto cambiati i
metodi! Ed è un nostro compito quello di far cambiare determinati
metodi che fino ad oggi hanno portato il casinò nello stato in cui
si trova. È inutile poi incolpare l'amministratore di turno, oppure
il politico di turno: qui ci vuole una volontà chiara e dipende
in primis
dalla maggioranza dare un indirizzo diverso. Siamo
in prossimità dell'approvazione di un piano di sviluppo mi sembra,
vogliamo arrivarci in queste condizioni? Vogliamo parlare di 50
milioni di euro di prossimo investimento o di lavoro di prossima
realizzazione con questa superficialità, affidando incarichi a
persone di dubbia onestà, oppure incarichi a dirigenti di cui
fingiamo di non conoscere gli emolumenti e i
benefit
o gli
obiettivi che abbiamo proposto e nemmeno poi verificato? Il nostro
gruppo consiliare non intende adeguarsi a questa metodologia, se
volete farlo voi, ve ne assumerete la responsabilità!
