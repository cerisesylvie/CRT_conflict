Classificazione
CASA DA GIOCO



Oggetto del Consiglio n. 2837 del 21 giugno 2017 - Resoconto
OGGETTO N. 2837/XIV - Reiezione della risoluzione:
"Sospensione della procedura di licenziamento collettivo del
personale della Casa da gioco di cui alla legge 223/1991".
Approvazione della risoluzione: "Indicazioni per superare la
procedura di mobilità ex lege 223/1991".
Rosset (Presidente) -
A questo punto le due risoluzioni
iscritte ai punti n. 35.02 e n. 35.04 possono essere discusse
congiuntamente. Per l'illustrazione, ha chiesto la parola il
collega Bianchi, ne ha facoltà.
Bianchi (UV) -
Per illustrare la risoluzione che abbiamo
presentato, parliamo di Casinò, un argomento che in questa
legislatura è sempre stato
à la une
, per usare un eufemismo
molto caro al collega Chatrian. Questa risoluzione è stata
presentata perché, come ricordato in premessa durante l'ultima
audizione in IV Commissione delle organizzazioni sindacali della
Casa da gioco, è emerso in maniera chiara e unanime che la
contrattazione in essere davanti all'Ufficio del lavoro è in chiaro
stallo. Posso concordare che la politica stia fuori da questa
contrattazione, ma occorre considerare le problematiche emerse e il
coro unanime da parte dei sindacati che evidenziano un chiaro
stallo della contrattazione dovuta ad una posizione troppo distante
tra le parti, colpe molto probabilmente da imputare al nuovo
Amministratore unico: non ha partecipato al primo incontro, che era
sicuramente il più importante, perché avrebbe permesso di partire
con il piede giusto; poco presente al Casinò e perlopiù le riunioni
che si fanno con i dipendenti vengono fatte a Milano. L'altra colpa
è il piano industriale, che non dice niente, approvato in
quest'aula, durante la sua discussione abbiamo evidenziato le
banalità presenti in questo documento e non aiuta la
contrattazione.
Non sto a ripetere la serie di argomenti del piano che non
condividiamo, già discussi in quest'aula, ma il coro unanime dei
sindacati ha evidenziato che il piano non dice niente e sollevato
molte perplessità. Visto anche il poco tempo ancora disponibile: il
30 giugno scade il termine dei licenziamenti collettivi per la
contrattazione davanti all'Ufficio del lavoro, sarebbe opportuno, -
è questo che chiediamo - di ritirare la procedura inerente i
licenziamenti di 221 persone, non più 264, perché 41 sono state
collocate in pensione con la "Fornero". Sappiamo benissimo che, se
venissero licenziate 221 persone, la Casa da gioco non aprirebbe
neanche i battenti, vale a dire che queste persone sono
indispensabili proprio per aprire le sale. Sappiamo quindi
benissimo che è un paradosso, un qualcosa per tenere i sindacati
all'angolo. Noi chiediamo di "ritirare" la procedura n. 223, in
modo che si possa fare una trattativa seria, paritaria fra le
parti, come i rappresentanti dei lavoratori in maniera unanime
hanno chiesto e che la trattativa parta dall'accordo del 2015, dove
i lavoratori stanno già facendo da anni la loro parte con pesanti
tagli.
Non mi dilungherei sul fatto, poi magari interverrò ancora nella
discussione generale, anche in funzione dell'altra risoluzione che
è stata presentata, però, Assessore, le chiederei di votare questa
risoluzione, perché le era già stato lanciato un salvagente da
parte dei sindacati l'altro giorno in IV Commissione; oggi glielo
lanciamo noi dai banchi dell'opposizione - e parlo di salvagente
visto che oggi è il primo giorno d'estate - perché se non vi sarà
il ritiro, molto probabilmente nei prossimi giorni a lei serviranno
le bombole d'ossigeno.
Presidente -
Ha chiesto la parola l'Assessore Chatrian,
ne ha facoltà.
Chatrian (ALPE) -
A nome della maggioranza, abbiamo
presentato una risoluzione che va nella direzione opposta rispetto
al collega Bianchi, che forse non ha contezza della situazione in
cui versa la Casa da gioco oggi. Forse non è a conoscenza della
situazione drammatica in cui la società sta operando. Conti alla
mano, credo che raccontare bugie in questo momento non serva né
alla politica, né al "sistema Valle d'Aosta", né soprattutto
all'azienda. Il 20 febbraio è stata avviata una procedura di
licenziamento dall'allora Amministratore Sommo, perché i costi sono
nettamente superiori ai ricavi. Il bilancio 2016 si chiuderà con
una perdita di esercizio superiore ai 40 milioni di euro. La
gestione non è più sostenibile, tranne che per il collega Bianchi
probabilmente, che dice: "non dovete fare nessun taglio, perché
altrimenti siete cattivi, siete il Governo dei cattivi, dovete
sospendere la procedura che voi avete messo in campo il 20 febbraio
2017".
Cosa proponiamo oggi con questa risoluzione? Nelle premesse
innanzitutto abbiamo messo un perimetro al dibattito che abbiamo
avuto lunedì con le forze sindacali, dove da parte nostra c'è stata
un'apertura importante. Si deve partire dall'accordo siglato nel
2015, che però non è sufficiente. La proposta che abbiamo fatto,
come Governo regionale, alle forze sindacali quindi è: "prendete -
parlando sia all'azienda, sia alle forze sindacali - i punti
meritevoli già condivisi e inseriti nell'accordo 2015 e andate ad
integrarlo ", perché non è sufficiente, diremmo delle bugie:
quell'accordo non è sufficiente quanto meno per calmierare nei
prossimi due anni e mezzo i costi certi. Dall'altra parte, per
superare la procedura, c'è una possibilità: è stata data
un'indicazione all'Amministratore unico Di Matteo di superare la
procedura nel momento in cui c'è un accordo sindacale che non manda
a casa nessuno, questa è la volontà, questa è l'indicazione, ma si
devono riparametrare i costi del personale almeno per il prossimo
triennio.
Nello stesso tempo, è stata data un'altra indicazione, condivisa
anche da altre forze politiche che non fanno parte di questa
maggioranza - lunedì in sede di dibattito -, è stata quella per cui
coloro che percepiscono alti stipendi devono dare qualcosa di più.
Noi lo abbiamo voluto precisare con questa risoluzione: "ritenuto
corretto prevedere un criterio di partecipazione alla riduzione del
costo del personale che sia graduato rispetto al livello reddituale
e richieda un sacrificio maggiore ai redditi più elevati". Per
quanto riguarda invece l'impegno, noi auspichiamo e siamo certi che
si debba trovare una sintesi; l'azienda domani proporrà ulteriori
simulazioni, proiezioni e proposte e speriamo che da parte dei
rappresentanti sindacali ci sia la volontà di presentare a loro
volta delle proposte per addivenire ad un accordo, in base al quale
non si lascia a casa nessuno, a fronte di stipendi ancora buoni.
Penso che non è mai facile all'interno di un'azienda ridurre i
compensi o lo stipendio, ma la situazione è disastrosa. Io credo
che ci siano le condizioni per trovare una sintesi per un periodo a
scalare, cercando di chiedere qualcosa in più a chi ha di più e
praticamente chiedere pochissimo sotto una certa soglia per diverse
ragioni che ben conosciamo. Dall'altra parte ci deve essere
consapevolezza che, oltre al contenimento dei costi certi, si
devono mettere in campo azioni in grado di rilanciare, e quindi
invertire la rotta, ricavi, tutte cose che abbiamo detto e
stradetto in questi mesi per quanto riguarda la Casa da gioco.
Questa è la proposta che facciamo considerati proprio gli incontri
che abbiamo tenuto l'ultimo lunedì mattina.
In questo momento mettere la polvere sotto il tappeto e dire:
"sospendete, lasciate tutto com'è" sarebbe un atto irresponsabile
che farebbe male all'azienda, ma farebbe male ai lavoratori, anche
perché certi costi così come sono parametrati non sono più
sostenibili e quindi è comunque il momento di dare dei segnali
importanti. Due sono le azioni principali: calmierare, da una
parte, i costi e, dall'altra, invertire la rotta per quanto
riguarda i ricavi, perché sappiamo che le sale sono ancora vuote,
anche se ci sono timidi segnali di ripresa, timidissimi -
permettetemelo - rispetto al 2016. I primi tre mesi sono stati
disastrosi, lo dicevamo qualche giorno fa. Il secondo trimestre
registra timidi segnali positivi se paragonati al 2016, sicuramente
non sufficienti per quanto riguarda un'inversione di tendenza sugli
introiti; le due cose devono andare di pari passo, e questo è
previsto all'interno del piano e che, oltre all'accordo 2015,
comunque non è sufficiente. Bisogna creare le condizioni per poter
compensare, e quindi calmierare, un costo che non è più
sostenibile. La proposta che noi facciamo al Consiglio quindi è di
impegnare la Giunta a "dare indicazioni alla società, nella persona
dell'Amministratore unico, di superare la procedura di mobilità ex
lege n. 223/1991, previo accordo sindacale validato da referendum,
che, sviluppando e modificando l'accordo del 27 ottobre 2015, in
conformità con i principi del piano di ristrutturazione, garantisca
l'attuazione del piano stesso e quindi il raggiungimento degli
obiettivi di equilibrio di bilancio nei tempi previsti".
Presidente -
Ha chiesto la parola il collega
Marguerettaz, ne ha facoltà.
Marguerettaz (UV) -
L'ora è tarda, quindi cercherò di
essere breve e di non ritornare, di non ripetere tutta una serie di
cose che abbiamo già avuto modo di dire.
Collega Chatrian, se c'erano dei dubbi su chi non sapeva qual
era la situazione del Casinò, noi li abbiamo su di lei, perché a
nessuno di noi era mai venuto in mente di guardare la platea e di
dire: "basta una telefonata". Ma lei con che coraggio dice agli
altri: "non vi rendete conto"? Era seduto lì e diceva: "basta una
telefonata per revocare la n. 223" parlando al Presidente Rollandin
e adesso con una faccia verginale viene qua a dirci che la
situazione è grave, io devo legarmi alla sedia...ma non si
vergogna? Noi parliamo di questa cosa, ma non si vergogna?
Lei ovviamente propone un impegno, collega Chatrian, che non è
un impegno: è un impegno nullo rispetto alle richieste dei
sindacati, perché ovviamente lei dice: superiamo la n. 223, se c'è
un accordo sindacale validato dal referendum, quindi in ossequio al
piano industriale. Lei lo sa, glielo abbiamo detto in tutte le
salse: quel piano industriale è acqua fresca, per essere gentili,
perché non c'è nulla che ci porterà a dire che il Casinò avrà un
rilancio: è un Casinò in cui si interviene con il
machete
sui costi del personale. Il piano industriale in due righe, senza
scomodare importanti consulenti, senza scomodare grandi società,
quindi poteva ridursi...e adesso qualcuno mi dice non parlare delle
90 pagine sennò io parlo di righe, ma lì era semplice, bastava
dire: "tagliamo il costo del personale in questi termini".
La nostra risoluzione era una risoluzione in cui si chiedeva una
modifica dell'atteggiamento dell'Amministratore unico di totale
chiusura. Faccio un inciso: probabilmente interverrà anche qualche
altro collega, io ho visto un
tweet
in cui si dice:
"Giovannini è
out
". Cosa vuol dire? Se Giovannini è out,
vuol dire che un altro pezzo viene perso. Colui che doveva essere
un riferimento per il settore gioco sembrerebbe - ho visto un
tweet
, però magari lei interverrà - che sia già sparito. Ci
sono leggende metropolitane in cui si dice che gli hanno fatto fare
due ore di anticamera. La sintesi però qual è? Sono i
boatos
che si sentono da Saint-Vincent: "avete messo qualcuno che non sa
di cosa parla", ed effettivamente in modo candido ha detto in
commissione di aver avuto dei rapporti istituzionali. Probabilmente
partecipava a qualche pranzo, a qualche rinfresco, a qualche gala,
faceva delle attività nobili, legittime, ma che si chiamano di PR,
di gestione di Casa da gioco ne sapeva pochino. Quando noi le
diciamo che questo piano industriale è un piano industriale
confezionato, raccogliendo delle professionalità qua e là
legittime, giuste, anche di livello che sono state assemblate dalla
Deloitte, ma che mancano di un'anima... I sindacati ci hanno detto
- e lei era qua, ha sentito - che nessuno si sottrae. Partiamo dal
2015, integriamolo, miglioriamolo, facciamo anche degli ulteriori
sacrifici, non lo hanno escluso, ma hanno detto: "fateci lavorare
senza un ricatto".
Quando abbiamo parlato dei vaccini, qui qualcuno ha scomodato
dei principi universali e poi, quando cambiamo argomento, io ti
faccio parlare con il cappio vicino. Intendiamoci: la sospensione
della procedura n. 223 non è che siamo così ingenui nel pensare che
possa essere un atto unilaterale, che non viene concordato con i
sindacati. È chiaro che si va alla Camera del lavoro, si fa un
ragionamento dove si prendono dei reciproci impegni, ma si toglie
quell'arma di ricatto: ecco qual è la differenza.
L'impegno che lei ci sta proponendo, collega Chatrian, è un
impegno che non cambia una virgola. Sostanzialmente, se mai
utilizzerà questa risoluzione per dire che avete dato delle
indicazioni nei confronti delle richieste dei lavoratori, è un
falso. Questa risoluzione che lei ci ha proposto è assolutamente
ininfluente e, purtroppo, i sindacati lavoreranno sempre sotto
ricatto. Il nostro, al contrario, è un atto di fiducia anche nei
confronti dei lavoratori, perché abbiamo visto qua delle persone
che sono molto consapevoli, sanno com'è. Le posso mandare anche i
messaggi che ci inviano, dove qualcuno mi dice che, per recuperare
la perdita che abbiamo oggi, dovremo fare degli incassi di 8
milioni e mezzo al mese per arrivare agli stessi livelli del 2016,
quindi già questa è un'attività sfidante. Non è colpa sua, non è
che io voglio caricare la situazione contingente, ma, da un lato -
torno a dirle -, lei ha sottovalutato il problema. Quando era
seduto in questi banchi, ci ha trattato come dei superficiali che
bastava fare questo e quell'altro. Adesso è lì ed è pieno di
problemi: carico sotto il peso delle sue responsabilità. Da questo
punto di vista, quindi faccia un atto di fiducia, voti la nostra
risoluzione, diamo fiducia a questi lavoratori. Non sarà il fatto
di togliere la n. 223, che farà venire meno il loro senso di
responsabilità. Parlano del loro posto di lavoro, tutti sono
consapevoli che, se le cose vanno male, vanno a casa. Non avrà
degli irresponsabili di fronte, ma agiamo un po' da un punto di
vista umano cercando di venire incontro alle loro richieste.
Presidente -
Ha chiesto la parola il collega Guichardaz,
ne ha facoltà.
Guichardaz (PD-SIN.VDA) -
Sul Casinò abbiamo parlato allo
sfinimento e abbiamo chiesto che la procedura di cui alla legge n.
223 venisse ritirata per permettere l'apertura di una vera
trattativa, che è un atto che richiede due soggetti: le
organizzazioni sindacali da una parte e i datori di lavoro
dall'altra, ma che deve essere - questo noi continuiamo a ripeterlo
- scevra da ricatti, da spade di Damocle, da tutte quelle
situazioni che condizionano inevitabilmente una trattativa.
Io ho fatto il sindacato per diversi anni e devo dire che è un
mestieraccio, è proprio un mestieraccio. Spesso ci si ritrova a
dover fare da cuscinetto tra i datori di lavoro e le maestranze, il
sindacato è definito unanimemente il "corpo intermedio", ma il
sindacato serve anche al datore di lavoro per pacificare gli animi
e per cominciare a lavorare in un'ottica collaborativa di
costruzione. Oggi voi cosa chiedete al sindacato? Usando un termine
caro a qualche Assessore, un codice che capite molto bene: chiedete
al sindacato di fare il kapò: quello che si mette lì e che, sulla
base di queste indicazioni che voi date, di cui poi parliamo, deve,
previo accordo sindacale, in conformità, garantire
l'attuazione.
Io ho fatto il sindacato, ma quando uno mi pone delle condizioni
del genere, io avrei detto: Signori, siete dei fighi incredibili,
fate voi. Cosa mi mettete in mezzo? Colleghi della maggioranza, fa
sorridere che la Giunta chieda a sé stessa e a qualche collega,
senza incarichi di governo, di impegnare sé stessa a dare
indicazioni all'Amministratore unico di superare la n. 223, ma solo
a condizione che l'accordo sindacale, di cui non si sa nulla, sia
validato da un referendum. Questa roba qua è un capolavoro
di...come si chiamava quel personaggio dell'assurdo? Questo è
veramente un capolavoro dell'assurdo, neanche i più scalcagnati
dell'Armata Brancaleone che ci sono stati nella storia si sarebbero
inventati un
escamotage
così di scarso livello. Mi verrebbe
a quest'ora anche da dire qualche parolaccia.
Lei oggi, collega, fa l'allarmista. Mette quella faccia
contrita, richiama dati disastrosi. Naturalmente dà l'indicazione
di una situazione che è veramente sfasciata, ma che cosa state a
fare lì? Siete qua da 100 giorni. La telefonata, glielo ha detto
l'Assessore, ma faccia questa telefonata! Si prenda questo
telefono, se non ha il numero di Di Matteo, glielo do io! Faccia
questa telefonata a Di Matteo e gli dica di mettere a posto i conti
del Casinò da domani. No, invece cosa facciamo? Il boccino - come
dice lei - lo giriamo ai sindacati, questi poveri cristi di
sindacati che non gli basta già di prendersi schiaffoni dagli uni e
dagli altri, devono fare da prosciutto in mezzo a due panini e
adesso devono fare da Kapò per la sua e la vostra incapacità di
trovare una soluzione. Perché i dati disastrosi di questi ultimi
mesi, Assessore, sono colpa di chi? Sono colpa dei lavoratori, sono
colpa dei sindacati? Lei pensa che, firmando un accordo con i
sindacati in cui si dice: "da domani riduciamo il costo del lavoro,
togliamo le ferie", da quel momento in poi si aprono le porte,
entrano dentro flussi di clientela? Alla clientela non gliene frega
niente se ci sono i
croupier
che guadagnano più del
necessario, o se non siamo riusciti ancora a mettere in piedi una
procedura magari di contenimento dei costi. I clienti arrivano se
si fa un'azione di
marketing
, se ci si mette lì e si fanno
quelle cose che, quando lei era all'opposizione, dava per scontate.
Io ricordo con il collega Baccega, magari lo facevamo anche noi...e
poi con il collega Perron dopo. Dava per scontato che per questa
cosa qua bastava la fatidica telefonata. Ma questo Signore qua, più
che arrotolarsi nella sua insufficienza, riempirsi di consulenti,
che cavolo ha fatto fino ad ora? Le azioni di marketing le ha
rilanciate? Ha fatto che cosa fino ad ora per rilanciare? I dati
degli ultimi mesi dicono che la situazione è disastrosa, ma non è
colpa nostra la situazione disastrosa degli ultimi mesi. Lei ha
detto: "timidi richiami", cosa ha detto? Insufficienti aumenti di
che cosa? Questo qua sembrava dovesse arrivare e spaccare il mondo,
no, adesso è colpa dei sindacati, che non riescono a fare l'accordo
con lavoratori, però i conti del Casinò sono comunque in rosso.
Malgrado lei abbia una struttura fantastica, come dicono tutti,
abbia un sacco di personale in esubero, perché mi dite che avete un
sacco di personale in esubero, quindi avete persone che possono
accogliere la clientela. Non avete ancora fatto quella riduzione
dei 264 lavoratori...
Presidente -
Scusate colleghi, capisco l'ora e capisco la
situazione, chiedo scusa collega Guichardaz, però così diventa
difficile. Grazie.
Guichardaz (PD-SIN.VDA) -
...quindi io penso che oggi, al
di là dell'assurdità di questa roba, si debba dare indicazioni a
questo Signore di proseguire in un'azione non lo so di che genere,
se l'avete già implementata, di mettere in piedi un'azione di
marketing, di rendere questa macchina che tutti ci dicono essere
una macchina fantastica, di renderla finalmente produttiva.
Dopodiché io penso che, quando si vede l'azione, quando si vede la
capacità di questa
governance
di fare qualcosa dal punto di
vista del rilancio del Casinò, forse anche i sindacati poi si
siedono più tranquilli al tavolo. Non sanno di sedersi davanti ad
una pletora di incapaci, che non sono in grado di gestire l'aspetto
del marketing, che non sono in grado di fare null'altro che di
ricattare attraverso questa melina, che io trovo davvero disgustosa
e sfiancante della n. 223. Questo è un ricatto, che non ha nessun
senso!
Dia una sveglia a questi Signori che prendono una barca di
soldi. Sono 10, 12, 15, non ho capito, adesso ne mettiamo altri 13.
Avete fatto manifestazioni di interesse da tutte le parti. Dia una
sveglia a questi Signori in modo tale che diventino un po' anche i
garanti di un processo di modo che poi i lavoratori possano dire:
"è vero che ci chiedono di ridurre i nostri stipendi, di ridurre i
nostri privilegi - come qualcuno li indica -, però, dall'altra
parte, abbiamo delle persone capaci che stanno lavorando, che ci
stanno mettendo in connessione con il territorio, che stanno
rilanciando realmente la Casa da gioco". Così non è, vi state
limitando a fare un'azione tattica per coprire le incapacità di
questa gente. Allora o vi rendete conto di questa cosa, o
prendetevi la responsabilità voi del fallimento e dell'affondamento
del Casinò, non lo affidate ai sindacati o alla polvere sotto i
tappeti, che oramai è stata pulita venti volte! Quella polvere,
quei tappeti li avete sollevati venti volte, li avete ripuliti: se
c'è della polvere, è vostra!
Presidente -
Ha chiesto la parola il collega Cognetta, ne
ha facoltà.
Cognetta (M5S) -
Solo brevemente per chiarire la
questione del
tweet
, come richiamato dal collega
Marguerettaz. In effetti, c'erano diversi
rumor
all'interno
della Casa da gioco, però a volte certe azioni servono anche per
fare emergere e far capire a tutti quanti quali sono le situazioni
che si vengono a creare. C'è un articolo uscito da pochissimo
on
line
con le dichiarazioni di Giovannini rispetto a quello che
sta accadendo all'interno della Casa da gioco. Dico il
virgolettato, quindi la sua dichiarazione: "ci sono state delle
piccole incomprensioni. L'azienda continua ad andare avanti per la
sua strada e qualcuno vorrebbe che assumessi un incarico di
consulenza, ma io ho chiesto e ribadito che per fare ciò voglio
essere informato su iniziative e possibilità che vengono decise e
avere voce in capitolo, questo continua a non succedere. Ho fatto
presente che il fatto di essere nominato, quando devo andare a
realizzare altrui, non mi sta bene - probabilmente è stata saltata
una parola: "cose" altrui - io mi prendo la responsabilità delle
decisioni che prendo, o che condivido, ma non delle decisioni prese
da altri e che non condivido. In Valle d'Aosta sono una persona
conosciuta e si aspettano da me dei risultati, non posso
permettermi di andare a gestire cose decise da altri.
Non so come andrà a finire, ma penso che alla fine, se l'azienda
continuerà a mantenere questo atteggiamento, le possibilità di
collaborazione siano nulle. Questo non significa che tolgo la mia
disponibilità, ho un debito di riconoscenza nei confronti della
proprietà, ma avevo sempre chiaramente detto che la mia
disponibilità c'era se c'erano decisioni condivise. Purtroppo non
posso prendermi la responsabilità di decisioni che non ho preso e
che non condivido".
Non voglio fare l'analisi antropologica di quello che viene
fuori, però un elemento mi sembra chiaro: chi dovrebbe in questo
momento gestire, come Amministratore, la Casa da gioco forse ha
qualche problema, forse sta gestendo le cose in maniera poco
opportuna. A detta di un esponente che ha decenni di esperienza e
che dovrebbe risolverci il problema del gioco. Non è proprio
l'ultimo dei problemi che abbiamo lì dentro.
A questo punto mi sembra che ci stiamo avvitando sempre più
profondamente verso quello che io auspicavo non succedesse, ma che
avevo previsto: il fatto che questa società presto o tardi
imploderà su sé stessa. La cosa non mi fa piacere e ho detto in
tanti momenti che la decisione delle strade che sono state prese
fino adesso non è quella, secondo me, corretta. Poi 223, non 223,
accordo con i sindacati, non accordo con i sindacati, quello che
diceva il collega Guichardaz è stato detto da me tantissime volte:
se la gente non entra al Casinò e non gioca, possiamo tagliare
tutto quello che vogliamo. Se uno ha un ristorante e non gli entra
nessuno, può pagare anche un euro al mese il cameriere, ma se
quell'euro non gli entra, il cameriere lo deve mandare a casa. Mi
sembra una cosa talmente lapalissiana, ma questo veniva detto anche
prima di questa situazione in cui sollecitavo i piani
marketing
che avessero poi un senso e un seguito.
Io quindi credo che, al di là delle due risoluzioni puramente
tecniche, ormai la discussione sia andata oltre, ormai i tempi
stanno superando la discussione che stiamo facendo. A fine mese che
cosa succederà? Se veramente va avanti la n. 223, a fine mese
andranno a casa 200 e passa persone, non si saprà come gestire il
resto, ho dei dubbi nel capire che cosa succederà dopo. Oddio, non
è che ho tanti dubbi, io so cosa succederà dopo, otto giorni...non
so chi sta decidendo e come sta gestendo, però alla fine mi sembra
certo a questo punto, poi valutate voi se è meglio tenerla,
toglierla, però sono rimasti otto giorni, fateci un pensiero
stanotte, magari la notte porta consiglio.
Presidente -
Ha chiesto la parola il collega Baccega, ne
ha facoltà.
Baccega (EPAV) -
Ci eravamo impegnati nella Conferenza
dei Capigruppo a fare pochi interventi cercando di ottimizzare il
tempo, ma, sulla base delle cose che abbiamo sentito, diventa quasi
impossibile non intervenire. Noi abbiamo proposto una risoluzione
molto chiara, poche parole che riassumono quello che io le ho detto
lunedì scorso di fronte a tutti i sindacati e ai rappresentanti
sindacali: Assessore, dia mandato a Di Matteo di ritirare la n.
223. Lei non lo ha fatto, si è presentato quest'oggi con una
risoluzione che dice le stesse cose che lei diceva un mese fa, un
mese mezzo fa e due mesi fa. Ma ci prende per il naso? È il caso di
andare avanti in questo modo? Lei ci ha detto che la situazione del
Casinò è drammatica, ma se non fossero venuti i revisori dei conti
a dirci la reale situazione di cassa della Casino, noi a quest'ora
non sapremmo ancora come stanno le cose. Allora, Assessore, per
essere proprio breve, lei ha fallito pesantemente su questo
dossier: lei ha fallito perché ha messo insieme una squadra di
persone che tra di loro non parlano, che tra di loro non
gestiscono, che tra di loro raccontano anche delle "cucche", però
ci hanno detto che hanno in mano una Ferrari e un gioiello; queste
due cose vanno rivalutate, ma lei non è in grado di farlo, si
assuma le responsabilità e si comporti di conseguenza!
Dalle ore 21:30 assume la presidenza il Vicepresidente
Fosson
.
Fosson (Presidente) -
Non ci sono altri interventi,
dichiaro chiusa la discussione generale. Ha chiesto la parola
l'Assessore Chatrian, ne ha facoltà.
Chatrian (ALPE) -
Non penso di aver fallito in questi tre
mesi. In questi tre mesi abbiamo approvato un piano industriale -
che per qualcuno è privo di contenuti - che ha fatto e fa chiarezza
e dà la possibilità di fare attentamente lo stato dell'arte di una
società importante per il "sistema Valle d'Aosta", che ha ancora
grandi potenzialità, ma che deve essere gestita in una maniera
diversa. In questi tre mesi abbiamo anche approvato un disegno di
legge a supporto del piano industriale. Il collega prima parlava di
colpa, non è un discorso di colpa, è che lo stato dell'arte è
quello. Non so a che dati si riferiva il collega poc'anzi, perché
il primo trimestre rispetto al 2016 segna un meno 20, mentre al
termine del secondo trimestre, rispetto ad un difficile 2016, il
delta praticamente o è sotto lo zero, o appena sopra, rispetto al
meno 20 del primo trimestre, ma poco importa.
Prendo le distanze quindi dal qualunquismo e dalla
superficialità con cui a volte si mettono sul tavolo dei dati. Tre
settimane sono trascorse da quando abbiamo approvato il piano
industriale, in cui sono contenute delle idee, delle misure da
mettere in campo per invertire gli introiti.
Altro tassello importante: non possiamo non rispettare ciò che è
contenuto all'interno del piano. In esso si declina una delle
criticità che ad oggi impatta in maniera pesante sull'andamento e
sulla gestione della Casa da gioco: la criticità è data
dall'urgenza di rivedere, riparametrare e riorganizzare comunque
l'assetto dei lavoratori all'interno della Casa da gioco, assetto
su cui da parte di tanti c'è la disponibilità e la voglia di
mettersi in discussione, da parte di tanti c'è la voglia di
riscattarsi perché avevano perso la dignità in questi anni, erano
stati magari messi all'angolo perché non avevano potuto mettere a
disposizione le proprie capacità e le proprie professionalità. Non
si fa tutto in qualche settimana, in qualche mese, magari ci va un
po' di tempo per poter creare le giuste condizioni.
Oltre a questa parte significativa, io penso che la scadenza del
30 giugno sia molto importante. Come Governo, abbiamo dato mandato
all'Amministratore di proporre diverse soluzioni, diverse
possibilità per poter raggiungere un equilibrio di bilancio
indispensabile in un'azienda comunque in difficoltà. Io penso che
anche coloro che rappresentano i lavoratori, stiano lavorando a
delle proposte per poter addivenire ad una sintesi: una sintesi che
sicuramente non sarà facile, anche perché tutto dovrà essere
avallato da un referendum interno alla Casa da gioco.
Ci tengo comunque a ribadire che, forse anche grazie alle poche
azioni che sono state fatte in queste settimane per quanto riguarda
qualche evento, il secondo trimestre, rispetto al primo, comunque
dà dei timidi segnali diversi rispetto al primo disastroso
trimestre. È normale che non è questo andamento che ci può
rassicurare, perché l'attuazione del piano non è ancora iniziata,
il primo tassello è quello del 30 giugno e parallelamente la
riorganizzazione, cui stanno lavorando solo da poche settimane.
Questo è l'auspicio con cui noi presentiamo questa risoluzione:
l'auspicio che ci sia consapevolezza e determinazione nella ricerca
di una sintesi che permetta di chiudere l'accordo sindacale, passo
indispensabile per poter nuovamente rilanciare un'azienda che ha
grandi potenzialità.
Dalle ore 21:32 riassume la presidenza il Presidente
Rosset
.
Rosset (Presidente) -
Ha chiesto la parola il collega
Rollandin, ne ha facoltà.
Rollandin (UV) -
Molto brevemente, perché ho la
sensazione che non ci sia la disponibilità a capire che cosa stiamo
chiedendo rispetto ad un momento tragico. Non è che stiamo per una
contrapposizione a dire: "facciamo A" o "facciamo B". Quello che
voi dimenticate è che non ci è stato permesso di fare quello che
avrebbe evitato questa situazione: dare quella disponibilità
finanziaria, il che non escludeva di fare dei piani credibili,
questo non è stato possibile farlo. Il risultato è questo: che oggi
non sapete più come uscirne, però il discorso della sospensione di
questa n. 223, che è legata a otto giorni di tempo...quindi è
impossibile venire qui a dirci: " ma prima facciamo l'accordo e poi
togliamo", questo è prenderci in giro, prendere in giro i
lavoratori, prendere in giro i sindacati! È stato detto, non voglio
ripeterlo.
Mi dispiace che non ci si renda conto che questa sfida andava
bene per voi. Il fatto di togliere la n. 223 non voleva mica dire
che non si può riprendere, attenzione, il discorso è che questo non
sarebbe nemmeno iniziato se non avessimo dovuto prendere, da parte
del Presidente, quella posizione: non sarebbe nemmeno iniziato
perché, quando vi dicevamo in tempi non sospetti: "guardate che se
non mettete dei soldi...", non per buttarli come diceva qualcuno,
ma per reggere al tempo per cui si possa fare qualcosa per...
Non dimentichiamo poi che, se ci limitiamo ai tagli, siamo
finiti tutti, il discorso è che non viene più nessuno, non è che
sono gli introiti leggeri, non c'è più nessuno in quella Casa da
gioco: questo è il punto! Se non prendiamo una posizione, che è una
sfida, sospendere la n. 223 è una sfida, ma va bene per voi, se non
lo fate, fra otto giorni questi qui vanno a casa. Fa il giro
l'azienda...non è che vogliamo enfatizzare, sono cose che voi
conoscete, perché adesso avete toccato con mano quello che
dall'altra parte ci dicevate: "guardate che avete sottovalutato,
non dovete più dare niente": questa è la realtà! Questo ci
dispiace, perché voi con questo rifiuto del buon senso andate
incontro a delle amare, amarissime sorprese che ricadranno tutte
sui lavoratori.
Presidente -
Non ci sono altri interventi. Metto in
votazione la risoluzione della minoranza, iscritta al punto n.
35.02 dell'ordine del giorno. Dichiaro aperta la votazione. La
votazione è chiusa.
Presenti: 33
Votanti           
: 15
Favorevoli: 15
Astenuti: 18 (Bertin, Bertschy, Borrello, Certan, Chatrian,
Fabbri, Fosson, Gerandin, Grosjean, Marquis, Morelli, Nogara,
Norbiato, Padovani, Restano, Roscio, Rosset, Viérin)
Il Consiglio non approva.
Metto in votazione la risoluzione della maggioranza, iscritta al
punto n. 35.04 dell'ordine del giorno. Dichiaro aperta la
votazione. La votazione è chiusa.
Presenti: 33
Votanti           
: 33
Favorevoli: 18
Contrari: 15
Il Consiglio approva.
