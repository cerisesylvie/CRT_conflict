Classificazione
INFORMAZIONE
Radiotelecomunicazioni


Resoconto integrale del dibattito dell'aula
Oggetto del Consiglio n. 2257 del 6 novembre 1996 - Resoconto
SEDUTA POMERIDIANA DEL 6 NOVEMBRE 1996
OGGETTO N. 2257/X Presa di posizione contro la riduzione dei
finanziamenti governativi alla RAI per la produzione di programmi
per le minoranze linguistiche. (Approvazione di risoluzione)
Risoluzione Considerato che la legge finanziaria dello Stato
prevede una riduzione dei finanziamenti per le convenzioni tra la
Presidenza del Consiglio dei Ministri e la RAI per la produzione e
trasmissione di programmi e di notiziari televisivi e radiofonici
in lingua slovena per il Friuli Venezia Giulia, in lingua tedesca e
ladina per le province autonome di Trento e Bolzano ed in lingua
francese per la Valle d'Aosta;
Ricordato che la Costituzione italiana sancisce la tutela delle
minoranze linguistiche presenti sul territorio dello Stato;
Considerato che i mezzi radio-televisivi sono un potente veicolo
di diffusione linguistico-culturale e, quindi, di sostegno alle
lingue storiche delle regioni sopraddette;
Preoccupato del fatto che i tagli proposti porterebbero
inevitabilmente ad una riduzione delle trasmissioni in tali
lingue;
Respinge
ogni tentativo di vanificare, attraverso la riduzione dei
finanziamenti per le convenzioni, un diritto costituzionale per le
comunità linguistiche e culturali delle tre Regioni
Chiede
al Presidente del Governo regionale della Valle d'Aosta ed ai
Parlamentari valdostani di intervenire nelle sedi opportune perché
venga ripristinato lo stanziamento iniziale previsto in 90
miliardi.
F.to: Perrin G.C. - Parisi - Florio - Ferraris - Piccolo -
Lanivi - Linty - Collé - Lanièce - Tibaldi
Président Quelqu'un demande la parole? On peut passer à la
votation de la résolution:
Presenti, votanti e favorevoli: 25
Il Consiglio approva all'unanimità
Président On a terminé les travaux de cette journée.
La seduta è tolta.
