Classificazione
AMBIENTE


Resoconto integrale del dibattito dell'aula
Oggetto del Consiglio n. 792 del 28 luglio 1999 - Resoconto
OGGETTO N. 792/XI Approvazione di ulteriori disposizioni
attuative della legge regionale 6 aprile 1998, n. 11 (Normativa
urbanistica e di pianificazione territoriale della Valle d'Aosta)
previste, in particolare, dall'articolo 39 (Disposizioni comuni -
fasce di rispetto).
Deliberazione Il Consiglio
Preso atto che in data 6 aprile 1998 è stata approvata la legge
regionale n. 11 "Normativa urbanistica e di pianificazione
territoriale della Valle d’Aosta", la quale prevede
una serie di provvedimenti attuativi al fine di dare piena
attuazione ai principi della legge stessa;
Dato atto che i provvedimenti, rispettivamente di competenza
della Giunta regionale e quelli di competenza del Consiglio
regionale, sono:
Provvedimenti della Giunta regionale:
Art. 12 (Contenuti ed elaborati del PRG)
Art. 14 (Modifiche e varianti al PRG)
Art. 21 (Mezzi di conoscenza e di informazione)
Art. 22 (Zone territoriali)
Art. 27 (Procedura di formazione degli accordi di programma)
Art. 36 (Disciplina d'uso dei terreni a rischio di
inondazioni)
Art. 37 (Classificazione dei terreni soggetti al rischio di
valanghe o slavine e relativa disciplina d'uso)
Art. 52 (Disciplina applicabile nelle zone territoriali di tipo
A)
Provvedimenti del Consiglio regionale:
Art. 23 (Spazi da riservare per i servizi locali e limiti di
densità edilizia, altezza e distanza)
Art. 24 (Indici urbanistici)
Art. 39 (Disposizioni comuni)
Art. 54 (Regolamento edilizio tipo. Approvazione del regolamento
edilizio)
Art. 64 (Contributo per il rilascio della concessione)
Art. 65 (Determinazione degli oneri di urbanizzazione)
Art. 66 (Determinazione del costo di costruzione per i nuovi
edifici e per gli interventi su edifici esistenti a destinazione
residenziale)
Art. 69 (Concessioni relative ad opere o impianti non destinati
alla residenza);
Preso atto della deliberazione di Giunta n. 1836 del 25 maggio
1998, la quale stabiliva un programma che prevedeva
l'individuazione di appositi gruppi di lavoro nonché
l'articolazione temporale delle attività da svolgere ai fini della
predisposizione dei contenuti tecnici dei provvedimenti attuativi
più urgenti della legge regionale; che nella stessa deliberazione
la Giunta aveva inoltre deciso di sottoporre le bozze dei
provvedimenti ad una apposita Conferenza costituita dai
rappresentanti della Regione e da quelli degli Enti locali, per
l'esame contestuale dei vari interessi pubblici onde perseguire una
intesa sui contenuti dei provvedimenti stessi preliminarmente alla
loro approvazione da parte della Giunta o del Consiglio
regionale;
Dato atto che sono stati costituiti cinque gruppi di lavoro
tematici mediante la nomina di rappresentanti degli Enti locali,
degli ordini professionali, dell’associazione dei
tecnici degli Enti locali, nonché dei funzionari di tutte le
strutture regionali interessate e che tali gruppi hanno svolto una
prima parte del lavoro nella seconda metà dell’anno
1998;
Preso atto che tale prima fase è culminata con una riunione
della Conferenza in data 30 dicembre 1998, nel corso della quale è
stata formalizzata la firma dell'intesa da parte del Presidente
della Giunta regionale, Dino Viérin, e del Presidente del Consiglio
di amministrazione del Consorzio degli Enti locali, Osvaldo
Ruffier, in merito ai contenuti dei seguenti provvedimenti della
Giunta regionale:
Art. 12 (Contenuti ed elaborati del PRG)
Art. 21 (Mezzi di conoscenza e di informazione)
Art. 22 (Zone territoriali)
Art. 36 (Disciplina d'uso dei terreni a rischio di
inondazioni)
Art. 37 Classificazione dei terreni soggetti al rischio di
valanghe o slavine e relativa disciplina d'uso)
e dei seguenti provvedimenti del Consiglio regionale:
Art. 23 (Spazi da riservare per i servizi locali e limiti di
densità edilizia, altezza e distanza)
Art. 24 (Indici urbanistici)
Art. 39 (Disposizioni comuni);
Preso atto che, alla data attuale, risultano già approvati i
seguenti provvedimenti (oggetto dell’intesa
sottoscritta il 30 dicembre 1998):
Deliberazioni di Giunta regionale:
- n. 418 del 15 febbraio 1999: "Approvazione di disposizioni
attuative della legge regionale 6 aprile 1998, n. 11 previste
all’art. 12 (Contenuti ed elaborati del PRG) e
all’articolo 21 (Mezzi di conoscenza e di
informazione)".
- n. 421 del 15 febbraio 1999: "Approvazione di disposizioni
attuative della legge regionale 6 aprile 1998, n. 11 previste
all’art. 22 (Zone territoriali)".
- n. 422 del 15 febbraio 1999: "Approvazione di disposizioni
attuative della legge regionale 6 aprile 1998, n. 11 previste agli
artt. 36 e 37 (Criteri ed indirizzi di carattere tecnico e
adempimenti in ordine alla redazione ed approvazione delle
cartografie degli ambiti inedificabili) e revoca delle
deliberazioni della Giunta regionale n. 9797/1994 e n.
4190/1995".
Provvedimenti del Consiglio regionale in data 24 marzo 1999:
- Oggetto n. 517/XI: "Approvazione di disposizioni attuative
della legge regionale 6 aprile 1998, n. 11 (Normativa urbanistica e
di pianificazione territoriale) previste dagli articoli 23 (Spazi
da riservare per i servizi locali e limiti di densità edilizia,
altezza e distanza) e 24 (Indici urbanistici)".
- Oggetto n. 518/XI: "Approvazione di disposizioni attuative
della legge regionale 6 aprile 1998, n. 11 (Normativa urbanistica e
di pianificazione territoriale) previste, in particolare,
dall’articolo 39 (Disposizioni comuni - fasce di
rispetto)";
Preso atto che nel corso della Conferenza del 30 dicembre 1998
si era concordato il proseguimento del lavoro di tre gruppi per il
completamento dei contenuti di alcuni provvedimenti (in particolare
quelli relativi agli articoli 12, 21 e 39), per i quali non era
stata possibile una messa a punto definitiva;
Preso atto che le bozze degli ulteriori provvedimenti sono state
predisposte dai gruppi di lavoro nel corso dei primi mesi del 1999
e sono state trasmesse al Consorzio degli Enti locali che ha
formulato proprie osservazioni con nota prot. n. 722/99/AS del 16
aprile 1999;
Dato atto che la Conferenza si è riunita in data 11 giugno 1999
per esaminare i contenuti tecnici dei provvedimenti attuativi
predisposti nella loro versione finale concordata nei gruppi di
lavoro e che, nel corso della riunione, è stata formalizzata la
firma dell’intesa da parte del Presidente della
Giunta regionale, Dino Viérin, e del Presidente del Consiglio di
amministrazione del Consorzio degli Enti locali, Osvaldo Ruffier,
in merito ai contenuti dei seguenti ulteriori provvedimenti
attuativi della L.R. 6 aprile 1998, n. 11:
Art. 12 (Contenuti ed elaborati del PRG)
Art. 21 (Mezzi di conoscenza e di informazione)
Art. 50 (Pud di iniziativa pubblica)
Art. 52 (Disciplina applicabile nelle zone territoriali di tipo
A)
di competenza della Giunta regionale
Art. 39 (Fasce di rispetto - disposizioni comuni)
di competenza del Consiglio regionale;
Vista la proposta della Giunta regionale di approvare
l’Allegato B, che costituisce integrazione del
provvedimento previsto al comma 3, art. 39 (Disposizioni comuni)
del Titolo V, Capo II della L.R. 11/1998, già oggetto del
provvedimento di Consiglio regionale n. 518/XI del 24 marzo
1999;
Richiamata la legge regionale 6 aprile 1998, n. 11 - Normativa
urbanistica e di pianificazione territoriale della Valle
d’Aosta ed in particolare l’art. 39,
comma 3 (Disposizioni comuni);
Richiamata inoltre la legge regionale 10 aprile 1998, n. 13 -
(Approvazione del piano territoriale paesistico della Valle
d’Aosta - PTP);
Richiamata la deliberazione della Giunta regionale n. 2 in data
11 gennaio 1999 concernente l’approvazione del
bilancio di gestione per l’anno 1999 e per il
triennio 1999/2001, con attribuzione alle strutture dirigenziali di
quote di bilancio e degli obiettivi gestionali correlati e di
disposizioni applicative, nonché la circolare n. 4 in data
29.01.1999;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto a controllo;
Visto il parere favorevole rilasciato dal Direttore della
Direzione urbanistica, ai sensi del combinato disposto degli
articoli 13, comma 1, lettera e) e 59, comma 2 della legge
regionale 23 ottobre 1995, n. 45, sulla legittimità della presente
deliberazione;
Esaminato l’allegato B alla presente
deliberazione;
Visto il parere della III Commissione consiliare permanente;
Delibera
di fissare, secondo quanto indicato nell’allegato
B che forma parte integrante e sostanziale della presente
deliberazione, le distanze minime delle fasce di rispetto di cui al
Titolo V, Capo II della legge regionale 6 aprile 1998, n. 11 -
"Normativa urbanistica e di pianificazione territoriale della Valle
d’Aosta".
Allegato B
(Omissis)
Président
La parole à l’Assesseur au
territoire, à l'environnement et aux ouvrages publics, Vallet.
Vallet (UV)
È questo un ulteriore passo verso la messa a
regime della legge n. 11/98, è il penultimo atto di competenza del
Consiglio, resterà da discutere e da approvare il regolamento
edilizio tipo.
Quest'atto che viene proposto ha avuto lo stesso percorso degli
atti precedentemente approvati, cioè è il frutto del lavoro di una
commissione costituita da rappresentanti degli enti locali, da
rappresentanti degli ordini professionali e da funzionari
dell'Assessorato del territorio.
Il documento è stato oggetto di una conferenza dei servizi -
conferenza per l'intesa - nel corso della quale è stato espresso
parere favorevole al documento da parte degli enti locali e della
Giunta regionale.
Président Si personne ne demande la parole, je soumets au vote
le point 29.2:
Conseillers présents: 33
Votants: 31
Pour: 31
Abstentions: 2 (Frassy, Tibaldi)
Le Conseil approuve.
Nous avons achevé les travaux de cette journée du Conseil, nous
nous retrouverons dans la salle du Conseil demain matin à 9 heures
15.
La séance est levée.
