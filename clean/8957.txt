Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3478 del 3 febbraio 1988 - Resoconto
OGGETTO N. 3478/VIII - REVISIONE, PER L'ANNO 1988,
DELL'ASSEGNO MENSILE DA EROGARE A FAMIGLIE E STRUTTURE
ASSISTENZIALI AFFIDATARIE DI MINORI IN PARTICOLARI SITUAZIONI DI
CARENZA SOCIO-FAMILIARE.
PRESIDENTE
: Do lettura della deliberazione in
oggetto.
IL CONSIGLIO
- richiamata la deliberazione della Giunta regionale n. 7242
in data 7 dicembre 1983, ratificata dal Consiglio regionale con
provvedimento n. 316/VIII in data 25 gennaio 1984;
- richiamate le proprie deliberazioni n. 1084/VIII in data 28
gennaio 1985, n. 1777/VIII in data 15 gennaio 1986 e n. 2511/VIII
in data 22 dicembre 1986;
- visto l'articolo 11 della legge regionale 1° giugno 1984,
n. 17;
DELIBERA
di approvare l'aumento del sussidio da erogare a famiglie ed
a strutture assistenziali affidatarie di minori in situazione di
carenza socio-familiare da lire 420.000 mensili a lire 450.000
mensili, con decorrenza dal 1° gennaio 1988, dando atto che
all'approvazione della spesa provvederà la Giunta regionale con
propri successivi provvedimenti.
PRESIDENTE
: Ha chiesto la parola l'Assessore alla Sanità
ed Assistenza Sociale, Voyat; ne ha facoltà.
VOYAT (U.V.):
È una normale deliberazione, che viene
presentata tutti gli anni, per adeguare il contributo dato alle
famiglie affidatarie di minori. Con essa si propone di elevare tale
contributo, da 420.000 a 450.000 lire mensili, che corrisponde
all'aumento calcolato sulla base degli indici dell'ISTAT,
arrotondato a 450.000 lire.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Sulla base di quale considerazione si
è provveduto a calcolare questo aumento di sole 30.000 lire al
mese, che mi sembra veramente molto esiguo?
PRESIDENTE
: Ha chiesto la parola l'Assessore alla Sanità
ed Assistenza Sociale, Voyat; ne ha facoltà.
VOYAT (U.V.):
Si tratta di un aumento del 5%, pari a
21.000 lire, che fa ascendere il totale a 441.000 lire,
successivamente arrotondate a lire 450.000. Anche negli anni
precedenti si è effettuato un analogo aumento percentuale.
PRESIDENTE
: Se nessuno chiede la parola, pongo in
votazione la deliberazione in oggetto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE
: Signori Consiglieri, vi farò distribuire un
ordine del giorno, che è stato presentato dai Consiglieri Sandri,
Mafrica e Torrione, per il quale si chiede l'iscrizione all'ordine
del giorno per la sua immediata discussione. Provvederemo in merito
nel corso del pomeriggio.
