Classificazione
AGRICOLTURA
Bonifica, miglioramenti e riordino fondiario



Oggetto del Consiglio n. 1479 del 7 ottobre 2015 - Resoconto
OGGETTO N. 1479/XIV - Interpellanza: "Interventi per favorire
la realizzazione dei piani di riordino fondiario".
Presidente
- La parola al Consigliere Chatrian.
Chatrian (ALPE)
- Con i colleghi del gruppo UVP abbiamo
voluto presentare nuovamente quest'iniziativa perché ad inizio del
mese di settembre abbiamo avuto nuove informazioni, nel senso che è
stato siglato il 2 settembre tra la Regione e l'Agenzia delle
entrate un accordo per agevolare i riordini. In questi anni più
volte siamo intervenuti su questa criticità, criticità che, dal
nostro punto di vista, deve essere risolta, ma anche banalmente e
semplicemente legata alle successioni, suddivisioni, sappiamo
perfettamente che l'impianto particellare valdostano della media
montagna, dell'alta montagna è frammentatissimo, la proprietà è
molto frammentata. Sappiamo anche i grandi sforzi che sono stati
fatti in altri momenti per quanto riguarda bonifiche e riordini,
quindi riteniamo necessario/indispensabile creare le condizioni per
ricomporre quella che è la proprietà fondiaria e diverse volte
anche in questa legislatura ci siamo confrontati per conoscere nel
dettaglio non solo lo stato dell'arte, ma quali erano le azioni che
il Governo regionale, l'Assessore ha cercato di mettere in campo in
questi mesi, in questi anni, sinceramente quindi...
Ancora due brevi considerazioni: solo nel mese di marzo 2015
l'Assessore competente ci annunciava, da una parte, le difficoltà
e, dall'altra, comunque la volontà di dare gambe, dare corso
comunque alla graduatoria che è stata già stilata, il fatto che
comunque tiene conto anche della spesa fiscale ammissibile a
contributo e che gli uffici competenti del Dipartimento agricoltura
continuino a tenere aggiornata tale graduatoria provvisoria sulla
base delle indicazioni che in questi ultimi anni sono pervenute in
maniera informale dall'Agenzia.
Parlavamo prima di...anzi il collega Viérin parlava di illusioni
o che cosa, io su quest'argomento, su questo tema penso che la
franchezza paghi e l'obiettivo del nostro gruppo, e non solo, è
quello di fare un po' il punto della situazione, quindi passare
dagli annunci, dato che è stato annunciato quest'accordo siglato un
mese fa, ai fatti possibilmente e anche qualche tempo certo se
possibile.
I tre quesiti che poniamo sono: "
quali sono le azioni che
sono state messe in campo e quante risorse economiche sono state
impegnate
" per quanto riguarda il 2015, perché altrimenti manca
la fotografia ad oggi; la seconda: "
quali sono le intenzioni, i
tempi e le relative azioni anche finanziarie a cui si intende dare
concretezza nel bilancio...
", quindi state, stiamo preparando
il bilancio. Sinceramente le 2.000 persone, forse di più...2.500
famiglie che aspettano delle risposte dal suo Assessorato per
quanto riguarda la ricomposizione fondiaria...io penso che sia
compito della politica...e mai come in questo momento, anche se ci
sono tagli o che cosa, sappiano perfettamente se c'è la volontà di
allocare, mettere, inserire delle nostre risorse nel triennio
2016-2018. Il terzo quesito penso che sia un discorso più di
cortesia: quanto meno informare tutti i consorzi dei riordini
fondiari interessati e le motivazioni della sospensione delle loro
istanze. Solo per chi probabilmente non conosce la portata di
questa situazione, di questo stallo stiamo parlando di più di 2.000
famiglie che sono interessate nell'arco indubbiamente soprattutto
della Media Valle e dell'Alta Valle in senso altitudinale che da
diversi anni...comunque dovuto alle difficoltà, dovuto a discorsi
anche di prezzi, di valori e di importi importanti del
pubblico...penso che si debba dare gambe e corso a quella che è la
chiusura del cerchio. Tante sono state le risorse messe in campo,
io penso che di lavori ne siano stati fatti tanti nei numerosissimi
consorzi, riordini fondiari, quindi che il cerchio vada chiuso,
come dicevo prima, anche solo per un discorso di successione, di
diritti acquisiti e di ricomposizione fondiaria. Ascoltiamo
attentamente, penso che sia il momento giusto, perché tra qualche
settimana si confezionerà il bilancio triennale 2016-2018, io penso
che sia un tema
à la une
che debba essere quanto meno
risolto. Grazie.
Presidente
- La parola all'Assessore Testolin.
Testolin (UV)
- Grazie Presidente.
Ci viene data l'occasione di riprendere questo tema che è già
stato dibattuto in quest'aula aggiornandolo di volta in volta, a
seconda di quelli che sono stati gli stati di avanzamento. Così
come già sottolineato nelle premesse di quest'interpellanza, siamo
a segnalare che, in seguito ai confronti tra l'Agenzia delle
entrate e l'Assessorato che si sono attivati in questi mesi, si è
arrivati alla definizione di un protocollo di intesa proprio volto
a contenere il più possibile il valore dei terreni oggetto di
riordino e base di calcolo dell'imposta di registro. Tale
protocollo già citato dal collega è stato siglato dal Presidente
della Regione, dalla Direttrice dell'Agenzia delle entrate in data
2 settembre e definisce ai fini del calcolo l'applicazione dei
valori agricoli medi pubblicati sul BUR n. 8 del 14 febbraio 2012 e
stabilisce anche di applicare adesso un correttivo che tenga conto
degli aspetti agronomici legati alla produttività delle colture
agricole decretando che, per i terreni agricoli situati sopra i 700
metri, sarà applicata una riduzione del loro valore pari al 25
percento, mentre, per i terreni risultanti nell'ambito degli
articoli 35, 36 e 37 della legge regionale n. 11 del 1998, quelli
cioè potenzialmente soggetti all'azione di frane e quant'altro,
verrà applicata un'ulteriore diminuzione del 30 percento rispetto a
questi...questo per limitare l'impatto che sulle finanze regionali
può avere anche il passaggio di proprietà.
Definito quest'aspetto, ricordiamo come l'articolo 19 della
legge regionale n. 20 del 2012 e i relativi criteri applicativi
prevedano che dei riordini riattivati venga predisposta una
graduatoria da sottoporre prima all'approvazione della commissione
tecnica di valutazione appositamente costituita e poi
all'approvazione della Giunta regionale: quello che è uno dei punti
da dirimere...proprio l'approvazione di questa graduatoria. La
commissione tecnica di valutazione si è già riunita nelle scorse
settimane e nell'ultima seduta del 21 settembre ha approvato la
graduatoria dei riordini riattivati così che la stessa possa essere
proposta all'esame della Giunta regionale in una delle prossime
sedute. Con l'approvazione da parte della Giunta quindi si andrà a
definire definitivamente questa graduatoria per cui erano
propedeutici i rapporti con l'Agenzia delle entrate.
Per quanto attiene alle risorse economiche impegnate, si segnala
come siano state definite in circa 5.800.000 euro derivanti dalle
economie presenti sul fondo di dotazione della gestione speciale
presso Finaosta destinate al finanziamento delle domande di
concessione dei contributi per i riordini fondiari di cui
all'articolo 66 della legge 32 ai sensi dell'articolo 26 della
legge finanziaria regionale per il triennio 2015-2017, della
finanziaria dello scorso anno, così come era stato indicato.
In merito al secondo punto: "
quali sono le intenzioni, i
tempi e le relative azioni anche finanziarie a cui si intende dare
concretezza nel bilancio triennale
", si evidenzia come la
procedura amministrativa preveda, una volta approvata la
graduatoria da parte della Giunta, l'emissione di un provvedimento
di determinazione della spesa ammissibile a contributo per ogni
singolo beneficiario, compatibilmente evidentemente con le risorse
disponibili, autorizzando così le fasi conclusive dei vari piani di
riordino. La tempistica delle procedure che coinvolgeranno i
consorzi tecnici da questa incaricati e che riceveranno...il
deposito del piano di riordino fondiario e la sua successiva
pubblicazione all'albo del comune interessato potrà essere
estremamente variabile in ragione dell'attività che gli stessi
consorzi devono eseguire, quindi chi avrà un certo tipo di lavoro,
un certo tipo di territorio potrà metterci più tempo, piuttosto che
chi avrà delle situazioni più semplici. A partire da questo punto,
cioè dal piano di riordino fondiario, l'articolo 10 della legge
regionale n. 20 prevede invece tempi amministrativi decisamente
chiari e certi, cioè 30 giorni per il periodo di pubblicazione del
piano di riordino all'albo pretorio del comune, 30 giorni a
disposizione per eventuali osservazioni e opposizioni al piano, 60
giorni affinché il consorzio si pronunci sulle eventuali
osservazioni, 60 giorni dalla trasmissione del piano di riordino a
cura del consorzio affinché la Giunta regionale approvi il piano
stesso e il Presidente della Regione emani il decreto di
trasferimento coattivo delle proprietà. Al momento invece, per
quanto riguarda l'aspetto finanziario, non si è evidentemente in
grado di fornire ulteriori informazioni o comunque prevedere delle
risorse per il triennio 2016-2018, oltre quanto già messo in
cantiere su quei fondi sopracitati.
Per quanto concerne il terzo quesito dell'interpellanza: "
se
non ritenga perlomeno educato informare i consorzi interessati
circa la motivazione della sospensione delle loro istanze
",
siamo a precisare che innanzitutto le istanze presentate dai
consorzi non sono mai state sospese e si segnala anche come sia
stata inviata un'opportuna comunicazione ai consorzi stessi in data
6 luglio 2015 in merito all'iter procedurale per il passaggio...per
il proseguo della pratica amministrativa per il finanziamento dei
piani di riordino e per la riqualificazione dei relativi
contributi. Se poi vuole, le do la copia della lettera che è stata
inviata, così da condividerla. In tale comunicazione è stata
ricordata ai consorzi la procedura amministrativa messa in atto a
seguito della domanda di riattivazione del riordino, oltre ad
evidenziare come gli esiti dell'istruttoria sarebbero stati
tempestivamente comunicati ai consorzisti stessi. A seguito
dell'approvazione della graduatoria da parte della Giunta
regionale, pertanto i consorzi riceveranno un'ulteriore
comunicazione riguardante il loro inserimento nella graduatoria
stessa e l'entità della somma ammissibile al contributo per la
chiusura del riordino. Questo è un po' lo stato dell'arte e quello
che nelle prossime settimane, nei prossimi mesi sarà lo sviluppo di
questa situazione.
Presidente
- Grazie Assessore. La parola al collega
Chatrian.
Chatrian (ALPE)
- Sì, grazie Presidente.
Con una certa soddisfazione prendo la parola, nel senso che
qualche passo avanti si sta facendo, ci abbiamo messo un po' di
tempo, un po' di anni, comunque la soddisfazione c'è. Non avendo
contezza di tutte le considerazioni che oggi ci ha illustrato,
comunque mi sembra che un passo avanti è stato fatto, l'accordo
quadro è stato siglato, come poc'anzi ho citato. Il secondo passo è
che le risorse disponibili ci sono, i 5 milioni e 8 ci sono, poi
nel merito avremo l'opportunità poi di vedere, verificare e
riguardare quelle che sono le istanze del Governo regionale e la
graduatoria che la commissione produrrà.
Terza cosa: chiediamo all'Assessore Testolin, dato che le
risorse saranno allocate e impegnate, di poter dare gambe e corso
non solo alla graduatoria, ma, come dicevo poc'anzi nelle premesse,
dare delle risposte puntuali, quindi dalle parole ai fatti e dopo
numerosissimi anni, più di sette, probabilmente qualche piano nei
prossimi mesi...speriamo che al più presto possibile ci sia la
possibilità di ricomporre quelle che sono le frammentazioni e le
numerose proprietà...e soprattutto essere celeri e utilizzare al
meglio le risorse che intendete approvare, mettere in campo e
impegnare.
Come dicevo nelle premesse, è un dossier che comunque è aperto
da numerosissimi anni, quindi con soddisfazione abbiamo non solo
ascoltato, ma fatto nostre quelle che sono le scelte di queste
ultime settimane. Adesso, non avendo contezza di tutto il dossier,
non so le proiezioni che avete potuto fare rispetto ai 5 milioni e
8 che andrete ad impegnare, ci riserviamo indubbiamente di poter
avere contezza della situazione, ma la soddisfazione, come dicevo
poc'anzi, è alta. Grazie.
Presidente
- Grazie collega Chatrian. Punto 32 all'ordine
del giorno.
