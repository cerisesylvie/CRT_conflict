Classificazione
CASA DA GIOCO



Oggetto del Consiglio n. 927 del 3 novembre 2004 - Resoconto
OGGETTO N. 927/XII - Approvazione del rendiconto al 31 dicembre
2003 del Casinò de la Vallée - Gestione straordinaria in
liquidazione - a norma dell'articolo 8 della legge regionale 21
dicembre 1993, n. 88 e successive modificazioni.
Il Consiglio
Premesso che la legge regionale 21 dicembre 1993, n. 88
recante "Istituzione della Gestione Straordinaria per l'esercizio
della Casa da Gioco di Saint-Vincent", come modificata con legge
regionale 7 giugno 1999, n. 13, prevede, all'articolo 8, che la
Gestione Straordinaria presenti all'approvazione del Consiglio
regionale il bilancio consuntivo dell'attività svolta, comprensivo
della relazione del Collegio dei revisori e della relazione della
società di revisione;
Premesso che con atto della Giunta regionale n. 2135 del 28
giugno 2004 è stato trasmesso al Consiglio regionale il bilancio
dell'esercizio 2003 corredato della propria relazione sulla
Gestione, della relazione della Società di Revisione Deloitte &
Touche S.p.A., della relazione del Collegio dei Revisori e
completato con i dettagli relativi;
Preso atto che la IV Commissione consiliare permanente,
riunitasi in data 13 luglio 2004, ha espresso parere favorevole a
maggioranza sull'atto amministrativo di "Approvazione del
rendiconto al 31 dicembre 2003 del Casinò de la Vallée - Gestione
straordinaria in liquidazione - a norma dell'articolo 8 della L.R.
n. 88/1993, modificata";
Preso atto che il Consiglio regionale nella seduta del 29
luglio 2004, con votazione segreta, non ha approvato il bilancio
della Gestione Straordinaria;
Preso atto della lettera del 23 agosto 2004 a firma congiunta
del liquidatore della Gestione Straordinaria Rag. Bo Romano e del
Presidente del Collegio Sindacale Dott. Piaggio Giuseppe di cui al
protocollo 26728/ASS del 23 agosto 2004 indirizzata al Presidente
del Consiglio regionale e per conoscenza al Presidente della
Regione e all'Assessore al Bilancio, Finanze, Programmazione e
Partecipazioni regionali, in cui richiedono la riproposizione in
tempi brevi del documento all'esame del Consiglio
regionale;
Considerato che la mancata approvazione del bilancio potrebbe
comportare delle difficoltà nelle operazioni di
liquidazione;
Visto il parere favorevole di legittimità rilasciato dal
Coordinatore del Dipartimento Bilancio, Finanze, Programmazione e
Partecipazioni regionali, ai sensi del combinato disposto degli
articoli 13, comma 1, lettera e) e 59, comma 2, della legge
regionale 23 ottobre 1995, n. 45, sulla presente
deliberazione;
Visto il parere della IV Commissione consiliare
permanente;
Delibera
di approvare l'allegato rendiconto della "Casinò de La Vallée
di Saint-Vincent, ora in liquidazione", relativamente all'esercizio
01/01/2003-31/12/2003
a norma dell'articolo 8 della l.r. 21
dicembre 1993, n. 88 e successive modificazioni.
Allegato
(Omissis)
Président - La parole au Président de la Région, Perrin.
Perrin (UV) - Nous reproposons le compte rendu au 31 décembre
2003 du Casino de la Vallée, Gestion extraordinaire. C'est une
proposition qui a de l'urgence, urgence qui a été maintes fois
réclamée par le Gouvernement et aussi par une lettre du liquidateur
et du Président des Commissaires aux comptes, urgence qui ne vise
qu'à garantir la régularité des opérations de liquidation. Je ne
veux pas revenir aux faits du Conseil du 29 juillet, où la
proposition n'avait pas été approuvée par cette Assemblée, cet
épisode a été amplement débattu dans cette salle et amplement
débattu du point de vue politique; je veux par contre exprimer ma
satisfaction et aussi me féliciter pour la sensibilité politique
démontrée par tous les groupes présents au Conseil pour les
modifications apportées au Règlement du Conseil, ce qui a permis de
soumettre à l'attention de cette Assemblée le compte rendu dans des
temps raisonnables. Le Gouvernement donc repropose cet acte, un
acte que nous avons défini un acte dû, qui a déjà été amplement
débattu dans cette salle, qui a reçu l'avis favorable de la IVe
Commission. J'invite donc l'Assemblée à l'approuver, afin de
permettre l'activité et garantir surtout la régularité des
opérations de liquidation de Gestion extraordinaire.
Président - J'ouvre le débat.
La parole au Conseiller Praduroux.
Praduroux (UV) - Ci troviamo di fronte a un rendiconto, cioè un
documento contabile tecnico che, sulla base di quanto emerge dal
rapporto dei revisori, è stato redatto con chiarezza e in maniera
conforme alla normativa di riferimento. Il rendiconto, così come
viene confermato nel rapporto dei revisori, rappresenta dunque in
modo veritiero e corretto la situazione patrimoniale, finanziaria,
nonché il risultato economico alla data del 31 dicembre del 2003.
Desidero sottolineare come esso rappresenti un passaggio che deve
consentirci di voltare pagina e guardare al futuro della casa da
gioco che in questi anni in maniera positiva, malgrado le
difficoltà, ha comunque rappresentato e continua a rappresentare
una risorsa importante per l'economia regionale. Anche in questo
caso credo sia necessario "sgombrare il campo" per affrontare
l'argomento con la dovuta serenità, ponendo come prioritarie le
prospettive per un piano di rilancio del Casinò; nel farlo occorre
tuttavia una dose di realismo per tenere nella debita
considerazione alcuni aspetti delicati, quali la congiuntura
economica negativa, l'accresciuta concorrenza delle altre case da
gioco e le nuove opportunità di gioco che si sono diffuse in questi
ultimi anni in Italia. Guardare avanti non significa che non si
debba tenere nel giusto peso una seria riflessione, analizzando con
la dovuta obiettività e pacatezza le azioni del passato.
L'obiettivo di questa analisi non deve essere quello dell'inutile
polemica per il gusto di rinvangare cose vecchie, ma invece deve
essere quello di acquisire la concretezza dell'esperienza per
metterla alla base delle azioni di sviluppo dell'attività che i
vertici della casa da gioco devono porre in atto per stare al passo
con i tempi e con la concorrenza del mercato a livello nazionale ed
internazionale. Stiamo parlando infatti di una risorsa importante
non solo dal punto di vista economico, ma anche sotto il profilo
occupazionale e per quanto riguarda la promozione dell'offerta
turistica e del tempo libero. Non vanno dimenticate in un periodo
di difficoltà economiche ed occupazionali in generale le positive
ricadute sul versante dei posti di lavoro, che superano le 1.000
unità; un'occasione di impiego quindi, ma anche di reddito per le
famiglie a cui devono essere collegati e ricordati i riflessi
positivi per il cosiddetto "indotto".
Senza dilungarmi troppo mi avvio alla conclusione di queste
brevi riflessioni ricordando però che, da un lato, il periodo di
recessione economica e, dall'altro, il mercato in rapida evoluzione
con le nuove sfide ci impongono di non lasciar languire questo
delicato tema sul quale si impongono decisioni e strategie ben
definite. Deve essere infatti delineato un percorso costruttivo nel
quale l'azienda possa contare sulla nostra fiducia e di tutti i
Valdostani in un clima che favorisca e non deprima le valide
professionalità, le capacità imprenditoriali, le idee e le positive
occasioni di sviluppo future.
Président - Est-ce qu'il y a d'autres collègues qui s'inscrivent
à parler? Si tel n'est pas le cas, je ferme la discussion
générale.
La parole au Conseiller Curtaz.
Curtaz (Arc-vA) - Solo per dichiarare a nome del nostro gruppo
il voto contrario a questo provvedimento per le argomentazioni che
abbiamo già diffusamente espresso in occasione dell'adunanza
consiliare di fine luglio.
Président - La parole au Conseiller Comé.
Comé (SA) - Intervengo solo per annunciare il voto di astensione
da parte del gruppo "Stella Alpina", così come si era astenuto il
29 luglio, quindi non abbiamo assolutamente niente da aggiungere,
visto che l'intervento è stato fatto in quella occasione.
Président - La parole au Conseiller Salzone.
Salzone (FA) - Intervengo anch'io solo per confermare il voto di
astensione, anche se in sede di commissione abbiamo contribuito
alla modificazione del Regolamento, che ha consentito di portare in
Consiglio di nuovo l'argomento vista la sua importanza; quindi,
coerentemente con quanto fatto il 29 luglio, il gruppo "Fédération"
si astiene.
Président - La parole au Conseiller Lattanzi.
Lattanzi (CdL) - Avevamo espresso la nostra contrarietà
all'approvazione di questo rendiconto, avevamo già argomentato che
non potevamo essere a favore della chiusura di un passivo che non
era soltanto riferito alla questione contabile; fra l'altro,
l'Assessore nei giornali di questi giorni auspica un dibattito
sulla questione tecnica del passivo, ma cosa vuole che commentiamo,
Assessore? Un disastro si commenta da solo... è un "buco", vuole
che siamo favorevoli ad un "buco"? Noi non siamo favorevoli a
questo tipo di "buchi", quindi non possiamo approvare questo
rendiconto né sotto l'aspetto tecnico, né sotto l'aspetto
economico, né sotto l'aspetto politico, perché questo rendiconto
chiude un processo di tipo politico.
Mi consenta di dire, Presidente, visto che ha voluto essere lei
oggi... alla luce di quelle decisioni che avevate comunicato alla
ripresa dei lavori... quando si verificò una crisi su questo ordine
del giorno, che mi sono stupito che lei, anche a tutela della sua
Giunta, non abbia chiesto oggi il voto segreto, e spiego perché.
Sul voto segreto di questo rendiconto si creò una crisi di sfiducia
non solo nei confronti dell'Assessore, ma anche nei suoi confronti,
Presidente, quindi oggi mi sarei aspettato che lei, in perfetta
coerenza politica, dicesse: "siccome su tale argomento il voto
segreto aveva "espresso" una crisi politica alla Giunta, chiedo il
voto segreto perché voglio vedere se ho la fiducia di questo
Consiglio". Vuole farlo? Perché, se non lo vuole fare, lo facciamo
noi, così le togliamo l'imbarazzo. Credo che se su questo
rendiconto si è aperta una crisi, su tale documento si debba
chiudere la crisi; potrebbe essere questo come 1.000 altri
provvedimenti, ma questo è più significativo, perché qui si erano
intersecate vicende importanti in termini politici per la nostra
Regione.
Aspettavamo di sentire la dichiarazione di voto dell'"Union" e
dei "DS", non l'abbiamo percepita, certo sappiamo che voterete
favorevolmente a questo rendiconto, ma avremmo voluto sentire con
quali argomentazioni. Chiedo allora gentilmente ai Consiglieri
dell'opposizione se ci possono aiutare, perché ci deve essere un
numero minimo di consiglieri che sostiene la richiesta di votazione
segreta, perché credo che essa a questo punto sia a beneficio della
maggioranza e della Giunta, perché qui vediamo se il Presidente ha
la fiducia della sua maggioranza e se l'Assessore - che sta dietro
in questo momento, ben nascosto su tale operazione politica, ma che
è stato il fautore di quest'ultima - ha la fiducia della
maggioranza: se è così, siamo tutti più tranquilli; se così non
fosse, avremo tempo e modo per parlare della stabilità politica di
questa Giunta. Domando ai Consiglieri dell'opposizione se possono
sostenere tale richiesta di votazione segreta, che riteniamo
politicamente molto importante per questo Consiglio.
Président - La parole au Conseiller Curtaz.
Curtaz (Arc-vA) - Per solidarietà di opposizione ci
associamo.
Président - La votation secrète a été demandée par 6
conseillers, je soumets au vote l'objet n° 26:
Conseillers présents: 34
Votants: 28
Pour: 21
Contre: 7
Abstentions: 6 (Comé, Lanièce, Lavoyer, Salzone, Stacchetti,
Viérin Marco)
Le Conseil approuve.
