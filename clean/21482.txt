Classificazione
CONSIGLIO REGIONALE
Attività consiliare d'aula



Oggetto del Consiglio n. 1267 del 20 aprile 2005 - Resoconto
OBJET N° 1267/XII - Communications du Président du Conseil
régional.
Presidente - Scusano l'assenza il Presidente del Consiglio
Perron e il Consigliere Segretario Laurent Viérin impegnati nella
riunione della Commissione educazione, comunicazione e affari
culturali dell'Assemblea parlamentare della francofonia, che è in
corso di svolgimento a Québec ville dal 19 al 23 aprile.
Cari colleghi, ieri alle 17.50 alcune volute di fumo bianco
uscite dal comignolo della Sistina hanno comunicato al mondo che il
Conclave ha eletto il nuovo Pontefice: il Cardinale Joseph
Ratzinger, che ha assunto il nome di Benedetto XVI. Penso di poter
formulare a nome dell'intero Consiglio l'augurio di un proficuo
impegno alla guida di un'istituzione in cui si riconosce larga
parte anche della comunità valdostana. Impegno certo delicato e
complesso, in un'istituzione di cui abbiamo letto recentemente, in
occasione delle meditazioni per il rito del venerdì santo, una
quanto mai severa, per certi aspetti impietosa, analisi proprio ad
opera del Cardinale Ratzinger. Augurio, in particolare, affinché
credenti e non credenti, pur percorrendo strade diverse, continuino
a confrontarsi nella ricerca dell'uomo, a lavorare per la pace e
possano proseguire assieme quell'opera così necessaria ed urgente a
favore degli ultimi, dei diseredati, dalle cui sofferenze ancora
troppo è segnata l'umanità, in intere aree del globo terrestre ma,
a volte, anche qui, vicino a noi, nella ricca ed opulenta
Europa.
Informo i colleghi dell'attività della Presidenza e degli organi
del Consiglio dopo l'ultima adunanza dell'Assemblea:
Riunioni:
Ufficio di Presidenza: 1
Conferenza dei Capigruppo: 1
Commissione per il Regolamento: 1
I Commissione: 1
II Commissione: 1
III Commissione: 1
IV Commissione: 2
V Commissione: 2
I e II Commissione in seduta congiunta: 1
Progetti di legge presentati:
Progetto di legge n. 70, presentato dal Governo regionale il 18
aprile 2005: "Modificazioni alla legge regionale 10 aprile 1997, n.
12 (Regime dei beni della Regione autonoma Valle d'Aosta), da
ultimo modificata dalla legge regionale 20 gennaio 2005, n. 1".
Il Difensore civico della Regione, con lettera in data 25 marzo
2005, prot. n. 403, ha trasmesso alla Presidenza, ai sensi
dell'articolo 15 della legge regionale 28 agosto 2001, n. 17, la
relazione sull'attività svolta nel periodo 15 marzo 2004-14 marzo
2005. Copia della relazione è stata trasmessa al Presidente della I
Commissione consiliare permanente.
In data 11 aprile 2005 il Presidente del Centro di servizio per
il volontariato ha presentato una petizione per la salvaguardia
dell'autonomia del volontariato. La petizione, sottoscritta da
rappresentanti di 36 organizzazioni di volontariato operanti in
Valle d'Aosta, sarà esaminata, ai sensi dell'articolo 36 del
Regolamento interno del Consiglio, dall'Ufficio di Presidenza che
dovrà decidere sulla ricevibilità ed ammissibilità della stessa e
avviarne l'istruttoria.
In data 14 aprile 2005 è stata presentata dal Comitato "Amici
del vallone di Comboé" una petizione per l'individuazione di
soluzioni alternative alla realizzazione di una strada trattorabile
nel vallone di Comboé. La petizione, sottoscritta da 1.638
cittadini, sarà esaminata, ai sensi dell'articolo 36 del
Regolamento interno del Consiglio, dall'Ufficio di Presidenza che
dovrà decidere sulla ricevibilità e ammissibilità della stessa e
avviarne l'istruttoria.
La Commissione regionale per i procedimenti referendari e di
iniziativa popolare, nominata, ai sensi della legge regionale 25
giugno 2003, n. 19, si è riunita in data 18 aprile 2005 per
verificare l'ammissibilità delle proposte di legge di iniziativa
popolare depositate in data 7 gennaio 2005, ai sensi della legge
regionale n. 19/2003, alla Segreteria generale del Consiglio
regionale da parte dei Signori Elio Riccarand, Leonardo Tamone,
Piero Valleise e Maurizio Zardo concernenti:
- "Referendum propositivo. Modificazioni alla legge regionale 25
giugno 2003, n. 19" (proposta di legge da sottoporre a referendum
propositivo);
- "Riduzione delle indennità e della diaria dei consiglieri
regionali" (proposta di legge da sottoporre a referendum
propositivo);
- "Anticipo del trattamento di cassa integrazione guadagni
straordinaria ai lavoratori aventi diritto";
- "Preferenza unica. Modificazioni alla legge regionale 12
gennaio 1993, n. 3" (proposta di legge da sottoporre a referendum
propositivo).
La commissione ha deliberato l'ammissibilità, ai sensi
dell'articolo 3 della legge regionale n. 19/2003, delle seguenti
proposte di legge di iniziativa popolare concernenti:
- "Referendum propositivo. Modificazioni alla legge regionale 25
giugno 2003, n. 19";
- "Preferenza unica. Modificazioni alla legge regionale 12
gennaio 1993, n. 3".
La commissione ha deliberato l'inammissibilità, ai sensi
dell'articolo 3, comma 1, lettera b), della legge regionale n.
19/2003 della seguente proposta di legge di iniziativa popolare
concernente:
- "Riduzione delle indennità e della diaria dei consiglieri
regionali", perché la ritiene in contrasto col limite posto
dall'articolo 3, comma 1, lettera b), della legge regionale n.
19/2003.
La commissione ha infine deliberato l'inammissibilità per
sopravvenuto venir meno dell'oggetto della proposta di legge di
iniziativa popolare inerente: "Anticipo del trattamento di cassa
integrazione guadagni straordinaria ai lavoratori aventi diritto",
avendo preso atto dell'intervenuta approvazione, da parte del
Consiglio regionale, della legge regionale 26 gennaio 2005, n. 4
che recepisce integralmente i contenuti della proposta di legge in
questione come riconosciuto dagli stessi delegati, scelti tra i
promotori della proposta di legge, e da essi dichiarato nel corso
dell'audizione. Copia della deliberazione della commissione è a
disposizione dei consiglieri interessati presso la Segreteria
generale del Consiglio.
In data 6 aprile 2005 è giunta da parte del Capogruppo della
"Fédération Autonomiste-Federazione Autonomista", Francesco
Salzone, una richiesta concernente il riposizionamento dei
Consiglieri del gruppo stesso tra i gruppi dell'"Arcobaleno-Vallée
d'Aoste" e "Gauche Valdôtaine-Democratici di Sinistra-PSE", con
decorrenza dalla seduta del Consiglio regionale convocato in data
odierna. La Conferenza dei Capigruppo nella seduta odierna ha
accolto la richiesta, riservandosi di approfondire ulteriormente la
questione in seguito.
Colleghi consiglieri, è mancato, domenica 10 aprile c.s.,
all'età di 90 anni, l'ex Consigliere regionale, Beniamino Bancod.
Membro di questa Assemblea per il gruppo dell'"Union Valdôtaine"
nel corso della V legislatura e nell'ultimo anno della VI. La
commemorazione sarà svolta dal Consigliere Borre, a cui do la
parola.
Borre (UV) - Dimanche 10 avril, à l'âge de 90 ans, nous a quitté
l'ancien Conseiller régional Beniamino Bancod. Après avoir
fréquenté l'école de sous-officiers des carabiniers à Florence, il
est enrôlé dans la marine militaire pendant la IIe guerre mondiale.
Blessé à la frontière jugoslave il doit revenir à Chambave. A la
fin de la guerre il ouvre une menuiserie qui est aujourd'hui gérée
par son fils et qui au fil des années a représenté une opportunité
de travail pour sa commune.
Syndic de Chambave de 1945 à 1946, ensuite de 1961 à 1968 il est
élu Conseiller régional de la Vallée d'Aoste pour la Ve législature
dans les listes de l'"Union Valdôtaine". Il s'occupe en particulier
de problèmes liés à l'agriculture. Au cours de la VIe législature
il succède à l'une des figures historiques de l'après-guerre en
Vallée d'Aoste: l'Avocat Severino Caveri, décédé le 19 décembre
1977. Avec Albert Deffeyes Caveri représente l'un des points de
repère de Beniamino Bancod. Il remplit sa fonction de Conseiller
jusqu'à la fin de la législature, puis il se retire de la politique
active pour se consacrer à son autre grande passion: la
viticulture. Beniamino Bancod est l'une des personnes auxquelles
l'on doit la naissance de la Coopérative "la Crotte des vignerons",
c'est-à-dire l'un des organismes qui ont permis la mise en valeur
de la viticulture valdôtaine. Pendant son existence Beniamino
Bancod fut toujours un défenseur tenace de nos institutions et de
la langue française en particulier, qu'il considéra à la base de
notre autonomie. Nous renouvelons aujourd'hui nos condoléances à sa
veuve Odette et à ses fils.
Presidente - La parola al Consigliere Riccarand.
Riccarand (Arc-VA) - Il nostro gruppo intende intervenire in
merito alle comunicazioni sulle decisioni della Commissione
regionale per i procedimenti referendari, che ha dichiarato
l'ammissibilità di 2 delle proposte di legge di iniziativa popolare
depositate a gennaio. Ci pare che questa decisione costituisca un
fatto politico di estrema rilevanza, in particolare per un aspetto
che poi cercherò di sottolineare. Come ha detto il Presidente, è
stata ritenuta superata la proposta di legge riguardante la cassa
integrazione, perché nel frattempo il Consiglio regionale ha
disciplinato la materia; è stata dichiarata inammissibile la
proposta di legge di iniziativa popolare per la riduzione degli
stipendi ai consiglieri regionali - e questa ci sembra
un'interpretazione riduttiva della normativa regionale, ma non
vogliamo assolutamente mettere in discussione le decisioni della
commissione -; mentre è stata dichiarata ammissibile la proposta di
legge per la preferenza unica e la proposta di legge di iniziativa
popolare per introdurre un vero referendum propositivo in Valle
d'Aosta. Pensiamo che sia importante sottolineare soprattutto
l'importanza di questa ultima decisione, cioè della dichiarazione
di ammissibilità per introdurre nella normativa regionale uno
strumento che finora era stato disciplinato in modo del tutto
inadeguato. Questa decisione della commissione ci pare tanto più
rilevante, in quanto nel passato anche da illustri giuristi era
stata più volte messa in discussione l'ammissibilità di una
procedura che affida direttamente alla popolazione un potere
decisionale di carattere propositivo tramite referendum popolare.
Tali riserve, espresse soprattutto in passato anche da giuristi,
avevano pesato poi sulla formulazione della legge regionale n.
19/2003, facendo in modo che questo strumento previsto dallo
Statuto speciale venisse disciplinato in modo inadeguato, in
pratica depotenziando il referendum propositivo ad una sorta di
referendum meramente consultivo. La proposta di legge di iniziativa
popolare invece consente di andare a formulare un referendum
propositivo in cui il voto popolare ha un effetto decisivo. Ci
sembra quindi che la decisione della Commissione regionale per i
procedimenti referendari apra la strada, con l'iter che ne seguirà,
all'introduzione in Valle d'Aosta, prima fra le regioni italiane,
di uno strumento molto avanzato di democrazia diretta. Ho detto
prima in Italia, ma voglio evidenziare che su questa strada la
nostra Regione è affiancata dalla Provincia autonoma di Bolzano,
che sta legiferando in materia nel senso in cui è impostata la
proposta di legge di iniziativa popolare.
Uno strumento di questo tipo, cioè dare la possibilità di un
referendum non solo abrogativo, ma anche propositivo, costituirebbe
un evento che non esito a definire rivoluzionario rispetto al
sistema politico valdostano, perché affiderebbe al popolo
valdostano un potere che va ben oltre quello che è attualmente
previsto dalla normativa esistente. Ci porrebbe su un livello che è
simile a quello che conosciamo in un Paese a noi vicino e avanzato
per strumenti di democrazia: la Svizzera, dove questo strumento di
iniziativa popolare è ormai attuato dalla fine del 1800. Ci
auguriamo che intorno a tale prospettiva di dotare la Valle d'Aosta
di uno strumento molto avanzato di democrazia diretta si realizzi
in questo Consiglio e fra le forze politiche un'ampia convergenza.
Non riteniamo che questo debba essere uno strumento di divisione e
di scontro politico, ma che possa essere un terreno di convergenza,
in modo da arrivare tutti insieme a dare uno strumento molto
avanzato alla popolazione della Valle d'Aosta.
Evidentemente in presenza di questo giudizio di ammissibilità
formulato da tale illustre commissione, in presenza di
un'iniziativa popolare, può lo stesso Consiglio regionale
intervenire su questa materia, riformularla - in particolare
l'articolo 14 - in modo da superare l'attuale inadeguatezza della
normativa regionale e dare una forma compiuta allo strumento
referendario propositivo previsto dallo Statuto speciale della
Valle d'Aosta. Ci auguriamo che intorno a tale prospettiva si
realizzi un'ampia convergenza e lavoreremo come forza politica per
cercare il massimo di convergenze intorno a questo obiettivo, che
credo sia nell'interesse di tutta la comunità valdostana.
Presidente - La parola al Consigliere Salzone.
Salzone (FA) - Intervengo per significare il nostro passaggio da
questa parte... qualcosa è già stato detto, in modo semplice
vogliamo ribadire la posizione politica che è in atto in tale
periodo. La "Fédération", insieme alla "Margherita" e ai
"Democratici di Sinistra-Gauche Valdôtaine", ha avviato già dal
febbraio di quest'anno un processo programmatico aperto al
contributo di tutti quanti si riconoscono nei valori del riformismo
europeo. Il progetto della "Federazione dell'Ulivo in Valle
d'Aosta" è ancora in "embrione", l'obiettivo è quello di
concretizzare quel processo politico unitario, in sintonia con
quanto avviene già in Italia, per costruire un forte ed omogeneo
soggetto riformista di Centro Sinistra e autonomista. I risultati
delle ultime elezioni regionali, che ha consegnato quasi tutte le
regioni al Centro Sinistra, ci incoraggiano a proseguire in questa
direzione.
"Fédération" già dalla costituzione del suo gruppo nel febbraio
dello scorso anno aveva chiaramente esplicitato la sua posizione
nel panorama politico regionale come forza di Centro Sinistra,
promotrice convinta dell'"Ulivo" e sostenitrice del bipolarismo.
Intendiamo crescere e consolidarci nel territorio, partendo dalle
nostre radici storiche di movimento regionalista ed autonomista, ma
anche con esperienze nazionali, che si rifanno ai "Repubblicani
Europei" e ai "Socialisti Democratici Italiani". "Fédération" vuole
proporre una politica di qualità, mantenendo la propria autonomia
organizzativa, orientata verso la presentazione in futuro di
proprie liste, d'intesa con gli alleati dell'"Ulivo", così come
abbiamo fatto per il Comune di Aosta recentemente. Vogliamo
sviluppare una "Fédération" dinamica, capace di avanzare le proprie
proposte alle forze federate alleate, per vincere la sfida
programmatica che si è aperta con la crisi verticale del Polo del
Centro Destra.
Oggi cambiare postazione in Consiglio ha un chiaro significato
del termine, direi il più alto: intendiamo svolgere il nostro
mandato con serietà e con chiarezza e con altrettanta chiarezza
vogliamo precisare che in questa fase non siamo interessati a
questioni di maggioranza, perché riteniamo che altri prima di noi
debbano risolvere problemi interni per riequilibrare una
legislatura che sta perdendo "l'orizzonte" sia sotto il profilo
programmatico che politico. Cercheremo di fare la nostra parte come
sempre, senza fare opposizione fine a sé stessa, cercando invece di
essere propositivi e disponibili al confronto, partendo dal
presupposto che il rapporto con i "Democratici di Sinistra" e con
la "Margherita" sarà un rapporto privilegiato dai fatti, perché ciò
è avvenuto già mesi fa, abbiamo stabilito dei tavoli di
concertazione sulle cose importanti, vogliamo contribuire con il
nostro impegno e ci auguriamo che tale progetto sia un progetto di
chiarificazione anche all'interno di questo Consiglio, perché credo
che prima di tutto si debba iniziare a parlare di politica, perché
non ricordo grandi discussioni di politica all'interno di questo
Consiglio. Questo sarà il nostro ruolo, nella chiarezza e nel
significato che ci deve portare alla fine di questa legislatura in
tale posizione, in accordo con quanto ho già detto nei tavoli
predisposti per la costituzione della "FED".
Presidente - La parola al Consigliere Fiou.
Fiou (GV-DS-PSE) - Non voglio sottovalutare il significato del
gesto compiuto da "Fédération" sul piano politico, sicuramente
pieno di implicazioni, per tutta una serie di motivi che
sicuramente vanno ancora approfonditi, però ritengo l'operazione
messa in atto perlomeno intempestiva. Siamo in pieno clima
elettorale, vi sono già tutta una serie di illazioni sul
significato di tale gesto e questo mi fa sentire fuori posto. La
"geografia" del Consiglio ha un significato preciso per tradizione
consolidata, e non solo qui, ma in tutte le assemblee elettorali,
dove vi è una distribuzione che da Sinistra va a Destra con
collocazioni, in base alle quali ognuno rappresenta la propria
posizione nel quadro politico. Collocato qui devo dire che non mi
sento al mio posto. Il disagio che provo non è dovuto al fatto che
non apprezzi fino in fondo le "folgorazioni sulla via di Damasco",
dovute anche alla "luce di Sinistra": questo mi fa molto piacere;
lo apprezzo anche perché sto ragionando sulla definizione attuale
di due grandi aree culturali: una progressista e una conservatrice
che ormai si sta definendo nel mondo e in Italia, anche se con
qualche confusione, il che non vuole ancora dire aree politiche, ma
perlomeno aree culturali sì. Il fatto che vi siano delle asserzioni
di spostamento da un'area all'altra non può che farmi piacere
quando rafforza l'area in cui mi trovo, ma in questo momento sento
sulle spalle una storia di militante di Sinistra di una vita, che
ha voluto dire anche prendermi addosso tutte le discriminazioni, le
difficoltà che ho vissuto da militante di Sinistra. Pertanto la
medaglietta che viene dal riconoscimento di una collocazione in
quest'area... a questa medaglietta sono affezionato, perché forse è
l'unica gratificazione che ho dalla lunga militanza di Sinistra. Di
conseguenza, chiedo ai Capigruppo che devono ancora pensare su
questa situazione di fare il possibile per ricollocarmi in quella
che ritengo il mio giusto posto.
Presidente - La parola al Consigliere Lattanzi.
Lattanzi (CdL) - È con molti sentimenti che faccio questo
intervento, perché assisto a quello che viene definito un atto
politico. Mi permetteranno tale intervento gli amici della
"Fédération": Franco, Leonardo e Claudio - li chiamo per nome non a
caso -, con i quali si sono condivisi tutta una serie di
ragionamenti non molti giorni fa, quando si ragionava su quello che
per la Regione era meglio o peggio. Non posso dimenticare i
ragionamenti fatti con Leonardo alla fondazione di "Forza Italia"
sulla necessità di dare a questa Regione una politica diversa da
quella del clientelismo, da quella dell'opportunità personale, da
quella di dare alla politica dell'"Union" delle Sinistre un modo di
fare diverso, più liberale, meno centralizzato. Ricordo anche i
ragionamenti fatti con Franco sull'opportunità di dare a questa
Regione più libertà in economia, meno burocrazia per i cittadini.
Mi permetterete di dire che questo oggi ha un significato diverso:
quei ragionamenti hanno avuto una loro evoluzione, mi rendo conto
che a volte prevalgono scelte di opportunità diverse, personali,
probabilmente anche di scelta politica.
Capisco anche l'imbarazzo di uno dei consiglieri più onesti
intellettualmente, Giulio Fiou, che rivendica le sue radici di
Sinistra e prova imbarazzo politico ad affiancarsi a chi fino a
qualche giorno fa ancora esprimeva ragionamenti di Centro Destra.
Credo che non sia solo una questione di poltrona, non penso che
quella sia più scomoda di quella vicina. Ha ragione a dire che le
posizioni vanno maturate, credo sia corretto anche dire che è
intempestivo - siamo alla vigilia delle elezioni comunali -, però
non è intempestivo sotto l'aspetto dell'opportunità politica,
bisogna riconoscere ai 3 consiglieri che cambiano poltrona che,
dopo aver fatto un'attenta valutazione del fallimento alle
regionali del Centro Destra, hanno capito bene "l'aria che tira" e
si spostano laddove pensano - secondo noi sbagliano - che si possa
riassettare la forza politica al Governo nazionale. Sono convinto
che loro stanno sbagliando, ma non sono preoccupato perché, quando
si renderanno conto che hanno sbagliato, torneranno da questa
parte, perché in questi ultimi 2 anni hanno fatto almeno 4 volte il
"salto della quaglia" a Destra e a Sinistra. Non mi preoccupa
quindi questa flessibilità, riconosco ai 3 Consiglieri una grande
flessibilità di cambiamento; quello che mi preoccupa invece è
l'aspetto politico: cosa significa politicamente in questa
Assemblea e negli assetti politici regionali tale scelta? Qualcosa
può significare, perché abbiamo sentito che una parte della "Gauche
Valdôtaine" ha un "attimo di prurito", però non si può non
riconoscere che l'adesione di 3 Consiglieri alla Sinistra va a
rinforzare l'asse della "Gauche Valdôtaine". Qui vi è un vincitore
che fa finta di leggere il giornale, ma che ha portato in porto
questa operazione di federazione dei riformisti con la "Gauche
Valdôtaine" e che oggi posso considerare il vero vincitore
dell'asse politico. Perché dico che il Consigliere Sandri oggi è il
vincitore di tale operazione politica? Perché lui è riuscito in
quella operazione di rinforzare la Sinistra della maggioranza per
mettere in maggior pressione l'"Union". Questo è il gioco.
È evidente che siamo di fronte ad una "Union" divisa, ad
un'accozzaglia di diverse culture e di interessi soprattutto,
perché, quando si vedono certe candidature, voi mi consentirete,
riconoscere i principi fondanti del partito "Union Valdôtaine" e i
suoi valori diventa difficile, tanto difficile che gli stessi
componenti dell'"Union" oggi fanno fatica a riconoscersi in quel
movimento politico; quindi non vi è dubbio che questa operazione
politica è un'operazione trasparente sotto l'aspetto della
contrapposizione delle forze. La maggioranza oggi ha 3 Consiglieri
in più, ma sono 3 Consiglieri che dialogano con la "Gauche" e anche
con una parte dell'"Union", si renderanno disponibili a quelli che
sono i vari eventi o, come si dice in politica, la fiducia
condizionata: "sulle cose su cui saremo d'accordo voteremo a
favore, quelle su cui non saremo d'accordo voteremo contro", in un
giochino che è da I Repubblica...
(interruzione di un Consigliere, fuori microfono)
... sì, come quello che sta facendo l'"UDC" in questi giorni,
non ho alcun imbarazzo ad ammettere che certi teatrini della
politica mi rivoltano lo stomaco, proprio perché speravamo che con
le volontà espresse dagli elettori si potesse riconoscere quali
sono le linee politiche. La nostra Regione purtroppo è malata di un
male atipico, così come la sua peculiarità culturale ha anche una
peculiarità politica: in questa Regione non si fa politica, non vi
è il socialismo o il liberismo che si confrontano, non vi sono
linee di scelta per il futuro della Regione: qui vi sono scelte di
interesse e questo non è un bel segnale né per l'"Union" che
aggrega 3 Consiglieri in più, né per la Sinistra che apparentemente
potrebbe esserne rinforzata, ma abbiamo sentito l'imbarazzo di
alcuni Consiglieri, ma certo la Regione non avrà un beneficio da
questa scelta che di politico ha veramente poco.
Presidente - La parola al Consigliere La Torre.
La Torre (FA) - Dico che occorre pure che qualcuno in questa
Regione faccia politica, altrimenti qui finisce tutto in un grande
qualunquismo. Ho l'impressione che qui il problema centrale sia
solo quello di fare l'amministrazione e non ci si accorga, come ha
detto il Consigliere Fiou, che in tutto il mondo sono in corso
grandi cambiamenti. Muoiono i papi, vi sono dei nuovi papi, ma non
è solo questa la questione di fondo: vi è un cambiamento epocale
che mette di fronte conservatori e riformisti progressisti. Non ci
possiamo dimenticare - e ben venga lo spostamento di "Fédération"
da questa parte - che oggi il Presidente Berlusconi si presenta
alle Camere per chiedere la fiducia al suo Governo e questo è un
fatto epocale perché va a sancire una situazione politica in Italia
di grande trasformazione. Qui dentro, grazie a Dio, abbiamo avuto
questa iniziativa che ha dei significati politici, perché vi è
anche voglia di parlare di politica, ma se non si creano le
occasioni... si fa di tutto per non parlare di politica, grazie a
Dio si vuole aprire un dibattito politico. Bene, apriamo questo
dibattito politico, perché leggo sui giornali tante interviste di
eminenti Consiglieri dell'"Union" che si chiedono in che direzione
bisogna andare. Vi invito a fare una riflessione: il problema è
politico e voi avete una grande opportunità di affrontare un
congresso e porvi le domande epocali politiche che tutti si pongono
e che oggi si pongono anche il Governo e il Parlamento nel suo
complesso e cioè: vogliamo essere conservatori, vogliamo essere
progressisti, vogliamo essere riformisti? Non possiamo essere tutte
e due le cose, bisogna avere questa grande capacità di cominciare a
ragionare su questo e invito anche voi nel vostro congresso a
farlo. Bisogna avere capacità di fare politica e di capire quello
che il Paese chiede.
Giustamente il Consigliere Lattanzi faceva dei riferimenti
storici, io voglio solo fare una precisazione per dire che il
processo di avvicinamento al Centro Sinistra lo abbiamo iniziato
nel momento in cui ci siamo separati con la "Stella Alpina". Vi
ricordo gli interventi che abbiamo fatto, dove noi, nel momento in
cui la collocazione della "Stella Alpina" doveva posizionarsi in
una posizione centrale, abbiamo detto: "l'area autonomista è già
sufficientemente affollata, noi siamo autonomisti, ma dobbiamo
avere la capacità di uscire dall'area autonomista pura che è
occupata dall'"Union" per schierarci o da una parte, o dall'altra".
Già all'epoca prendemmo una decisione: quella di iniziare un
percorso che però era nelle nostre origini, essendo io socialista,
essendo lui repubblicano, essendo loro "ADP", "Democratici
Progressisti", che hanno una storia che credo sia fuori da ogni
possibile discussione perché risale a Donat Cattin e risale ad anni
al di fuori di ogni sospetto. Tornando al discorso di "Forza
Italia", non ho cambiato idea; nel 1992 fondavo con il Consigliere
Lattanzi, prima che l'Onorevole Berlusconi entrasse in politica, il
primo club ad Aosta di "Forza Italia" che risale ai primi 300 club
italiani, ancora quando l'Onorevole Berlusconi non era in
politica.
Vi ricordo che alla fine della I Repubblica, il Partito
socialista, che ha una tradizione di Sinistra moderata, ma di
Sinistra - e quindi la medaglietta che vanta il Consigliere Fiou,
con una cultura diversa e con valori simili, la vanto anch'io -
scelse e si divise e una gran parte dei socialisti andarono fin da
subito nei "Democratici di Sinistra" e altri andarono nell'area di
Centro Destra e questo perché credevano di poter portare
all'interno di quell'area dei valori tali che quel liberismo che
altre forze di quell'area esprimevano potesse essere
controbilanciato! Cari Signori, bisogna prendere atto... io lo feci
già nel 1995, perché uscii da "Forza Italia" nel 1995 e ritenni di
intraprendere un percorso con "Fédération", percorso che ebbe dei
prosiegui successivi e anche con "Stella Alpina" ma, pur
rispettando la posizione di origine democratica, ho sempre invitato
la "Stella Alpina" a riconoscersi per quello che sono: gli eredi
della "DC", non è una vergogna!
Oggi, nei tempi e nei modi che sono quelli della politica,
bisogna prendere atto che il Paese va a tale confronto ed è un
confronto che deve essere vissuto anche in questa Regione, perché
non si può dialogare indifferentemente con il Centro Destra o con
il Centro Sinistra. Si può essere all'interno dell'area del Centro
Sinistra più o meno moderati e io tranquillizzo il Consigliere Fiou
dicendo che io sono meno a Sinistra di lui; anch'io - e mi
riferisco al collega Riccarand perché lui rappresenta una Sinistra
più avanzata - in una collocazione ideale dovrei essere più
dall'altra parte. Un dibattito politico non si può affrontare in
pochi minuti, ma credo di poter dire che la "FED" sia un qualcosa
di nuovo e importante che sta nascendo a livello nazionale, che non
nasce solo come "embrione" in Valle d'Aosta fra i "Democratici di
Sinistra", la "Margherita", la "Fédération Autonomiste", "SDI",
"Repubblicani europei" e "ADP", ma nasce con altre forze politiche.
Oggi qui questo percorso è agli inizi, quindi non ha raggiunto i
livelli nazionali, ma da qualche parte dovrà pur cominciare, o non
deve iniziare? Oppure dobbiamo fare come quelli che, siccome
tengono per l'Inter, da quando hanno 8 anni e per tutta la vita
devono tenere per l'Inter? Poi l'Inter cambia i proprietari, cambia
i giocatori che prima giocano con l'Inter, poi giocano contro
l'Inter, ma il tifoso deve tenere tutta la vita per l'Inter! Il
mondo cambia, Signori! Lo dimostrano le elezioni di Benedetto XVI,
cambia in senso più conservatore o meno conservatore, ma il mondo
cambia.
Vorrei ancora ricordare che il documento della "FED" è stato
presentato al Comune di Aosta qualche mese prima delle elezioni
regionali, quando non sentivo dire dalla Destra che il Centro
Sinistra avrebbe vinto così... su 14 regioni 12! Questo è un
segnale che il Paese vuole un cambiamento e noi, in quanto
espressione di tale Paese, dobbiamo raccoglierlo. Abbiamo un
dovere, uno solo: dire da che parte stiamo, poi possiamo anche
litigare fra di loro, avere posizioni differenti, compreso con la
Consigliera Squarzino... ben vengano!
Io dico che in Valle d'Aosta questo problema non c'è, perché è
già una regione di Centro Sinistra. Credo che l'"Union" dentro di
sé sa di essere un movimento di Sinistra, è un movimento popolare,
la sua storia l'ha sempre vista in alleanza con le forze della
Sinistra, per cui il vero problema è quello di schierare meglio
queste posizioni, rinforzare il centro della Sinistra, se vi è un
centro, e noi ci consideriamo la parte centrale e moderata,
tranquillizzo ancora il Consigliere Fiou...
(il Vicepresidente Nicco invita il Consigliere La Torre a
concludere perché il suo tempo è scaduto)
... concludo, però spero che tale dibattito si voglia fare visto
che questo è un momento epocale. Vorrei solo ricordare che in
questo momento al Comune di Aosta stiamo proponendo un progetto
politico e altri stanno proponendo altri progetti politici; è
opportuno che si faccia chiarezza, che la gente possa vedere quello
che si fa. Questo spostamento all'interno del Consiglio vuole
essere il sintomo di tale volontà di cambiamento.
Presidente - La parola al Consigliere Pastoret.
Pastoret (UV) - Je ne parlerai pas de places, même si, comme M.
Fiou vient de le dire, nous avons, nous de l'"Union", subi les
conséquences de ce "Tzunami politique" de chez nous. M. La Torre
nous a invité à parler de politique, c'est ce que je voudrais
faire, en revenant sur la nouvelle que le Président Nicco et par la
suite le Conseiller Riccarand ont portée à notre attention,
concernant les lois d'initiative populaire, mais qu'il me soit
permis de faire une petite remarque au collègue La Torre: je ne
sais pas si l'"Union" fera un congrès, qu'il soit permis à nous de
décider si oui, ou si non, d'en décider les dates et les contenus,
parce que celui d'aujourd'hui est un débat qui concerne d'autres
forces politiques et l'"Union" y est présente malgré elle.
Pour revenir à des thèmes de politique, 2 sont les lois
d'initiative populaire qui ont le "feu vert". La première concerne
la loi électorale, concernant le nombre de préférences attribuables
lors des élections. La loi électorale est un thème sur lequel nous
estimons qu'il est judicieux de ne pas intervenir ni à coups de
référendum, comme cela avait déjà été fait en Italie, ni
d'initiatives qui ne soient pas le fruit d'une réflexion
rigoureuse. Cela parce que nous avons sous les yeux la situation
qui s'est produite en Italie avec un système électoral qui, de par
le jugement de toutes les forces politiques, ne répond pas aux
exigences réelles de la représentativité politique aujourd'hui,
donc sur ce thème je prêcherais un peu de prudence.
Quant au thème de la modification de l'article 14 de la loi
régionale n° 19, là c'est une modification qui prévoit que le
référendum est valide si à la votation participe la majorité des
électeurs et donc non plus que le référendum soit valide si 50,1%
des voix favorables sont attribuées à l'une des thèses. Je
considère là que c'est un thème intéressant qui tient compte d'une
façon correcte d'éléments sur lesquels nous devons porter notre
attention. Il existe un phénomène de désaffection de la politique
de la part des électeurs, un phénomène duquel nous prenons acte au
cours de presque toutes les compétitions électorales et qui
emporterait sur la base de la loi actuelle la non possibilité de se
mettre en marche d'une procédure référendaire; donc là nous avons
le devoir de nous interroger s'il est utile de continuer sur ce
chemin ou si une réflexion ne soit pas nécessaire quant au
phénomène de participation des citoyens.
Autre élément à ne pas sans estimer est celui de revitaliser un
instrument qui se veut important pour la participation au processus
démocratique de la part des citoyens. C'est une loi régionale qui a
été promulguée au cours de l'autre législature. Certes, il y a une
habitude à ne pas revenir sur les lois récentes. Je crois qu'ici
c'est une loi qui concerne le jus de la démocratie et sur laquelle
il faudrait réfléchir, compte tenu qu'il s'agit là du référendum
propositif, un instrument presque dialectique par rapport aux
référendums abrogatifs qui ont un caractère tranchant et radical.
Voilà pourquoi j'estime intéressant que de la part des forces
politiques présentes dans ce Conseil une réflexion sur cet
instrument soit entamée pour voir s'il est possible d'arriver à un
partage politique au moins des principes qui sont à la base de
cette initiative.
Presidente - La parola al Consigliere Viérin Marco.
Viérin M. (SA) - Anche noi solo per esternare il nostro pensiero
molto sintetico. Riteniamo che questo ricollocamento in Consiglio
sia condivisibile, anche perché, come bene diceva il collega La
Torre, fa chiarezza e riporta in questa sede la necessità di fare
di nuovo politica. Riteniamo che tale evento permetterà soprattutto
alle due forze autonomiste che si ritroveranno fianco a fianco di
consolidare il confronto politico-amministrativo in Consiglio
regionale. Il nostro ragionamento è molto semplice: prendiamo atto
di questa situazione. Vogliamo inoltre riconfermare che "Stella
Alpina" è sempre stata una forza di centro, autonomista e non ci
dimentichiamo di avere una provenienza democristiana, ne siamo
orgogliosi.
Ricordo al collega La Torre che già 25 anni fa la "DC" quando si
è presentata alle elezioni regionali si è presentata come
"Democrazia Cristiana Valle d'Aosta", quindi siamo convinti della
nostra posizione di centro autonomista e ne siamo talmente fieri
che, guarda caso, in questo nostro movimento sono rimasti sia
esponenti degli ADP che dell'"Union Valdôtaine progressista" e così
via. Condivido anche "l'analisi di Pastoret": ognuno di noi deve
parlare di casa propria, non vogliamo parlare di casa "Union", o di
casa di "Fédération" come dei "Democratici di Sinistra", ognuno
deve fare le sue valutazioni politiche, dopodiché, se ci sarà un
confronto, ben venga.
Presidente - La parola al Presidente della Regione, Perrin.
Perrin (UV) - Deux brèves considérations quant au débat qui
s'est développé dans cette Assemblée. Avant tout pour dire de la
légitimité d'un choix; il y a des évolutions politiques en acte,
donc nous en prenons acte. Un choix qui a débuté avec la séparation
du groupe de la "Stella Alpina" et personnellement je n'ai pas
d'éléments pour évaluer le degré des positions de la "Gauche":
chacun fasse un peu son analyse à lui tout en partageant la
cohérence politique de certains conseillers. Qu'il y ait une
évolution politique, donc un débat politique dans cette Assemblée
est chose importante, même si faire de la politique c'est aussi
donner des contenus.
Pour tranquilliser cette Assemblée, je vous assure qu'à ce
moment il n'y a aucune modification de la majorité; c'est une
majorité qui a été définie et donc aujourd'hui la majorité demeure
celle que nous connaissons, composée par l'"Union" et "Democratici
di Sinistra". Cela ne signifie pas qu'il ne doit pas y avoir un
débat politique qui avance, même les élections communales sont une
occasion importante pour un débat politique. D'autre part un débat
politique est en cours au niveau du Gouvernement central, donc
c'est une évolution que les mouvements devront prendre en
considération.
Quant à de l'"Union", la définir "un'accozzaglia" il me semble
un peu offensif: il s'agit d'un mouvement qui depuis la libération
fait de la politique, qui a un rôle politique fort et important
dans cette Région. On ne peut non plus partager la politique
simplement entre les progressistes et conservateurs, le monde ne se
divise pas en deux de cette façon, il y a toute une série de
sensibilités différentes. Nous de l'"Union" nous avons des
sensibilités vers l'épanouissement de cette Région, vers le
maintien de son identité et tout cela est dit de façon très claire
dans le statut de notre mouvement. Peut-être que nous ne faisons
pas beaucoup de spectacle, nous tâchons de gouverner avec parfais
des difficultés; nous faisons de l'administration d'ailleurs c'est
l'administration que nous avons en main et donc nous devons donner
des réponses aux citoyens et cela ne signifie pas qu'à côté il faut
faire de la politique: à côté il faut essayer de comprendre quelle
est l'évolution politique et sur cela je crois que le débat devra
se faire dans chaque parti, surtout dans une phase comme celle-ci
qui est en évolution. Voilà le sens de cette discussion pour la
reporter à son juste milieu.
