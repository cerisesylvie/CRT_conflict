Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 2354 del 8 gennaio 1997 - Resoconto
SEDUTA ANTIMERIDIANA DELL'8 GENNAIO 1997
OGGETTO N. 2354/X Presa d'atto delle dimissioni rassegnate dal
sig. Farina Sergio da rappresentante della Regione in seno al
Consiglio di amministrazione della Fondazione "Istituto musicale
della Valle d'Aosta" e sua sostituzione.
Presidente Il Consiglio è chiamato a prendere atto delle
dimissioni rassegnate dal signor Farina Sergio.
Il Consiglio prende atto
Presidente Ha chiesto la parola il Consigliere Perron.
Perron (UV) Pour proposer M. Vietti Nadyr.
Presidente Si procede alla votazione:
- Consiglieri presenti: 30
- Consiglieri votanti: 29
- Astenuti: 1 (Chiarello)
- Schede valide: 29
- Schede bianche: 10
Hanno riportato voti:
- Vietti Nadyr: 18
- Barsotti Livio: 1
Presidente In base all'esito della votazione risulta designato
quale rappresentante della Regione in seno al Consiglio di
amministrazione della Fondazione "Istituto musicale della Valle
d'Aosta" il Signor Vietti Nadyr (residente in Aosta, Via Festaz,
27) per il quinquennio in corso che scadrà nel 1999.
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- la legge regionale 17 marzo 1992, n. 8, costitutiva della
Fondazione "Istituto musicale della Valle d'Aosta", prevede
all'articolo 2 che i componenti dell'organo di amministrazione,
designati dalla Regione, saranno scelti dal Consiglio regionale con
voto limitato che garantisca la presenza della minoranza, fra le
persone in possesso di diploma di laurea, di conservatorio musicale
o di istituto musicale della Valle d'Aosta e che comunque
presentino caratteristiche di esperienza specifica nel settore;
- l'articolo 6 dello Statuto della Fondazione "Istituto musicale
della Valle d'Aosta" stabilisce che il Consiglio di amministrazione
è formato da sette membri di cui quattro designati dal Consiglio
regionale della Valle d'Aosta;
- con provvedimenti n. 586/X in data 6 aprile 1994 e n. 821/X in
data 20 luglio 1994, il Consiglio regionale ha designato quali
rappresentanti della Regione in seno al Consiglio di
amministrazione della summenzionata Fondazione i Signori Colliard
Corrado, Farina Sergio, Longo Maurizio e Telloli Giancarlo per la
minoranza;
Considerato che il Signor Farina Sergio, con lettera in data 22
aprile 1996, ha rassegnato le dimissioni da rappresentante della
Regione in seno al Consiglio di amministrazione della succitata
Fondazione;
Vista la determinazione della Commissione per le nomine che, a
seguito della pubblicazione nel Bollettino ufficiale della Regione
n. 34 del 30 luglio 1996 dell'elenco delle nomine in scadenza nel
secondo semestre dell'anno 1996, nella riunione del 28 novembre
1996, si è espressa sulle seguenti candidature:
1) Barsotti Livio
2) Janin Sabrina
3) Vietti Nadyr
Ritenuto opportuno prendere atto delle dimissioni rassegnate dal
Signor Farina Sergio da rappresentante della Regione in seno al
Consiglio di amministrazione della Fondazione "Istituto musicale
della Valle d'Aosta" e procedere alla designazione di un altro
componente in sua sostituzione;
Visto il parere favorevole di legittimità rilasciato dal
Dirigente del Servizio Affari Generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamate le leggi regionali 27 marzo 1991, n. 12 e 17 marzo
1992, n. 8;
Delibera
1) di prendere atto delle dimissioni rassegnate dal Signor
Farina Sergio da rappresentante della Regione in seno al Consiglio
di amministrazione della Fondazione "Istituto musicale della Valle
d'Aosta" e di procedere alla designazione del Signor Vietti Nadyr
(residente in Aosta, Via Festaz, 27) in sua sostituzione, per il
quinquennio in corso che scadrà nel 1999;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
