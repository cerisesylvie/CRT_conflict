Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 118 del 29 settembre 1993 - Resoconto
OGGETTO N. 118/X - Revisione della pianta organica dell'USL e
del piano so­cio-sanitario regionale. (Interpellanza)
Interpellanza - Vista l'urgenza di una revisione della pianta
organica dell'USL, nonché del piano socio-sanitario regionale;
A conoscenza degli impegni assunti in sede di Consiglio e nelle
competenti Commissioni consiliari dalla precedente Giunta
re­gionale in merito alla presentazione del disegno di legge
con­cernente la revisione della pianta organica dell'USL;
i sottoscritti consiglieri regionali
interpellano
l'Assessore competente per conoscere:
- quali iniziative sono state prese o intende prendere la Giunta
regionale in merito alla revisione della pianta organica dell'USL
al fine di colmare le lacune esistenti nel personale me­dico e non
medico;
- i motivi del ritardo per il quale il disegno di legge non è
stato presentato e i tempi entro i quali si prevede la
presentazione alle Commissioni competenti e al Consiglio regionale
stesso del nuo­vo piano socio-sanitario regionale, dato che quello
in vigore è superato e non più corrispondente alle esigenze sociali
e sanita­rie della Valle d'Aosta.
F.to: Lanièce-Viérin Marco.
Presidente -
Ha chiesto la parola il Consigliere
Lanièce.
Lanièce (DC) -
Penso che sia evidente a tutti
quanti la necessità di provvedere con urgenza alla revisione della
pianta organica dell'USL, an­che per poter dare al cittadino
valdostano la soluzione all'an­noso problema della sanità.
Vorrei sottolineare inoltre che già nella passata legislatura il
gruppo DC aveva proposto, attraverso un disegno di legge, la
revisione della pianta organica, ma, in quanto progetto deri­vante
da una forza di minoranza, era stato rigettato ed accan­tonato,
prospettando da parte della Giunta l'emanazione di una sua
proposta. Purtroppo, per il momento, mi sembra che la si­tuazione
di stallo, esistente allora, continui a manifestarsi an­che
nell'attuale Giunta regionale.
Chiedo quindi all'Assessore competente di fornirmi delle
delucidazioni in merito, anche perché l'aumento del personale
sanitario, conseguente alla re­visione della pianta organica,
rappresenta un elemento indi­spensabile per poter garantire un
miglior servizio sanitario ai nostri cittadini e per poter dare
finalmente una soluzione alle esigenze di aumento del personale
medico e non medico, avan­zate dai dipendenti dell'USL,
dell'ospedale e delle organizza­zioni sindacali.
Presidente -
Ha chiesto la parola l'Assessore alla
sanità e assistenza sociale, Vicquéry.
Vicquéry (UV) -
Le programme de cette majorité prévoit,
en effet, la mise à jour du plan socio-sanitaire régional mais,
pour faire ça, il faut attendre que le plan sanitaire national soit
approuvé à l'intérieur du parlement. Il faut attendre aussi que
l'arrêté législatif n. 502/92 ait terminé son chemin à niveau
parlementaire.
On ne peut rien faire pour l'instant, car il y a toute une série
de lois qui sont en train d'être examinées à l'intérieur du
parlement, mais l'intention de cette majorité est d'examiner le
tout dès le mois de janvier de l'année prochaine, pour terminer à
la fin de l'année.
Presidente -
Ha chiesto la parola il Consigliere
Lanièce.
Lanièce (DC) -
Prendo atto della risposta
dell'Assessore e spero, in attesa di aver riscontro, che alle
parole seguano i fatti.
Mi impegnerò a seguire la vicenda e, nel caso in cui alle parole
non seguano i fatti, presenterò una nuova interpellanza.
