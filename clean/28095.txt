Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 184 del 31 luglio 1970 - Resoconto
OGGETTO N. 184/70 - Servizi telefonici della Valle d'Aosta.
Costituzione di un'unica direzione per l'intero territorio della
Regione. (Approvazione di Mozione)
Pollicini (D.P.)
- La Valle d'Aosta è divisa agli effetti
del servizio telefonico in due zone. La prima zona in alta Valle
fino a St. Vincent ed è sotto la direzione di Aosta, mentre da St.
Vincent fino in fondo Valle e le valli laterali è sotto la
Direzione Ivrea-Torino.
È evidente che questa divisione non risponde a criteri
funzionali e viene meno anche allo spirito della convenzione fra
Sip e Stato che a questo proposito parla di territorio regionale
della Valle d'Aosta. Altra quindi naturale coincidenza del
territorio della Regione Autonoma e competenza territoriale di un
ente che dovrebbe avere un'unica impostazione direttiva ed
organizzativa in tutti i servizi telefonici.
Mentre invece insistiamo a due orientamenti diversi: quello
della Direzione di Aosta fino a St. Vincent con una certa larghezza
di vedute e una certa anche modernità di attrezzatura, di converso,
la Direzione Torino-Ivrea, per quanto riguarda la zona della bassa
Valle, ha tutto un altro criterio e per quanto riguarda la
dislocazione e per quanto riguarda anche probabilmente l'importanza
direi periferica del concetto deteriore della parola che si dà a
questo settore, con conseguenze negative e per la manutenzione
della zona e per i nuovi impianti telefonici e in genere per i
servizi stessi.
Sono notevoli le lamentele delle categorie dei cittadini della
bassa Valle proprio per il servizio telefonico e per le
insufficienze del servizio stesso che in fondo, in fondo, sono
conseguenza, secondo me e secondo la nostra Vice Presidente che con
me ha presentato questa mozione, derivano quindi da questi due tipi
di direzione per i servizi telefonici della Valle d'Aosta.
Riteniamo quindi necessario, proprio al fine di una maggiore
regolarità del servizio e anche per un razionale sviluppo di un
uniforme sviluppo del servizio telefonico in tutta la Regione o
nell'interesse di tutte le categorie che sono collegate a questo
problema telefonico, invitare la Direzione generale della Sip di
costituire nel territorio della Valle d'Aosta un'unica Direzione
dei servizi telefonici che comprenda quindi tutta la Valle
d'Aosta.
E preghiamo quindi la Giunta di prendere contatto con la
Direzione generale ai fini di arrivare ad unificare la zona della
Valle d'Aosta sotto la Direzione che dovrebbe rimanere nel
capoluogo della nostra Regione.
Mappelli
(D.C.)
- Noi non possiamo che essere
favorevoli a questa iniziativa perché è chiaro che la Valle
d'Aosta, essendo una Regione a sé e l'ha detto molto chiaramente
prima la mozione e poi ripetuto il Consigliere Pollicini anche da
parte della Sip è riconosciuta come nostro territorio
regionale.
Pertanto vi sono aspetti così di forma ma anche di sostanza.
Infatti, se noi vediamo nel distretto di St. Vincent, qualunque
villaggio di Sommarese, eccetera, sarebbe più comodo per qualunque
lamentela che possano venire direttamente ad Aosta che non
rivolgersi direttamente tramite St. Vincent verso Ivrea e di
conseguenza a Torino. Dunque vi sono degli aspetti anche sulla
comodità e disponibilità.
Dobbiamo poi ammettere che vi sono poi così, in base alla
teleselezione, vi saranno una catena di problemi che potrebbero
sorgere, anche riguardare logicamente ai dipendenti della sede di
Aosta. Pertanto io ritengo che tutto sommato, tenendo conto di
tutti questi aspetti, è bene, anzi direi che è importante anche da
parte della Giunta, che siano fatte tutte quelle pressioni che
saranno necessarie al fine che, anche per quanto riguarda la Sip,
vi sia un'unica direzione e che questa direzione abbia sede in
Aosta.
Anche perché così possiamo, per quelle necessità da parte di
qualunque cittadino della Valle abbia bisogno, possa direttamente
con la Sip e anche tramite le Autorità che con la Sip di Aosta ha
sempre avuto dei buoni rapporti ossia eventualmente impegnarsi per
quelle che possono essere le eventuali spese per la collocazione
dei telefoni di quei villaggi che ancora ne hanno bisogno. Questa
sarebbe anche una comodità migliorativa a disposizione degli enti
locali di quelle zone ancora disagiate della bassa Valle per cui
questo strumento non vi è ancora.
Pertanto ritengo che sono confortato dal parere del nostro
gruppo che siamo favorevoli a questa mozione.
Andrione
(U.V.)
- La Vice Presidente Personnettaz
e il Consigliere Pollicini mi hanno preceduto nella presentazione
di questa mozione però credo che il pericolo sia più grave, almeno
da quanto mi è stato detto, di quello che loro hanno completato e
cioè mi è stato assicurato che entro il '75 dovrebbero esistere 18
centri regionali a Torino, Milano, Genova, Venezia e via dicendo in
cui sarebbe esclusa Aosta e sarebbe escluso anche il Molise cioè il
Campobasso.
Questo vorrebbe dire che in pratica le 40 telefoniste che
attualmente sono in servizio ad Aosta dovrebbero licenziarsi e
significherebbe che non solo non ci sarebbe il distacco di quello
che adesso è il prefisso 0125 verso Aosta, ma ci sarebbe, chiedo
scusa a Ramera che sorride ironicamente, l'ammissione del nostro
prefisso a Torino.
Recentemente è stata abolita la Centrale di Saluzzo, è stata
abolita la Centrale di Mondovì, in programma per l'abolizione della
Centrale di Aosta.
Ora secondo me, proprio in relazione al fatto che Aosta è
comunque, si tratta di una Regione piccola, è un capoluogo di
Regione, bisognerebbe anche, accogliendo la giusta richiesta della
Vice Presidente e del Consigliere Pollicini, che la Giunta
s'interessasse per mantenere innanzitutto Aosta come centrale; il
cavo internazionale del Gran San Bernardo taglia fuori Aosta, in
maniera che, dovendo fare un numero internazionale, ci sarà un
sistema speciale per cui questo numero si passa verso Torino e si
ottiene la comunicazione internazionale.
Io non conosco tanto le ragioni tecniche che possono
giustificare magari una decisione di questo genere però mi sembra
che, dal punto di vista sostanziale e formale, dovremmo difenderci
e cercare di avere una centrale telefonica per la Valle d'Aosta e
quindi... la mozione di Pollicini, senza stare a fare delle
modificazioni, semplicemente come raccomandazione alla Giunta in
particolare al Presidente della Giunta di interessarsi direttamente
presso il Ministro delle Poste e Telegrafi per sapere quali sono le
effettive intenzioni della Sip in materia e quali sono le
possibilità che abbiamo di ottenere il mantenimento della centrale
di Aosta e, come giustamente hanno già detto, l'assorbimento delle
zone della bassa Valle.
Dujany
(D.P.)
- La Giunta è d'accordo sul
contenuto della mozione che tende a ridimensionare la zona della
direzione di Aosta al territorio della Regione autonoma.
Per quanto riguarda il problema sollevato dal Consigliere
Andrione, ebbi occasione ultimamente di interessarmi a questo
ventilato pericolo di soppressione o per lo meno di declassamento
dell'agenzia di Aosta e chiedevo immediate informazioni al
Direttore generale con questo telegramma: "da informazioni possesso
questa Presidenza risulterebbe che a ventilate decisioni
declassamento agenzia Sip Aosta. Ritenendo tale provvedimento
lesivo interesse Regione Valle d'Aosta, chiedesi annullamento
provvedimento in attesa cortese assicurazione".
Telegramma inviato e al Direttore generale a Roma e al Direttore
generale Sip di Torino, i quali rispondevano nel maggio, alla fine
maggio di quest'anno: "in esito at analoga segnalazione, assicurasi
che nessun provvedimento e in corso aut in progetto riguardante
agenzia Aosta dichiarasi anzi con occasione impegno Sip a continua
e vigile presenza telefonica in Regione Valle d'Aosta intesa at
sviluppo et continuo incremento servizio".
Questo rispondeva il Direttore generale di Torino.
Il Direttore Generale con sede a Roma rispondeva: "Riferimento
suo telegramma pregiomo significare che informazione pervenuta et
assolutamente priva di fondamento in quanto nessuna modificazione
organizzativa et in atto aut in programma riguardo agenzia di Aosta
lieto averle potuto dare assicurazione auspicata invio distinti
saluti".
Siggia
(P.C.I.)
- Mettiamo in votazione la mozione
di quell'oggetto 29. Chi è favorevole alzi la mano, contrari?
Astenuti? La mozione è approvata.
