Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 101 del 4 aprile 1969 - Resoconto
OGGETTO N. 101/69 - "Centrale Laitière" di Aosta.
Assorbimento di azioni di categoria C e di categoria D da parte del
Comune di Aosta e della Regione.  (Interpellanza)
Maquignaz
(D.C.) -
Rispondo al Consigliere
Milanesio con la decisione che ha adottato la Commissione
dell'Agricoltura, decisione che è stata presa a maggioranza e non
all'unanimità, che sarebbe quella di estendere la possibilità sia
ai conferitori del latte e sia ai rivenditori di entrare a fare
parte della Società concedendogli una proroga sino al 31 dicembre
del '69. Restando per inteso che se in quel periodo non c'è questa
possibilità allora si prenderà in esame il problema per l'acquisto
delle azioni direttamente dall'Amministrazione regionale.
Milanesio
(P.S.U.) -
La risposta dell'Assessore è
stata chiara e lapidaria; io dovrei fare rilevare all'Assessore - e
così penso al Consiglio - che la Commissione, penso consiliare
dell'Agricoltura, così come tutte le altre Commissioni, non
decidono niente, cioè è un equivoco questo in cui si cade spesso
quando ci si vuol servire di organi consultivi; innanzitutto tengo
a precisare che le Commissioni consiliari devono essere investite
di problemi legislativi che riguardano il Consiglio e devono essere
un organo di consulenza del Consiglio stesso, comunque io voglio
solo fare presente all'Assessore che, sia nell'atto costitutivo che
nello Statuto, a chiare lettere, viene detto che "trascorsi due
esercizi finanziari queste azioni devono essere assorbite", così
dice e cito testualmente - "le azioni della categoria C e della
categoria D che entro i primi due esercizi della Centrale non
fossero acquistati dai produttori latte e dai rivenditori latte o
dagli Enti che ne siano espressione, saranno cedute all'Istituto
Bancario S. Paolo di Torino in parti uguali alla Regione Valle
d'Aosta e al Comune di Aosta i quali si impegnano fin d'ora a
ritirarle", quindi non vi è nessuna possibilità di equivoco ritengo
sull'interpretazione di queste parole e di questo impegno che è
stato assunto.
Io ritengo che l'Amministrazione comunale e l'Amministrazione
regionale debbano senza altro indugio assorbire queste azioni e,
così facendo, non fanno che mantenere fede agli impegni che hanno
assunto all'atto della sottoscrizione dello Statuto e dell'Atto
Costitutivo della "Centrale Laitière". E quindi io mi auguro ed
auspico che si dia corso senza frapporre ulteriori indugi, anche
perché da quanto mi è stato detto in merito a questa questione mi
sono anche, non so se ventilate o rassegnate, le dimissioni del
Presidente della Centrale del Latte; quindi io ritengo che per
ovviare a tutti gli inconvenienti che si stanno manifestando e si
stanno ingenerando soprattutto per mantenere fede agli impegni che,
sia l'Amministrazione Comunale che quella Regionale hanno assunto
all'atto della sottoscrizione di questo atto costitutivo, la
Regione e il Comune senza ulteriori indugi debbano acquisire queste
azioni e non è tanto per far spendere dei soldi, del resto molto
pochi, al Comune o alla Regione che si chiede questo, quanto
piuttosto perché corrisponde ad un principio ritengo elementare di
giustizia e di correttezza, tanto più che è la Regione a sopportare
praticamente tutti gli oneri e tutti i deficit di amministrazione e
di gestione di questa Centrale; quindi è bene che questa Centrale
venga retta da un Consiglio di Amministrazione che sia espressione
totale degli Enti pubblici che, in ultima analisi, intervengono per
poi pagare le spese di funzionamento e, comunque, per sanare i
deficit di questa Centrale del latte.
Maquignaz
(D.C.) -
Cioè io avevo risposto
strettamente a quello che era l'interpellanza, perché pensavo poi
che si discutesse di tutto il problema della Centrale del Latte,
siccome è stata presentata una mozione di cui io avevo chiesto il
rinvio proprio perché la commissione dell'Agricoltura stava
esaminando questo problema, quindi se vogliamo abbinare anche
questa mozione, discutere interamente del problema, altrimenti io
debbo dire solo che quell'orientamento che era stato dato dalla
Commissione all'Agricoltura era naturalmente anche da me condiviso
e quindi io rispondevo in questo senso; però il problema, secondo
me, va poi affrontato quando discuteremo della mozione, cosa che
volendo lo possiamo fare anche adesso, non so.
Montesano (P.S.U.)
- No, no, la mozione non è
all'oggetto, scusatemi, non è all'oggetto, io debbo seguire, io
posso mettere.
Dolchi (P.C.I.)
- È una questione procedurale, Signor
Presidente, perché essendo uno dei presentatori della mozione
vorrei sapere come intende comportarsi sia la Presidenza che
l'Assessore. Si tratta di questo: noi avevamo presentato - il
collega Germano ed io - in data 30 gennaio, una mozione che è stata
inserita nell'ordine del giorno della seduta del 14 febbraio, che
su richiesta dell'Assessore Maquignaz è stata rinviata, ma non è
stata più riportata nelle sedute 28 febbraio e 12 marzo, 31 marzo e
4 aprile, evidentemente l'Assessore Maquignaz riteneva di discutere
la mozione dopo che la Commissione avesse concluso sul problema un
suo orientamento. Ecco, quello che vorrei chiedere è, l'intenzione
era di ripresentare la mozione perché fosse portata all'ordine del
giorno di una prossima seduta consiliare, perché il rinvio...
Montesano (P.S.U.)
- Un attimo, sentite le dichiarazioni
dell'Assessore il quale aveva richiesto il rinvio per esigenze,
diciamo così, di esame, sentite le dichiarazioni fatte oggi, io
porto all'esame del prossimo Consiglio la mozione per poterla
discutere.
Dolchi (P.C.I.)
- Quindi non dobbiamo più
ripresentarla?
Montesano (P.S.U.)
- No, no, non bisogna
ripresentarla.
Milanesio
(P.S.U.) -
Quindi concludo, ovviamente
se la mozione che è stata presentata verrà automaticamente
riportata penso al prossimo Consiglio ebbene allora questo ci darà
modo di esprimere più ampiamente quello che si pensa sulla Centrale
del Latte, sottolineo solo questo per l'Assessore e per la Giunta,
ripeto, sono passati ben quattro esercizi finanziari e dopo due
c'era l'obbligo, liberamente accettato, sia dal Comune che dalla
Regione, di assorbire queste azioni, obbligo che non è stato però
adempiuto, solo questo volevo dire.
Montesano (P.S.U.)
- Al prossimo Consiglio allora.
