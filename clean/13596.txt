Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 70 del 26 luglio 1993 - Resoconto
OGGETTO N. 70/X - Concorso riservato, per titoli ed esami,
per la nomina a quattro posti di istruttore tecnico (8° livello)
nell'ambito della Sovrintendenza per i beni culturali ed ambientali
dell'Assessorato del turismo, sport e beni culturali -
Ap­provazione del bando e delega alla Giunta.
Deliberazione - Il Consiglio
Premesso che nell'ambito della Soprintendenza per i beni
culturali ed ambientali dell'Assessorato del Turismo, Sport e Beni
Culturali sono vacanti quattro posti di istruttore tecnico (8°
livello);
Ritenuto che i posti di cui trattasi devono essere ricoperti
mediante concorso riservato, per titoli ed esami, così come
previsto dall'articolo 29 della legge regionale 29 maggio 1992, n.
19, in quanto trattasi di posti vacanti alla data del 31 maggio
1992;
Visto il parere favorevole rilasciato dal Dirigente del
Servizio del personale, ai sensi del combinato disposto
dell'articolo 72 della legge regionale n. 3/1956 e successive
modificazioni, e dell'articolo 21 della legge regionale n. 18/1980
e successive modificazioni, in ordine alla legittimità della
presente deliberazione;
- Richiamate le leggi regionali 28 luglio 1956, n. 3 e
successive modificazioni e 29 maggio 1992, n. 19;
- delibera
1) di approvare il sottoriportato bando di concorso per
l'esple­tamento del concorso riservato, per titoli ed esami, per la
nomi­na a quattro posti di istruttore tecnico (8° livello)
nell'ambito della Sovrintendenza per i beni culturali ed ambientali
dell'As­sessorato al turismo, sport e beni culturali, stabilendo
che il termine di pubblicazione sia ridotto a 45 giorni ai sensi
dell'ar­ticolo 84 della legge regionale 28 luglio 1956, n. 3.
2) di delegare alla Giunta regionale gli atti necessari
all'esple­tamento del concorso di cui trattasi, ivi compresa
l'approva­zione della graduatoria finale e la nomina del
vincitore;
3) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 1 del
decreto legislativo 13 febbraio 1993, n. 40 e di darne
esecuzione.
(Bando di concorso)
...omissis...
Presidente -
Se nessun Consigliere intende
prendere la parola possiamo votare.
Esito della votazione
Presenti e votanti: 30
Favorevoli: 30
Il Consiglio approva all'unanimità.
