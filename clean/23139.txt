Classificazione
AMBIENTE
Inquinamento



Oggetto del Consiglio n. 2409 del 11 gennaio 2007 - Resoconto
OGGETTO N. 2409/XII - Approvazione della mozione: "Interventi
economici per ridurre le emissioni di gas inquinanti nell'atmosfera
dovuti alla circolazione di mezzi "pre-Euro 1" o "Euro
zero"".
Mozione
Ricordato che anche la nostra Regione, per tutelare la salute
pubblica e ridurre l'effetto serra causa di cambiamenti climatici,
deve intervenire per limitare le emissioni di gas inquinanti
nell'atmosfera;
Vista la delibera della Giunta regionale n. 1753 del
15/06/2006 con la quale, come primo intervento in tale direzione,
si sopprimeva l'assegnazione di buoni benzina ai mezzi di
locomozione denominati "pre-Euro 1";
Visto che ad essere colpiti da tale provvedimento sono state
le persone meno abbienti quali i lavoratori dipendenti, precari e
pensionati con redditi insufficienti o comunque costretti a
sacrifici finanziari per permettersi l'acquisto di un nuovo
automezzo;
Verificata l'impossibilità per molte persone colpite da tale
provvedimento a utilizzare i mezzi pubblici (autobus, treni,
navette ecc) essendo residenti in paesi, frazioni, villaggi, o zone
non coperte dal servizio, o a causa di orari di lavoro non
coincidenti con il passaggio degli stessi;
Constatato che le stesse persone, (circa 7100 nuclei
familiari) risultano quindi doppiamente penalizzate in quanto, pur
non potendo più usufruire dei buoni benzina, sono costrette
comunque ad utilizzare il mezzo di loro proprietà;
Visto che con delibera 3382 del 10/11/2006 si revoca
parzialmente quanto stabilito dalla precedente n. 1753 del
15/06/2006, "limitatamente agli utenti proprietari o intestatari di
autocarri e motocarri appartenenti alla classe ambientale
cosiddetta "pre-Euro1" o "Euro zero" che risultano immatricolati
per il trasporto merci";
Constatato quindi che l'obbiettivo che si voleva raggiungere
"disincentivare la circolazione degli autoveicoli di fabbricazione
meno recente e quindi più inquinanti", con tale provvedimento, è
parzialmente vanificato;
Verificato che le proposte di rottamazione alle quali fanno
riferimento il governo regionale e nazionale, comportano l'acquisto
di nuove vetture con consumi non indifferenti di energia sia per la
rottamazione che la fabbricazione;
Il Consiglio regionale
Impegna
la Giunta regionale:
1) a corrispondere a tutte le persone che non possono
cambiare mezzo di locomozione, un contributo pari almeno al 50% del
costo di installazione nella propria autovettura di un impianto a
metano o a GPL (gas petrolio liquido);
2) ad accelerare l'installazione di impianti di distribuzione
di tali carburanti nel territorio regionale, come da impegno
assunto dal Governo nella seduta consiliare del 21 settembre
2006;
3) ad incentivare, tramite opportuni provvedimenti, come
facilitazione nei parcheggi, orari di lavoro flessibili,
agevolazioni fiscali, ecc, l'uso in comune, tra più persone, dei
mezzi privati;
4) a promuovere studi e ricerche per altre fonti di
propulsione di automezzi pubblici e privati derivanti da fonti
energetiche meno inquinanti e rinnovabili.
F.to: Bortot - Squarzino Secondina - Venturella
Président
- La parole au Conseiller Bortot.
Bortot (Arc-VA)
- La mozione, a seguito della
deliberazione n. 3990 del 20 dicembre 2006, che ripristinava
l'assegnazione delle quote di benzina anche agli "Euro 0" e agli
"Euro 1", è stata parzialmente modificata. Credo vi sia stato
consegnato il nuovo testo, che non modifica sostanzialmente il
contenuto della motivazione, è solo cambiata l'impostazione, ma le
motivazioni rimangono per intero. Le motivazioni partono dal
presupposto che purtroppo sul problema clima, effetto serra, non vi
sono più dispute di una parte che è pessimista e di un'altra parte
che è ottimista; il problema effetto serra, il problema clima è
davanti agli occhi di tutti e in questo senso occorre intervenire
in tutte le situazioni e con tutti i mezzi che abbiamo a
disposizione. In sostanza, la mozione chiede che agli automezzi
venga dato un contributo almeno pari al 50% per installare impianti
a metano o a GPL. Secondo: promuovere nella nostra Regione...
abbiamo visto anche i comunicati ANSA e le dichiarazioni
all'Assessore in Consigli regionali precedenti... promuovere
l'installazione di questo tipo di distributori nella nostra
Regione, in quanto per ora ne esiste solo uno a GPL alle porte di
Aosta. Terzo: incentivare facilitazioni per l'uso del mezzo privato
in senso collettivo e cerco di spiegarmi, nel senso che è possibile
incentivare e dare l'opportunità a chi non può usufruire di mezzi
pubblici di usare un mezzo proprio trasportando anche altri
passeggeri. Chi viene da est ad Aosta tutte le mattine come me
trova una fila continua di automobili e in ogni auto vi sono al
massimo 1 o 2 persone con conseguente intasamento dei parcheggi,
emissioni di gas con effetti negativi sul clima. Quarto: prevedere
degli studi e delle ricerche, ci colleghiamo al discorso fatto ieri
sulla formazione professionale, le nuove tecnologie e le fonti
rinnovabili, affinché si possano incentivare e promuovere mezzi di
locomozione legati alle fonti rinnovabili. Questo è il senso della
mozione che chiediamo al Consiglio di approvare.
Ho detto che, a seguito della deliberazione n. 3990 del 20
dicembre 2006, che ripristinava l'assegnazione dei buoni benzina
anche agli "Euro 0" e agli "Euro 1", le motivazioni della mozione
erano state parzialmente modificate, non inficiavano le
argomentazioni e il sostegno delle motivazioni per le quali
chiediamo l'approvazione, ma correttamente è stato rifatto un nuovo
testo.
Presidente
- Il nuovo testo a cui il collega Bortot
faceva riferimento è già in corso di distribuzione; ne do
lettura:
Mozione
Ricordato che anche la nostra Regione, per tutelare la salute
pubblica e ridurre l'effetto serra causa di cambiamenti climatici,
deve intervenire per limitare le emissioni di gas inquinanti
nell'atmosfera;
Verificato che molte persone meno abbienti e con redditi
insufficienti, per ridurre le emissioni non possono permettersi,
nonostante le incentivazioni, l'acquisto di un nuovo
automezzo;
Verificato che le proposte di rottamazione comportano quasi
sempre l'acquisto di nuove vetture con consumi non indifferenti di
energia sia per la rottamazione che la fabbricazione;
Verificata l'impossibilità per molte persone di utilizzare i
mezzi pubblici (autobus, treni, navette ecc) essendo residenti in
paesi, frazioni, villaggi, o zone non coperte dal servizio, o a
causa di orari di lavoro non coincidenti con il passaggio degli
stessi;
Vista la delibera 3990 del 20 dicembre 2006 con la quale si
ripristina l'assegnazione di benzina in esenzione fiscale nella
misura dell'80% ai proprietari o intestatari di autoveicoli e
motocicli "pre-Euro 0" o comunque inferiore agli "Euro 1";
Il Consiglio regionale
impegna
la Giunta regionale:
1) a promuovere l'installazione sugli autoveicoli di impianti
a metano o a GPL (gas petrolio liquido) e a corrispondere, a tutti
coloro che non possono o non vogliono cambiare mezzo di
locomozione, un contributo pari almeno al 50% del costo di
installazione di tali impianti;
2) a promuovere e accelerare nel territorio regionale la
costruzione di impianti di distribuzione di tali carburanti come da
impegno assunto dal Governo nella seduta consiliare del 21
settembre 2006;
3) ad incentivare, tramite opportuni provvedimenti, come
facilitazione nei parcheggi, orari di lavoro flessibili,
agevolazioni fiscali, ecc, l'uso in comune, tra più persone, dei
mezzi privati;
4) a promuovere studi e ricerche per altre fonti di
propulsione di automezzi pubblici e privati derivanti da fonti
energetiche meno inquinanti e rinnovabili.
F.to: Bortot - Squarzino Secondina - Venturella
Dichiaro aperta la discussione generale.
La parola all'Assessore alle attività produttive e politiche del
lavoro, La Torre.
La Torre (FA)
- Il nuovo testo riporta giustizia, nel
senso che il nuovo testo è migliorativo, quindi con questa
impostazione, mi riservo l'intervento, pare addirittura
accoglibile. Riporta le cose nella giusta dimensione, perché erano
le premesse del vecchio testo che erano non adeguate alla realtà
dei fatti, con queste nuove premesse... perché
sull'
"impegna"
già stiamo operando in questo senso... chiedo
l'intervento.
Le premesse del testo precedente comunque non erano
condivisibili, perché la nostra intenzione non era quella di andare
a vessare qualcuno, partiamo dal presupposto che lavoriamo tutti
per lo stesso obiettivo: migliorare la qualità dell'ambiente,
rispettare il Protocollo di Kyoto e dare le certezze possibili
sulle tutele ambientali a tutti i cittadini, quindi, partendo da
questo presupposto, non è che fosse nostra intenzione andare a
vessare con quei provvedimenti qualcuno, è che purtroppo le
macchine "Euro 0" sono quelle che vengono considerate a livello
generale, e non da me, le macchine che devono essere rottamate,
considerate obsolete, quindi su queste dovevamo intervenire e lo
potevamo fare solo attraverso le indicazioni che ci vengono e ci
venivano date dallo Stato italiano e dalla Comunità europea.
L'intervento drastico da noi fatto era stato effettuato anche
perché si voleva tentare, attraverso quel passaggio, di recuperare
la relazione con la Comunità europea per andare a salvaguardare
anche il rapporto... dei buoni benzina e questo non lo sto dicendo
oggi, ma l'ho sempre detto, addirittura all'epoca non ero stato
creduto su tale passaggio con quella tempistica. Oggi diventa
assolutamente inutile fare una battaglia di "retroguardia": ecco
perché abbiamo assegnato, con soddisfazione di tutti e anche
nostra, i buoni benzina in ugual maniera a tutti dal 1° gennaio di
quest'anno, perché non ha senso che andiamo ad insistere su
qualcosa che ormai è superato dai fatti; ecco perché la nuova
mozione mi trova consenziente, perché l'iniziativa stessa supera
questa situazione e si dice: "bene, parliamo adesso delle cose
concrete, andiamo nella direzione giusta che è quella che noi
stiamo portando avanti". Per andare nell'
"impegna"
... per
andare nel concreto, quando voi ci dite: "a promuovere
l'installazione di impianti a metano o a GPL e di prevedere un
contributo pari almeno al 50%"... è già nostra intenzione fare
questo, quindi potrei dirvi di ritirarla, ma non ha senso... cioè
io lo sto facendo, il fatto che voi me lo dite non mi dà fastidio,
anzi alla fine coincide con quello che questo Governo sta
facendo.
Punto n. 2:
"a promuovere e accelerare nel territorio
regionale la costruzione di impianti di distribuzione di tali
carburanti..."
, l'Assessore Pastoret e io avevamo già
annunciato che insieme avremmo portato avanti uno studio per
realizzare questi impianti sul territorio. Il prossimo mese
riusciremo finalmente anche a dare un incarico, proprio per
dedicare una persona che possa parlare con gli importatori delle
benzine e con i Sindaci e fare un'analisi sul territorio per andare
a realizzare... aiutando i Sindaci, perché alla fine sono essi che
devono, insieme alle aziende di distribuzione delle benzine,
trovare degli accordi... per realizzare subito sul territorio
questi impianti, anche qui è un qualcosa che stiamo portando avanti
e quindi è accettabile... quindi ad incentivare, tramite opportuni
provvedimenti, orari di lavoro flessibili e agevolazioni fiscali,
l'uso in comune fra più persone dei mezzi. È di questi giorni la
polemica dei parcheggi, la stiamo leggendo sui giornali, è stato
nominato il "mobility manager", crediamo che tale tipo di
intervento sia fondamentale perché viviamo anche nella città di
Aosta una congestione incredibile del traffico e dei parcheggi,
quindi questo va nel buon senso ed è un argomento su cui
assolutamente concordo.
Punto n. 4:
"a promuovere studi e ricerche per altre fonti di
propulsione di automezzi pubblici e privati..."
: questa è
un'altra cosa che abbiamo ribadito all'interno di tale aula più
volte.
Adesso mi rivolgo ai Capigruppo della maggioranza: non so se
vogliamo trasformarla in una mozione anche nostra... lo vedo quasi
come un sostegno a quello che stiamo facendo, ma politicamente
adesso non so come lo volete tradurre, se diventa un qualcosa di
tutti o se possiamo accettarla così.
Presidente
- La parola al Consigliere Vicquéry, per
mozione d'ordine.
Vicquéry (UV)
- Simplement pour demander une suspension
de 10 minutes pour vérifier le nouveau texte, vu qu'il y a des
nouveautés importantes, il s'agirait de le lire avec attention et
de trouver une solution si possible... une suspension pour les
forces de majorité pour l'instant.
Président
- Une suspension de 10 minutes est
accordée.
Si dà atto che la seduta è sospesa dalle ore 12,06 alle ore
12,37.
Président
- Nous pouvons reprendre nos travaux. Est-ce
qu'il y a un nouveau texte?
La parola all'Assessore alle attività produttive e politiche del
lavoro, La Torre.
La Torre (FA)
- Ringrazio il Presidente che mi dà la
parola, d'altronde abbiamo raggiunto un accordo con il contributo
di tutti, si è partiti dalla mozione presentata dai colleghi Bortot
e Squarzino, ma alla fine, grazie alla volontà di tutti, su un
argomento di interesse generale abbiamo trovato, modificando alcune
cose, un accordo che centra meglio la proposta con riferimento agli
interventi sugli impianti a metano.
Abbiamo preferito togliere alcuni punti dall'
"impegna"
: i
punti sulla ricerca e sulle altre cose... sarà poi una valutazione
dei colleghi "Verdi" se portare avanti con altre mozioni... in
questo caso abbiamo definito, con l'aiuto dei colleghi di "Forza
Italia", che era opportuno limitarsi a parlare della questione del
metano, su cui tutti siamo d'accordo. In tal senso il Consiglio
regionale impegna il Consiglio regionale su 2 punti solo, che sono
i seguenti: punto n. 1,
"a promuovere l'installazione sugli
autoveicoli di impianti a metano o a GPL... mediante corresponsione
di un congruo contributo per l'installazione di tali impianti"
,
abbiamo tolto la percentuale definita e messo
"congruo"
perché, sapendo di avere delle risorse limitate, vogliamo fare una
valutazione adeguata per poter capire quanto possiamo dare come
contributo, che potrà essere di più o di meno di quello che era
stato indicato nella prima mozione; punto n. 2,
"a promuovere
nel territorio regionale la costruzione di impianti di
distribuzione di tali carburanti"
: questa credo sia una
conseguenza del punto n. 1, perché bisogna permettere ai cittadini
di potersi rifornire su tutto il territorio.
Credo sia una mozione essenziale che riassume l'impegno del
Consiglio di andare in una direzione moderna, che è quella che in
tutte le Regioni d'Italia si sta portando avanti, e dimostra come
la nostra Regione possa essere anche in questo campo
all'avanguardia; propongo quindi di accettarla, ma con il voto di
tutti.
Président
- Je soumets au vote le nouveau texte de la
motion reformulée qui porte la signature du collègue Bortot et
autres, qui récite:
Mozione
Ricordato che anche la nostra Regione, per tutelare la salute
pubblica e ridurre l'effetto serra causa di cambiamenti climatici,
deve intervenire per limitare le emissioni di gas inquinanti
nell'atmosfera;
Verificato che molte persone meno abbienti e con redditi
insufficienti, per ridurre le emissioni non possono permettersi,
nonostante le incentivazioni, l'acquisto di un nuovo
automezzo;
Verificato che le proposte di rottamazione comportano quasi
sempre l'acquisto di nuove vetture con consumi non indifferenti di
energia sia per la rottamazione che la fabbricazione;
Verificata l'impossibilità per molte persone di utilizzare i
mezzi pubblici (autobus, treni, navette ecc.) essendo residenti in
paesi, frazioni, villaggi, o zone non coperte dal servizio, o a
causa di orari di lavoro non coincidenti con il passaggio degli
stessi;
Vista la delibera 3990 del 20 dicembre 2006 con la quale si
ripristina l'assegnazione di benzina in esenzione fiscale nella
misura dell'80% ai proprietari o intestatari di autoveicoli e
motocicli "pre-Euro 0" o comunque inferiore agli "Euro 1";
Il Consiglio regionale
impegna
la Giunta regionale:
1) a promuovere l'installazione sugli autoveicoli di impianti
a metano o a GPL (gas petrolio liquido) mediante corresponsione di
un congruo contributo per l'installazione di tali impianti;
2) a promuovere nel territorio regionale la costruzione di
impianti di distribuzione di tali carburanti;
F.to: Bortot - Squarzino Secondina - Venturella - Sandri -
Vicquéry - Frassy - Viérin Marco - La Torre
Conseillers présents et votants: 29
Pour: 29
Le Conseil approuve à l'unanimité.
