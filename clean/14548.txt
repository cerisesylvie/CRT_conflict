Classificazione
AGRICOLTURA
UNIONE EUROPEA E RAPPORTI INTERNAZIONALI


Resoconto integrale del dibattito dell'aula
Oggetto del Consiglio n. 2782 del 7 ottobre 1997 - Resoconto
SEDUTA POMERIDIANA DEL 7 OTTOBRE 1997
OGGETTO N. 2782/X Adeguamento degli importi dell'indennità
compensativa previsti dalle disposizioni applicative allegate alla
legge regionale 18 agosto 1986, n. 49 e successive modificazioni ed
integrazioni, recante norme per l'applicazione in Valle d'Aosta del
regolamento CEE 797/85, relativo al miglioramento dell'efficienza
delle strutture agrarie.
Deliberazione Il Consiglio
Richiamato il capo 7 (Indennità compensativa per le zone
agricole svantaggiate) della parte B (Disposizioni specifiche)
dell'allegato alla legge regionale 18 agosto 1986, n. 49, e
successive modificazioni ed integrazioni, di applicazione sul
territorio regionale del regolamento CEE 797/85, in seguito
sostituito dal regolamento CEE 2328/91 e dal regolamento CEE
950/97, relativo al miglioramento dell'efficienza delle strutture
agrarie;
Richiamato il comma 3 dell'articolo 2 della legge regionale
49/86, introdotto dall'articolo 1 della legge regionale 23 dicembre
1991, n. 83, in base al quale le modifiche da apportare alle
disposizioni applicative allegate alla legge regionale 49/86 sono
adottate con deliberazione del Consiglio regionale su proposta
della Giunta;
Richiamati, altresì, gli atti nn. 1479 e 1480 in data 28 aprile
1997 con i quali la Giunta ha proposto all'esame e all'approvazione
del Consiglio regionale il disegno di legge "Applicazione in Valle
d'Aosta delle disposizioni comunitarie relative al miglioramento
delle strutture agrarie" e la deliberazione recante "Disposizioni
di attuazione della normativa regionale applicativa in Valle
d'Aosta del regolamento CEE 950/97", che prevedono di abrogare e
sostituire la legge regionale 49/86 e successive modificazioni ed
integrazioni, al fine di rideterminare in modo completo ed omogeneo
le norme di applicazione delle misure comunitarie relative al
miglioramento dell'efficienza delle strutture agrarie;
Precisato che le citate proposte di atti, di competenza
consiliare, sono state trasmesse, per la valutazione della
compatibilità con le normative comunitarie e per l'ammissione alla
partecipazione finanziaria della Comunità, ai competenti servizi
della Commissione Europea in data 7 maggio 1997 e che a tutt'oggi
non è stata adottata al riguardo alcuna decisione;
Precisato che gli importi dei contributi per il miglioramento
dell'efficienza delle strutture agrarie previsti dalle disposizioni
allegate alla legge regionale 49/86 sono stati determinati nella
misura attuale dalla legge regionale 83/91 e non sono quindi
aggiornati ai successivi valori stabiliti dal regolamento CEE
2843/94, in particolare per l'indennità compensativa fissata a 150
ECU per Unità di Bestiame Adulto o per ettaro;
Ritenuto quindi, in attesa dell'approvazione complessiva da
parte della Commissione Europea del disegno di legge e della
proposta di deliberazione citati, che sia necessario adeguare
l'importo per UBA o per ettaro dell'indennità compensativa previsto
dall'allegato alla legge regionale 49/86 al valore ultimo fissato
dalla normativa comunitaria, al fine di procedere alla
determinazione dei contributi per l'annata agraria 1997;
Richiamate le deliberazioni della Giunta regionale n. 6162 in
data 30 dicembre 1996, n. 317 in data 3 febbraio 1997 e n. 2436 in
data 7 luglio 1997 concernenti il bilancio di gestione della
Regione per l'anno 1997 e per il triennio 1997/1999, nonché la
circolare applicativa n. 7 del 6 febbraio 1997 (prot. n.
320/SGT);
Visto l'obiettivo n. 141101 "Gestione per lo sviluppo e
l'assistenza alle imprese agricole e agrituristiche";
Visto il parere favorevole di legittimità rilasciato dal
Direttore della Direzione Regolamenti comunitari e Sviluppo
zootecnico in vacanza del Capo servizio Interventi comunitari e
Affari generali dell'Assessorato dell'Agricoltura e Risorse
Naturali, ai sensi dell'articolo 72 della legge regionale 3/1956 e
successive modificazioni e del combinato disposto degli articoli 13
- comma 1 - lett. e) e 59 - comma 2 - della legge regionale
45/1995, sulla proposta di deliberazione consiliare;
Delibera
1) di sostituire il primo paragrafo del punto 2 (Importi) del
capo 7 (Indennità compensativa per le zone agricole svantaggiate)
della parte B (Disposizioni specifiche) dell'allegato alla legge
regionale 18 agosto 1986, n. 49, nel modo seguente:
"L'importo dell'indennità compensativa è fissata in 150 ECU per
unità di bestiame adulto (UBA) od eventualmente per Ha, in funzione
della gravità e degli svantaggi naturali permanenti che
pregiudicano l'attività agricola ed entro i limiti
sottoindicati:
a) per la produzione bovina, equina, ovina e caprina l'indennità
è calcolata in funzione dell'entità del bestiame.
L'importo totale dell'indennità è di 150 ECU per UBA.
La concessione dell'indennità è limitata ad 1,4 UBA per ettaro
di superficie foraggiera totale dell'azienda.
Per quanto riguarda il calcolo dell'indennità l'importo massimo
ammissibile è limitato a 60 unità per azienda, sia che si tratti di
unità di bovini adulti (UBA) sia che si tratti di unità di
superficie (Ha).
b) per produzioni diverse da quella bovina, equina, ovina e
caprina, l'indennità è calcolata in funzione della superficie
coltivata, previa detrazione della superficie destinata
all'alimentazione del bestiame, di quella destinata alla produzione
del frumento e della superficie destinata alla coltivazione
intensiva di meli, peri o peschi, superiori a 0,5 Ha per
azienda".
2) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8, lettera e), del decreto legislativo 22
aprile 1994, n. 320.
Presidente Qualcuno chiede la parola? Se nessuno chiede la
parola, pongo in votazione la delibera in oggetto:
Presenti, votanti e favorevoli: 24
Il Consiglio approva all'unanimità
