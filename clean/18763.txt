Classificazione
AMBIENTE
Inquinamento
PARTECIPAZIONE E INIZIATIVA POPOLARE
Referendum e iniziativa popolare
TRASPORTI E VIABILITÀ
Viabilità
Autostrade e trafori alpini


Resoconto integrale del dibattito dell'aula
Oggetto del Consiglio n. 1869 del 21 febbraio 2001 - Resoconto
OGGETTO N. 1869/XI Reiezione di proposta di legge:
"Referendum consultivo in merito alla posizione della Regione Valle
d’Aosta in materia di transito degli automezzi
pesanti attraverso il Tunnel del Monte Bianco e
l’intera Valle d’Aosta".
Articolo 1 (Oggetto del referendum consultivo)
1. È promosso un referendum consultivo regionale in merito alla
posizione della Regione Valle d'Aosta in materia di transito degli
automezzi attraverso il tunnel del Monte Bianco e l'intera Valle
d'Aosta.
Articolo 2 (Procedimento)
1. Il Presidente della Giunta regionale indice, con proprio
decreto, il referendum consultivo tra gli elettori residenti nei
comuni della Valle d'Aosta, sul seguente quesito:
"In previsione della riapertura del tunnel del Monte Bianco,
ritenete voi che la Regione Autonoma Valle d'Aosta debba
adoperarsi, nei limiti delle sue competenze, per impedire il
transito di camion con peso superiore alle 28 tonnellate?".
si no
2. L'elettore vota tracciando sulla scheda un segno sul quadrato
corrispondente alla scelta da lui effettuata.
3. La consultazione referendaria è effettuata in concomitanza
con la prima consultazione elettorale che, nel corso del 2001,
concernerà tutti gli elettori della Valle d'Aosta.
4. Il decreto del Presidente della Giunta regionale è emanato
entro 5 giorni dall'emanazione dei provvedimenti che stabiliscono
la consultazione elettorale di carattere generale a cui verrà
abbinato il referendum consultivo.
Articolo 3 (Operazione di voto)
1. Le operazioni di voto e di scrutinio si svolgono con le
stesse modalità previste dalla normativa regionale in materia di
referendum popolare abrogativo, di cui alla legge regionale 7
maggio 1975, n.16 (Norme sui referendum previsti dallo Statuto
speciale per la Valle d'Aosta e sull'iniziativa legislativa del
popolo valdostano), da ultimo modificata dalla legge regionale 8
marzo 2000, n. 7.
Président
Il m’appartient de vous rappeler
que la I
ère
et la II
ème
Commission ont
exprimé les avis contraires à la majorité et que nous avons un avis
contraire sur la recevabilité financière de la part de
l’Assessorat du budget.
La parole au rapporteur, Conseiller Curtaz.
Curtaz (PVA-cU)
A beneficio degli uffici voglio segnalare
che l'emendamento, per un mio errore è stato indicato quale
allegato all’oggetto n. 26, ma è
l’oggetto n. 25.
La tragedia del Tunnel del Monte Bianco ha portato
all'attenzione del mondo politico e dell'opinione pubblica il tema
dell'incidenza del traffico pesante sull'ambiente, sulla salute dei
cittadini e sulla sicurezza del traffico, tema che finora era forse
rimasto circoscritto nell'ambito delle persone impegnate sulle
tematiche ambientali e che il dibattito scaturito dopo l'incendio e
la chiusura del traforo ha fatto diventare argomento vivo di
confronto politico.
Ne sono scaturite petizioni popolari - ricordo quella
organizzata dal Comitato Stop ai TIR - e significative prese di
posizione, locali e internazionali, l’ultima delle
quali quella del Comité valdôtain sauvegarde du Pays du Mont-Blanc
che ha recentemente preso posizione sul tema.
In particolare, sulla decisione di far transitare nuovamente i
mezzi pesanti sotto il tunnel, dopo la sua riapertura, prevista per
il prossimo settembre, si sono espresse a più riprese le comunità
locali d'oltralpe e lo stesso Governo francese. Peraltro la volontà
dei cittadini della Vallée de l'Arve come delle istituzioni che li
rappresentano è chiara: il traffico pesante su gomma non deve più
transitare attraverso il Traforo del Monte Bianco.
Si può concordare o meno su questa indicazione di volontà
politica, ma non la si può ignorare.
Nella nostra Regione, invece, non c'è stato ancora modo di
valutare appieno qual è l'orientamento della popolazione che vive
in Valle: ci sono state petizioni con cui migliaia di cittadini
hanno manifestato il loro dissenso circa un possibile passaggio di
mezzi pesanti sotto il traforo; ci sono state mozioni e risoluzioni
in Consiglio regionale con le quali la maggioranza delle forze
politiche si è detta invece favorevole ad una politica di
regolamentazione del traffico pesante.
Ma nessuno può sostenere di conoscere pienamente gli
orientamenti della maggioranza delle cittadine e dei cittadini
residenti in Valle su una questione tanto importante.
Un referendum consultivo che ponga in modo diretto e democratico
la domanda alla popolazione darebbe dunque utili indicazioni a
tutti coloro che sono coinvolti, a titolo diverso, nelle decisioni
da adottare.
A tale proposito anche la Regione Autonoma Valle d'Aosta può e
deve dire la sua e se gli amministratori ricevono un'indicazione
dal popolo di cui sono rappresentanti, possono senz'altro agire con
maggiore forza e determinazione.
Lo Statuto della Valle d'Aosta non prevedeva in modo esplicito
il referendum consultivo, ma non lo escludeva nemmeno tanto che una
qualificata dottrina lo riteneva pacificamente ammissibile.
Oggi il problema dell'ammissibilità è superato. Con l'entrata in
vigore della recente riforma costituzionale, che ha allargato le
competenze della nostra Regione in materia costituzionale, il
referendum consultivo è espressamente previsto ed ammesso.
Del resto sempre più stanno acquistando significato democratico
forme di consultazione della volontà popolare sia su questioni
circoscritte all'ambito locale, quali il traffico nei centri
cittadini, sia su temi che coinvolgono "grandi decisioni", in
genere attinenti la qualità dell'ambiente e della vita.
Sempre più le grandi decisioni che interessano il rapporto
uomo/ambiente si collocano in modo trasversale rispetto agli
schieramenti politici. Per questo è opportuno valorizzare momenti
di democrazia diretta che non si pongono in contrasto, ma al
servizio delle decisioni che le istituzioni sono chiamate a
prendere.
L'impianto della proposta di legge è molto semplice.
L'articolo 1 definisce su quale tema si vuole promuovere il
referendum consultivo.
L'articolo 2 esplicita il quesito sottoposto alla votazione
popolare e indica quando si indirà il referendum. Si è scelto a
tale proposito di far svolgere il referendum in concomitanza con la
prima consultazione elettorale che interesserà tutta la Regione nel
2001, in modo anche da contenerne i costi.
L'articolo 3 richiama le norme in vigore circa le operazioni di
voto e di scrutinio, già in vigore per il referendum popolare
abrogativo.
Un emendamento, relativo all'introduzione di un ulteriore
articolo, l'articolo 4, è già stato presentato dai proponenti in
modo da garantire l'adeguata copertura finanziaria alla presente
proposta di legge secondo gli indirizzi formulati dagli uffici
regionali competenti.
Président Je donne lecture de l’amendement
présenté par les Conseillers Curtaz et Squarzino:
Emendamento Aggiungere il seguente articolo 4:
"Articolo 4
(Finanziamento)
1. Gli oneri derivanti dall’applicazione della
presente legge, valutati in lire 800 milioni, trovano copertura sul
capitolo 22830 ("Spese per consultazioni elettorali e referendum di
interesse regionale"), che rientra tra quelli indicati
nell’elenco coperto col fondo di riserva, ai sensi
dell’articolo 36 della legge regionale. 27 dicembre
1989, n. 90 ("Norme in materia di bilancio e di contabilità
generale della Regione Autonoma Valle
d’Aosta")."
La discussion est ouverte.
La parole au Conseiller Piccolo.
Piccolo (SA)
In merito alla proposta di legge intendo
evidenziare, colleghi, che la I Commissione a maggioranza ha deciso
di esprimere parere contrario dopo un’ampia
discussione nella quale sono state addotte una serie di
motivazioni.
Per quanto attiene il voto contrario da me espresso in sede di
commissione e che ripeto qui oggi, ho dichiarato di non condividere
l’impostazione del provvedimento che ha una sua
chiara e precisa motivazione politica da parte dei proponenti,
posizione che credo sia ormai chiara a noi tutti, un provvedimento
quindi che si prefigge obiettivi e scelte politiche che non
corrispondono agli obiettivi e agli intendimenti della Stella
Alpina.
Per noi infatti il problema del transito degli automezzi pesanti
attraverso il Tunnel del Monte Bianco è quello che detto transito
avvenga sì, ma regolamentato e monitorato con
l’obiettivo inoltre di diminuire in particolare
l’inquinamento ambientale e non certamente, come
viene indicato nella proposta dei Verdi, ritenendo che
l’incidenza del traffico pesante
sull’ambiente sia legata al peso delle 28 tonnellate
dei mezzi.
Senza entrare nello specifico del disegno di legge ritengo
doveroso anche in questa occasione sottolineare e ribadire quanto
più volte dichiarato in altre sedi e in altri tempi non molto
lontani a proposito di referendum. Per noi il referendum è un
importante strumento di democrazia dove il cittadino può e deve
poter esprimere il proprio volere su particolari problemi tramite
una consultazione diretta.
Questa precisazione mi pareva doverosa per ribadire che il voto
contrario al disegno di legge non deve essere interpretato come un
voto contrario allo strumento del referendum per quanto ho testé
evidenziato.
Voglio inoltre rimarcare che, per quanto concerne invece
l’aspetto del riordino della materia referendaria
nel suo complesso, non sia positivo in questo particolare momento
che ogni forza politica porti avanti a spizzichi e bocconi
provvedimenti legislativi simili a quello di oggi; meglio sarebbe
che si giungesse prima a una legge organica sui referendum
propositivi, consultivi ed abrogativi evitando così il rischio
innanzitutto di mortificare ogni altra futura iniziativa
legislativa del singolo consigliere.
Credo sia corretto essere coerenti con quanto deciso e
concordato unanimemente in I Commissione, dove sono presenti tutte
le forze politiche del Consiglio regionale, e cioè addivenire a
testi unici per singole materie, percorso e obiettivo che ha già
prodotto i suoi frutti con il "Progetto abrogazione" riducendo un
gran numero di leggi e regolamenti della legislazione regionale e
che sta continuando a produrre i suoi frutti, il tutto per
facilitare il compito di chi deve applicare le leggi, cioè i
funzionari e venire incontro al cittadino con
l’adozione di testi più semplici, più chiari, più
completi e di più facile lettura.
Concludo ribadendo il voto contrario alla proposta di legge da
parte della Stella Alpina.
Président
La parole au Conseiller Borre.
Borre (UV)
Anch'io, in qualità di Presidente della II
Commissione, voglio dichiarare il perché del voto contrario a
maggioranza all’interno della II Commissione.
La nostra commissione aveva solo competenze di compatibilità
finanziaria, quindi il disegno di legge in questione non contiene -
ho visto solo adesso l’emendamento - nessuna norma
finanziaria pur essendo evidente e confermato dai pareri espressi
in sede tecnica dai competenti servizi che
l’effettuazione della consultazione referendaria
comporterebbe un onere rilevante quantificato in circa 800
milioni.
Non poteva dunque la nostra commissione che rilevare la carenza
di compatibilità finanziaria almeno finché non fosse introdotta una
specifica norma di prelievo dal fondo di riserva obbligatorio.
Tanto vi dovevo rappresentare per quanto riguarda la competenza
limitata alla II Commissione. Mi sia permesso però aggiungere
qualche rilievo personale approfittando della parola che mi è
concessa in ordine all'iniziativa promossa dai colleghi Curtaz e
Squarzino.
Devo anzitutto rilevare che a mio parere essa rappresenta un uso
anomalo dello strumento legislativo. Ritengo che
l’iniziativa di consultazione popolare dovrebbe
essere promossa in altro modo con la raccolta di firme o ad opera
di un certo numero di consiglieri regionali e in forza di una legge
generale al momento inesistente che disciplini lo svolgimento della
consultazione.
Tutti sappiamo che lo Statuto speciale non contemplava questo
tipo di referendum abrogativo e che soltanto
all’inizio del mese di febbraio di
quest’anno, con legge costituzionale n. 2 del 2001,
è previsto che il referendum consultivo sia introdotto nel nostro
ordinamento.
La nostra cultura e la nostra tradizione ci propongono non pochi
esempi di partecipazione popolare nella gestione delle nostre
consorterie, nelle latterie sociali, in tutte le forme cooperative
perciò la consultazione referendaria non è certo estranea alla
nostra mentalità.
È però vero che questo strumento deve essere opportunamente e
correttamente regolato e che il nostro Consiglio vi deve provvedere
in tempi rapidi assicurandosi che vengano fissate modalità di
svolgimento e criteri di ammissibilità certi ed equi per tutti i
cittadini. Quanto poi alle possibilità che siano le forze politiche
presenti in Consiglio a chiedere la consultazione popolare credo
che sia di tutta evidenza che possono farvi ricorso solo minoranze
qualificate e non un numero esiguo di consiglieri.
Questo d’altronde lo prevede la costituzione ed
ora è previsto anche dal nuovo Statuto. Da queste osservazioni,
necessariamente sintetiche e sommarie, discende la necessità di
respingere questa proposta, ma anche l’opportunità
di mettere mano senza ritardi a una legge che sia moderna e
funzionale disciplina dell’istituto
referendario.
Non mi sono soffermato sul merito della proposta perché credo
che altri colleghi del mio gruppo approfondiranno meglio di me la
nostra posizione politica in proposito che si rispecchia pienamente
nell’operato finora condotto
dall’Esecutivo regionale tanto
all’interno della Regione quanto in sede
internazionale.
Président
La parole à la Conseillère Squarzino
Secondina.
Squarzino (PVA-cU)
Credo che dagli interventi fatti finora
dai colleghi della maggioranza emerga un po'
l’atteggiamento di glissare il problema che è quello
della consultazione popolare.
Intanto volevo dire che ringrazio le commissioni per il voto
contrario; il voto contrario è un voto al limite favorevole alla
discussione in aula, quindi non entro in merito sul fatto che la
commissione ha dato voto contrario, anzi meglio voto contrario che
astensione.
Credo poi che sia abbastanza strumentale e fuorviante il portare
qui come elementi di bocciatura di questa legge degli elementi di
tipo formale, nel senso che questo Consiglio può tranquillamente,
se vuole, votando questa legge, attivare un referendum consultivo
su una questione che alcuni cittadini ritengono importante. Credo
sia questo il tema su cui finora non ho sentito interventi
pertinenti.
Lo ricordava prima il collega Curtaz: oggi ci sono alcuni
strumenti di democrazia che integrano l’elezione,
che avviene secondo scansioni temporali precise. Sono strumenti
come la petizione, il referendum che sono attivati dalla base,
dalla società civile.
La società civile in questo periodo storico si sta, di volta in
volta, autorganizzando attorno ad alcuni temi che ritiene
importanti. Il popolo di Seattle, per esempio, le reti che si
creano qua e là dimostrano come ci sia questa forte potenzialità: è
il tentativo che l’opinione pubblica mette in opera
per porre all’attenzione politica un certo
problema.
Credo che chi governa, i decisori, debbano in qualche modo farsi
carico delle volontà di alcuni cittadini di dire in qualche modo la
propria.
Qui noi abbiamo avuto due fatti importanti: prima una petizione
di più di 10.000 firme che chiedeva di ridimensionare il traffico
sotto il Traforo del Monte Bianco e, recentemente, questa lettera
manifesto con cui alcuni abitanti della Valle chiedono di dare alla
popolazione valdostana la possibilità di decidere, o almeno di
esprimersi, su una scelta importante come il transito dei TIR
pesanti nella nostra Valle.
A me stupisce che questa maggioranza, che si è appena
costituita, che rappresenta l’80 percento
dell’elettorato valdostano, non abbia il coraggio di
verificare con i propri elettori cosa questi pensano rispetto a
questo tema.
Ora questa maggioranza ha scelto una linea ben precisa sulla
regolamentazione dei TIR, è una decisione politica che rispetto.
Sta di fatto che alcuni cittadini non la pensano allo stesso modo e
si chiedono perché su questa questione importante non possono dire
la loro. Con questa iniziativa politica si vuole dare la parola a
questi cittadini.
Se le forze di maggioranza non hanno il coraggio di verificare
cosa pensa il proprio elettorato su questo tema, credo che ci siano
dei motivi ben chiari: probabilmente temono che il loro elettorato
non la pensi allo stesso modo, temono di essere smentiti dal
proprio elettorato.
Allora o questa maggioranza, che ha preso una decisione chiara
sulla regolamentazione dei TIR, accetta una verifica con il proprio
elettorato in modo che questa decisione sia avvalorata
ulteriormente oppure vuol dire che ha paura di cosa pensano gli
elettori.
Eppure chi rappresenta l’80 percento della
popolazione, se prende delle decisioni, lo fa pensando di
rappresentare il proprio elettorato. Non si capisce come questa
maggioranza, ripeto forte dell’80 percento
dell’elettorato, non abbia il coraggio di
confrontarsi con il proprio elettorato e di verificare, referendum
consultivo alla mano, cosa effettivamente pensa. Questo è molto
grave. Ed è altrettanto grave che ci si nasconda dietro a criteri
formali per negare alla popolazione valdostana questa
possibilità.
Président
La parole au Vice-président Lattanzi.
Lattanzi (FI)
Volevo esternare in aula quello che ho già
espresso ai colleghi Verdi in merito a questa legge.
Qui ci sono due tematiche evidenti: una di metodo e una di
contenuto. Non voglio sfuggire a entrambi i giudizi che vogliamo
esternare su questa questione.
Per quanto riguarda il metodo, abbiamo già espresso le nostre
perplessità legate al fatto che questo referendum incontrerebbe
grosse difficoltà a passare trattandosi di argomenti di caratura
nazionale e internazionale per cui si rischierebbe di innescare una
procedura che potrebbe venire bloccata sotto
l’aspetto della legittimità, ma non voglio
utilizzare questa argomentazione per dire che noi invece rispetto
al contenuto siamo assolutamente contrari e spiego il perché.
Credo che se in quest’aula ci fosse un
consigliere o un gruppo di consiglieri che presentasse un
referendum consultivo per chiedere ai cittadini se vogliono portare
le tasse al 10 percento, penso che avrebbero un'ottima occasione
per fare una gran bella figura e per sentirsi dire da tutti i
cittadini che nessuno vuole pagare le tasse, però ci sono argomenti
che, proprio per la delicatezza e l’importanza delle
scelte che si vanno a fare, meritino la responsabilità di chi è
stato indicato ad amministrare la cosa pubblica che si deve
pertanto assumere la responsabilità di queste decisioni.
Sarebbe troppo facile chiedere ai Valdostani semplicemente, così
come è stato messo nel quesito, se vogliono che passino meno TIR in
Valle d’Aosta. Non c’è un Valdostano
che ne vuole di più, anzi se potessimo, probabilmente toglieremmo
anche le macchine perché è vero che i Verdi portano avanti una
battaglia di ecologia, ma credo che nessun Valdostano in Valle
d’Aosta voglia la propria Regione con i fumi, con i
gas, con gli scarichi, con l’asfalto, con le
malattie. Siamo tutti d’accordo.
Il problema è che purtroppo ci sono delle decisioni che vanno
prese mediando quella che è l’utopia con quello che
è il pragmatismo perché, quando abbiamo avuto il momento di
chiusura del tunnel, tutti siamo stati d’accordo che
l’assenza del trasporto su gomma comunque creava dei
problemi come siamo stati d’accordo che vanno
studiate nel nuovo millennio strutture di trasporto diverse da
quelle per il trasporto su gomma, però sono processi lunghi, non
riteniamo che con un referendum consultivo che probabilmente
all’80 percento direbbe sì ad un numero minore di
TIR? e poi?
Come quella delle 28 tonnellate che è un limite che ha scritto
chi? In base a che cosa? Invece di aver un TIR di 34-35 tonnellate
potremmo avere due TIR da 28 tonnellate per portare la stessa merce
o tre TIR o comunque un aumento dei TIR come abbiamo già espresso
in termini chiari in commissione.
Quindi non voglio esulare dal metodo che è stato utilizzato su
cui noi solleviamo delle perplessità, ma sul merito di questo
obiettivo politico che è far dire
all’Amministrazione che i Valdostani vogliono meno
traffico dei TIR.
E allora? Il problema è che noi abbiamo la responsabilità di
garantire che ci sia un trasporto delle merci nazionale e
internazionale che passa, guarda caso, anche dalla nostra regione,
che sicuramente merita un'attenzione, nel senso della
regolamentazione alla riapertura del tunnel, che sicuramente merita
un’analisi approfondita per lanciare le iniziative
che portino le merci dalla gomma alla ferrovia, ma noi oggi siamo
nel 2001 e la ferrovia Aosta-Martigny non esiste neanche nei
progetti e il tunnel forse aprirà a settembre e se aprirà a
settembre, scaricherà una parte del traffico che oggi quelli del
Fréjus stanno subendo perché noi purtroppo abbiamo il tunnel chiuso
senza considerare poi tutte le ricadute economiche.
Ribadisco che per quanto ci riguarda, alla luce delle
argomentazioni sostenute con onestà intellettuale dai Verdi perché
è una loro battaglia, non siamo convinti che ridurre a 28 il
massimo del tonnellaggio per il trasporto delle merci sia una
soluzione a diminuire i TIR, più diminuiamo la portata più
aumentiamo il numero dei motori che trascinano le merci perché oggi
come oggi non c’è alternativa a trasportare le merci
in altra maniera e se vogliamo tagliare fuori
l’Italia dall’Europa, possiamo
portare anche a 15 tonnellate - perché non 15 tonnellate? - i TIR,
ma ci troveremo tre TIR per portare la stessa merce che porta un
TIR oggi.
Piuttosto per mantenere basso il tasso di inquinamento
c’è da fare una battaglia e una regolamentazione per
quanto riguarda i motori che bruciano certi tipi di carburanti
piuttosto che altri che sono più inquinanti.
C’è però da ragionare su quella che è una forte
iniziativa di trasferire le merci dalla gomma alla ferrovia e su
questo siamo tutti d’accordo.
Ribadiamo la nostra contrarietà a questa legge alla quale
voteremo contro perché non ne condividiamo il contenuto e quindi
non vogliamo fare il gioco delle tre carte per dire che siamo
contro la forma, mentre il contenuto lo discutiamo in un altro
momento. No, siamo proprio contrari al sistema di andare a chiedere
qualcosa che è così scontato per i cittadini, ma che non fa i loro
interessi.
Non rappresentiamo l’80 percento della
maggioranza, ma per quel poco che rappresentiamo riteniamo che i
nostri cittadini abbiano dato a noi la responsabilità di decidere
se le merci devono andare sulla gomma o sul treno.
Noi abbiamo preso un impegno con i nostri elettori: quello di
trasferire le merci in parte dalla gomma al treno, però con
pragmatismo senza chiudere le frontiere e senza isolarci
dall’economia.
Président
La parole au rapporteur, Conseiller Curtaz.
Curtaz (PVA-cU) Ringrazio il Vicepresidente Lattanzi per il suo
intervento perché è un intervento onesto e spero di sentire ancora
nella discussione generale degli altri interventi di persone che
entrino sul merito del problema e sul merito del quesito
referendario.
Voglio quindi cogliere l’occasione di questo mio
primo intervento, non so se ce ne sarà un secondo, dipende
dall’andamento del dibattito sulla materia, per
replicare in maniera necessariamente succinta alle argomentazioni
che sono state portate finora dai Consiglieri che sono
intervenuti.
Voglio ricordare a tutti, da Piccolo a Borre, a Lattanzi che su
un punto hanno fatto una qualche confusione: hanno utilizzato delle
argomentazioni che forse potrebbero essere valide per quanto
riguarda un referendum abrogativo, non tenendo conto che in questo
caso si tratta di un referendum consultivo, quindi le
argomentazioni che ha sviluppato Borre sulla necessità delle
maggioranze o delle minoranze qualificate per poter chiedere un
referendum, eccetera, intanto hanno un senso per il referendum
abrogativo perché si abroga una legge che già c’è,
quindi un provvedimento normativo in vigore.
Hanno invece meno senso per quanto riguarda un referendum
consultivo dove si chiede soltanto un parere. Non proponiamo un
referendum, noi proponiamo al Consiglio di fare una legge che
indica un referendum; alla fine non è una minoranza che può
chiedere di indire un referendum, è sempre la maggioranza del
Consiglio che lo fa, se lo ritiene opportuno. Quindi noi non
abbiamo nessun potere, neanche fossimo qui in diciassette potremmo
decidere niente, perché ci vuole sempre la maggioranza del
Consiglio per indire il referendum.
Un altro elemento di possibile confusione è un argomento portato
dal Presidente della I Commissione e questo lo voglio chiarire
bene, altrimenti ci avviamo verso argomentazioni poco sensate. Il
Presidente Piccolo dice:
"Questa proposta di legge è
intempestiva perché sarebbe stato più opportuno inserirla in un
quadro già formato di normativa attuativa delle nuove competenze
che la Regione ha acquisito con la legge costituzionale".
A parte la battuta che posso fare, seguendo il ragionamento che
ha fatto questo pomeriggio il Consigliere Cottino, che
l'approvazione di questa normativa non rientra fra le priorità
della nuova maggioranza, purtroppo non ci sono i tempi tecnici, ne
abbiamo già discusso in commissione. Non ci sono i tempi tecnici
perché se il tunnel riapre a settembre, se le decisioni vengono
prese a maggio, non potremmo aspettare che il Consiglio approvi una
normativa generale sul referendum consultivo per poi farci
rientrare questa iniziativa.
Allora siamo ricorsi a iniziative particolari che sono già state
utilizzate in altre regioni per referendum di questo tipo; sul
fatto dell'ammissibilità ci sono stati anche degli studi interni
nella nostra Regione, quindi non sto a spendere delle ulteriori
parole tant’è che, sempre coerentemente con questo
nostro discorso, si pensava oltre che per questioni finanziarie di
associare il referendum consultivo con le prime elezioni utili che
sarebbero poi le elezioni politiche, perché
l’esigenza di tempestività viene rispettata e si
unirebbe a un’esigenza di risparmio.
Poi la II Commissione ha rilevato un problema vero a cui noi non
avevamo pensato fino in fondo, per nostra inesperienza. Immaginando
questo meccanismo avevamo pensato che in questo modo il referendum
non costasse niente, invece abbiamo scoperto che questo non è vero,
intanto perché c’è un problema di coordinamento fra
normativa statale e regionale, quindi il problema è più complesso
di come lo avevamo immaginato, ma comunque ci sarebbero dei costi,
quindi è vero che c’è mancanza di copertura
finanziaria. Però la commissione, Presidente Borre, si è rifiutata
consapevolmente di entrare nel merito. Infatti
l’emendamento che abbiamo presentato noi, avrebbe
potuto presentarlo la commissione.
Diciamo la verità: qui c’era
l’esigenza di fare in fretta questa cosa, di farla
arrivare in Consiglio prima possibile in modo da levarsi questa
patata bollente prima che il tema diventi un po' caldo, magari
questa estate. Questo è l’obiettivo politico della
maggioranza, legittimo, ma non ho mai visto una legge andare avanti
così spedita, soprattutto se presentata dall'opposizione. È una
cosa legittima, fa parte delle responsabilità politiche e su questo
non ho da lamentarmi.
Lattanzi entra sul merito del quesito contestando con delle
argomentazioni che ritengo infondate, ma che possono avere una
certa dignità. Dice Lattanzi:
"Perché avete utilizzato questo
criterio delle 28 tonnellate piuttosto che delle 30 o delle 32 o
delle 26?"
Ma perché ci siamo rifatti a quelli che sono dei
precedenti nel settore.
Sono i precedenti svizzeri ora superati perché la Svizzera ha
adottato altre normative, però gli Svizzeri fino a poco tempo fa
utilizzavano il criterio delle 28 tonnellate per trovare un
discrimine fra TIR di piccolo cabotaggio e TIR grandi. Ecco il
perché delle 28 tonnellate.
Poi il discorso che faceva Lattanzi:
"Con questo criterio
finisce che passano tre TIR al posto di due"
, credo che questo
non sarebbe vero.
Può essere un'argomentazione, potremmo discuterne fino a domani
perché non credo che avremmo dei dati statistici, ma mi riesce
impossibile pensare a una ditta che avesse dieci camion da 40
tonnellate, che ne prendesse 17-18 da 28 tonnellate con 17-18
autisti per fare lo stesso tragitto, mi sembra impossibile. Si
continuerebbero invece ad utilizzare 10 camion da 40 tonnellate, mi
sembra che dal punto di vista economico la questione non ponga
dubbi.
Allora perché questo referendum? Lattanzi dice, magari non a
torto, che:
"Ci sono dei problemi internazionali, sarebbe una
battaglia utopica, sarebbe una battaglia difficile da
vincere".
Noi ce ne rendiamo conto che avrebbe delle difficoltà una
proposta del genere, ma io mi chiedo e vi chiedo: un referendum di
questo tipo con un voto, come ritiene Lattanzi, plebiscitario a
favore di un contenimento o di una limitazione del transito dei
TIR, darebbe più peso o meno peso
all’Amministrazione regionale nella
contrattazione?
Secondo me darebbe più peso perché il Presidente della Giunta,
che tratta con i Governi italiano e francese, con
l’Unione europea, sarebbe sorretto da un
pronunciamento popolare assai significativo.
Dicevamo nella relazione che la proposta di referendum non è in
contrasto con l'istituzione, ma è a sostegno della posizione
dell'istituzione, noi la interpretiamo in questo modo oltre che una
verifica su come la pensano i Valdostani. Perché
anch’io penso che la stragrande maggioranza sarebbe
a favore di una limitazione dei TIR, però è tutta da verificare,
magari scopriremmo che le cose non stanno così. Su come è formulato
il quesito voglio rassicurare tutti, nel senso che noi su questo
quesito non ci moriamo. Se ci sono degli emendamenti migliorativi
rispetto al quesito, siamo disposti ad esaminarli ed eventualmente
ad approvarli. Noi abbiamo scelto un criterio, se ci sono criteri
più validi, siamo disposti ad accettarli.
Voglio fare ancora un breve richiamo storico che mi sembra
dovuto in questa occasione, anzi ne faccio due anche se uno è di
storia più recente e comincio da questo.
I primi ad aver proposto un referendum consultivo sulla faccenda
dei TIR sono i nostri amici Democratici di Sinistra perché mi
ricordo un articolo del Direttore responsabile de "Le Travail" di
un annetto fa in cui veniva lanciata questa proposta, che poi non
ha avuto seguito a livello istituzionale.
Ma su tutte le tematiche relative al passaggio dei TIR voglio
soprattutto, indirizzandomi ai colleghi dell’Union
Valdôtaine, ricordare un articolo, che è di un'attualità
stupefacente, scritto nel 1979 da Bruno Salvadori, un
bell’articolo su due pagine, il quale già immaginava
che il problema dei TIR sarebbe diventato un problema enorme per la
Valle d’Aosta e lui cercava di immaginare delle
soluzioni, le indicava, le analizzava vedendone i pro e i contro
giungendo alla fine a una conclusione: che l’unico
sistema è quello di limitare i TIR. Vi consiglio di leggerlo perché
è interessante anche per l’attualità storica. Mi
riesce difficile quasi credere che questo articolo è stato scritto
22 anni fa.
Lui dice:
"? La solution ne réside pas dans le choix
d’un moyen permettant aux marchandises de
s’écouler plus facilement; elle consiste uniquement
dans la diminution du trafic commercial ainsi nous rendrons à la
Vallée d’Aoste sa vocation touristique en faisant
ses intérêts et en sauvant des vies humaines?"
.
E conclude:
"? Le choix d’autres solutions est
certainement plus facile si l’on veut faire de la
démagogie. Notre proposition est certainement la plus difficile à
réaliser car elle engage et dépend de la volonté du Gouvernement,
des partis et de l’Etat italien. Cependant elle est
la seule qui ne soit pas dictée par des intérêts extérieurs, mais
seulement par ceux des Valdôtains pour les Valdôtains?"
.
Président
La parole au Conseiller Cottino.
Cottino (UV)
Molto brevemente, non vi annoierò a lungo,
però credo che sia necessario dire con molta onestà qual è stata
negli ultimi tempi in particolare la posizione
dell’Union valdôtaine a proposito dei TIR. Preciso
subito che nessuno all’interno
dell’Union è innamorato di guardare il passaggio dei
TIR sull’autostrada o all’uscita del
Tunnel del Monte Bianco.
Abbiamo fatto altri tipi di valutazione, abbiamo fatto delle
valutazioni che riteniamo estremamente importanti e che ci hanno
portato a dire che è meglio studiare i modi di limitare il
passaggio dei TIR piuttosto che dire no ai TIR, di conseguenza
siamo ancora su quelle posizioni, siamo ancora sulle posizioni che
ci porteranno a trovare delle soluzioni per la regolamentazione dei
TIR.
Posso capire che i colleghi della Valle d’Aosta
per l’Ulivo non siano nelle stesse precise identiche
posizioni nostre e non solo per questioni ideologiche, ma anche per
altri motivi.
Evidentemente noi a questo gruppo di lavoro, al quale il
Presidente della Giunta ha già fatto accenno non solo oggi ma anche
altre volte, noi ci crediamo e ci crediamo anche per un rapporto
fiduciario che abbiamo nei confronti delle persone che
rappresenteranno questo Consiglio all’interno di
questo gruppo di lavoro.
Ora io capisco che da parte dei Verdi questo tipo di rapporto
fiduciario non ci possa essere, da parte nostra c’è
e abbiamo la grande convinzione che alla fine otterremo degli
ottimi risultati.
Permettetemi di fare un’altra riflessione sempre
a proposito di questa legge. Il collega Curtaz nella sua relazione
dice:
"? Lo Statuto della Valle d’Aosta non
prevedeva in modo esplicito il referendum consultivo, ma non lo
escludeva nemmeno?"
.
Questo lo afferma lui. Evidentemente voi, al momento in cui ad
Aosta è venuto Boato e avete fatto una pubblicità enorme sul
discorso delle modifiche alla Costituzione dando un risalto enorme
alla notizia che questo prevedeva anche il referendum consultivo, a
quel momento lì voi dicevate qualcosa di molto diverso rispetto a
quello che avete scritto perché dicevate che finalmente ci sarebbe
stata la possibilità di fare un referendum consultivo.
Qualcuno lo aveva già detto che, con un po' di buona volontà e
volendo, forse la possibilità di un referendum consultivo
c’era per quanto riguardava lo Statuto, fermo
restando la necessità di regolamentarlo ovvero di regolamentare
tutti i referendum consultivi, non solo questo referendum.
Per quanto riguarda l’accenno alle modifiche alla
Costituzione, vorrei ricordare che in data odierna questo iter
della modifica costituzionale non esiste ancora?
(interruzione del Consigliere Curtaz, fuori
microfono)
? quello che manca è un altro discorso. Oggi non esiste ancora e
voi ci chiedete di votarla oggi la proposta di legge, non fra dieci
o quindici giorni; oggi non esiste ancora, allora vi preghiamo di
essere più coerenti nelle affermazioni e nelle azioni che
susseguono alle affermazioni.
Anche questo aspetto è perlomeno discutibile perché, al di là
della possibilità o meno di approvazione della legge stessa, ho
qualche dubbio anche sull’ammissibilità del
referendum con un quesito di questo tipo perché le affermazioni del
collega Lattanzi credo che debbano essere tenute in debito conto
non perché le ha fatte Lattanzi, ma perché sono realiste?
(interruzione del Consigliere Curtaz, fuori
microfono)
? no, Lattanzi sa benissimo che anche in qualità di
Vicepresidente io non l’ho votato. Noi abbiamo
votato Marco Viérin per cui lui non ha nessun debito di
riconoscimento nei miei confronti né io nei suoi. Non ci sono
problemi, non è questione di Vicepresidente, collega Curtaz. Per
quanto mi riguarda comunque ho dei dubbi sul discorso
dell'ammissibilità.
Per quanto riguarda il metodo, è vero, è poco importante, lo
ammetto, ma effettivamente manca la copertura finanziaria per
questa legge, avete presentato un emendamento adesso, ma ci sarebbe
stata la necessità di farlo in tempi diversi, cosa che sovente
sottolineate e risottolineate, in modo che la commissione potesse
acquisirlo.
Per quanto riguarda il discorso dell’essere
smentiti, delle paure, ognuno di noi può averne tante; io lo
respingo nel modo più assoluto e in tutta tranquillità. Mi sento
legittimato in questo Consiglio a portare avanti le cose che
personalmente ho detto in campagna elettorale e successivamente, è
una forma di democrazia. Eventualmente sarò o saremo smentiti nel
2003.
Fino ad allora, cara collega, credo che le sue affermazioni non
valgano più delle mie e non ho la pretesa che le mie valgano più
delle sue.
Per quanto riguarda l’articolo di Bruno
Salvadori, non me lo ricordo sicuramente ma, stando a quanto ha
letto il collega Curtaz, parla di regolamentazione e di riduzione
del numero dei TIR ed è quello che continuiamo a dire.
Per i motivi che ho detto, ma ne potrei aggiungere altri, non
voteremo questa legge.
Président
La discussion générale est close.
Nous procédons à la votation du projet de loi n° 105.
Je soumets au vote l’article 1
er
:
Conseillers présents et votants: 31
Pour: 2
Contre: 29
Le Conseil n’approuve pas.
Suite au rejet du premier article du projet de loi, aux termes
de l’article 77, 2
ème
alinéa, du
Règlement intérieur, la proposition entière est considérée comme
refusée.
