Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3487 del 3 febbraio 1988 - Resoconto
OGGETTO N. 3487/VIII - RITIRO DELLA MOZIONE CONCERNENTE:
"RICHIESTA DEGLI ATTI RELATIVI AL PROCEDIMENTO PENALE IN CORSO
PRESSO LA PROCURA DELLA REPUBBLICA DI MILANO SULLA VICENDA DEI
CASINO".
PRESIDENTE:
Do lettura della mozione in oggetto,
presentata dal Consigliere Sandri.
MOZIONE
APPRESO dagli organi di informazione che a Milano si è chiusa
la fase istruttoria dell'inchiesta sui Casinò e che i sostituti
Procuratori della Repubblica di Milano, Corrado Carnevali e Marco
Maria Maiga, hanno chiesto ai giudici istruttori Paolo Arbasino ed
Elena Riva Crignola il rinvio a giudizio per 59 persone,
stralciando la posizione di due parlamentari (il democristiano
Manfredo Manfredi ed il Socialista Antonio Natali) in attesa della
autorizzazione a procedere;
CONSTATATO che nell'inchiesta di Milano, vi sono importanti
riferimenti allo scandalo del Casinò di Saint-Vincent e che tra i
richiesti di rinvio a giudizio compare Bruno MASI;
RITENUTO opportuno acquisire e analizzare tale
documentazione;
il Consiglio regionale della Valle d'Aosta
IMPEGNA
il Presidente della Giunta regionale a richiedere tutta la
documentazione possibile alla Magistratura Milanese e a renderla
nota in una apposita riunione della I^ Commissione consiliare
aperta ai Capigruppo.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
Penso che tutti abbiano potuto apprendere
dagli organi di informazione che, nei giorni scorsi, è stata chiusa
la fase istruttoria dell'inchiesta, "ramo Milano", sui casinò e che
i sostituti Procuratori della Repubblica di Milano, Corrado
Carnevali e Marco Maria Maiga, hanno chiesto ai giudici istruttori
il rinvio a giudizio di 59 persone, dopo aver stralciato le
posizioni di due parlamentari, uno democristiano ed uno socialista,
in attesa dell'autorizzazione a procedere da parte del Parlamento.
Tra le persone, per le quali è stato chiesto il rinvio a giudizio,
c'è Bruno Masi, che è stato coinvolto anche nel "ramo torinese"
dell'inchiesta sui casinò.
Questa mozione vuole semplicemente impegnare la Presidenza della
Giunta a chiedere alla Magistratura milanese tutta la
documentazione della quale è possibile venire in possesso ed a
renderla nota in una apposita riunione della Commissione consiliare
aperta ai Capigruppo.
PRESIDENTE
: Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Comme vient de le dire M. Sandri, j'ai
moi aussi appris par la presse certaines nouvelles sur le procès de
Milan. Je dois dire à ce sujet que l'Administration régionale n'a
reçu, jusqu'à présent, aucun document à ce propos. Normalement, le
tribunal compétent envoyait à l'Administration - si elle était
concernée - les documents susceptibles de lui permettre de se
constituer partie civile.
Nous nous sommes renseignés auprès de notre avocat, - M. Lozzi,
qui est en train de suivre le début du procès - qui n'a rien reçu.
Par conséquent, il serait impossible, d'autant plus qu'il y a
secret sur l'ensemble, de faire la requête de ces actes, d'autant
plus que je n'aurais aucun élément sinon que le procès de Milan
concerne un personnage lié à l'affaire du Casino, M. Masi.
Je veux ajouter, pour ma part, que si une communication devait
nous parvenir, le Conseil en serait informé pour prendre
éventuellement des initiatives en ce sens. Nous ne pouvons donc
voter cette motion.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
Questa mozione, a mio parere, dovrebbe
testimoniare l'interesse della Presidenza della Giunta a chiedere
la documentazione processuale possibile. Solo "a posteriori",
infatti, è possibile accertare la possibilità che, per ragioni
giudiziali, tali atti siano effettivamente disponibili o meno.
Vorrei, comunque, sottolineare alcuni aspetti connessi
all'importanza di tali atti. Nell'articolo di fondo dell'edizione
di due settimane fa della rivista economica "Il Mondo", intitolato
"Se la tangente gira nella roulette", c'erano alcuni riferimenti
alla Valle d'Aosta che, a mio parere, meritano grande attenzione e
confortano la validità della richiesta della documentazione
possibile alla magistratura milanese.
Tra le altre cose, nell'articolo si dice che al "Rigo" di Milano
c'è stato un incontro tra Borletti ed alcuni personaggi di spicco
del Partito socialista. Il settimanale dice testualmente:
"L'episodio narrato avvenne qualche mese prima del blitz di
polizia, carabinieri e guardie di finanza, che, nella notte di
giovedì 10 novembre, circondarono e perquisirono da cima a fondo,
arrestando parecchie persone, i Casinò di Saint-Vincent, Campione
d'Italia, Sanremo e Venezia".
Dopo aver illustrato gli antefatti, il settimanale affronta un
tema estremamente interessante che ha molto influenzato la politica
valdostana negli ultimi anni:
"Lo stratega di questa strategia
fu Bruno Masi, un ex consulente dell'Assolombarda, con il pallino
delle sale da gioco. Il prestanome per le operazioni di
acquisizione delle proprietà di alcuni casinò venne individuato in
un farmacista di Caltagirone, Lucio Traversa, col vizio della
roulette anche lui. Il controllo passò rapidamente alla famiglia di
uno dei più temibili boss mafiosi della nuova ondata, il catanese
Benedetto Santapaola, accusato, tra l'altro, di essere uno degli
organizzatori del delitto del Generale Dalla Chiesa. Furono questi
uomini a dare l'assalto a Campione d'Italia ed a tentare, qualche
anno dopo, la scalata al Casinò di Sanremo".
Queste notizie sono importanti, perché, subito dopo, il
settimanale aggiunge:
"Erano i primi mesi del '77 ed il Conte
Cotta, presidente della società di gestione del Casinò di
Saint-Vincent e proprietario del pacchetto di controllo della sala
di Campione, - queste notizie non erano note in Valle d'Aosta -
meditava sul da farsi. A crucciarlo c'era, soprattutto, quel
processo, per presunte irregolarità nella gestione di
Saint-Vincent, che si stava per celebrare al tribunale di Bologna.
Preoccupato, dunque, che il suo nome saltasse fuori anche in
relazione al Casinò di Campione, il conte aveva cominciato a
confidarsi con Masi, il suo uomo di fiducia, ed il Masi, giorno
dopo giorno, si rese conto sempre di più di avere in mano tutte le
carte per impadronirsi del Casinò. Molto abilmente, tessendo con
pazienza la sua tela, l'ex consulente dell'Assolombarda riuscì a
convincere il conte che la cosa migliore da fare era vendere il suo
pacchetto azionario della GETUALTE e della società di gestione di
Campione d'Italia. Ottenuto da Cotta l'incarico di vendere, Masi
non perse molto tempo a cercare l'acquirente migliore, che avrebbe
potuto garantire al conte il maggior guadagno possibile dalla
cessione del pacchetto azionario. Nella sua mente, infatti, aveva
preso corpo un disegno preciso: impadronirsi, attraverso un gruppo
di persone scelte, del Casinò e controllare, di conseguenza,
quell'ufficio fidi...".
Questa è la storia dei quattro anni che hanno preceduto lo
scandalo del Casinò di Saint-Vincent. Sembra di ripercorrere le
stesse tappe: problemi con la struttura politica e con l'autorità
giudiziaria, passaggio di pacchetti societari molto
complessi...
Credo che si tratti di dati abbastanza interessanti, sui quali,
però, qui in Valle d'Aosta, non si sta ancora facendo sufficiente
mente locale. E mi dispiace che il Presidente della Giunta non
compia l'atto, che a me parrebbe dovuto, di chiedere alla
magistratura la documentazione possibile. Se la magistratura
ritenesse di non doverla inviare, per ragioni legate al segreto
istruttorio, se ne assumerebbe la responsabilità. Il Presidente
della Giunta, invece, con la sua scelta, decide di assumere in
proprio quella responsabilità.
PRESIDENTE
: Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Je regrette qu'il y ait toujours des
malentendus. J'ai déclaré à M. Sandri et au Conseil que j'avais
pris des renseignements sur la possibilité de présenter cette
requête. Etant donné qu'on m'a dit très clairement que c'est
impossible, je crois que cet acte serait inutile. Prétendre que
quelqu'un ne veut pas faire cet acte c'est affirmer quelque chose
qui ne correspond pas à la vérité.
J'ai dit les raisons de notre abstention et j'ai même dit que si
des éléments nouveaux se présentaient, nous étions disposés à
renseigner le Conseil, donc que l'on ne parle pas de mauvaise
foi.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
Ogni tanto, il Presidente della Giunta mi
stupisce, perché fa dei processi alle intenzioni, pur sapendo che
non si tratta di vicende reali.
Noi abbiamo fatto presente il nostro giudizio politico e non
abbiamo espresso alcun giudizio sull'operato della Giunta
regionale, né su quello del suo Presidente. Abbiamo solo detto che
il Presidente della Giunta si assume la responsabilità di credere
al parere del legale e di non provare a richiedere la
documentazione possibile alla magistratura milanese. Con questo,
ovviamente, non intendiamo dire che il Presidente della Giunta sia
un connivente con la mafia, ma esprimiamo solo un giudizio
politico, che non ha nulla a che fare né con la "méfiance" e né con
un'affermazione di falso. È una semplice opinione politica che,
come tale, ha una sua dignità.
In considerazione di ciò, non ho alcun problema ad accettare la
posizione della Giunta regionale, che mi sembra sia stata
abbastanza chiara, e a ritirare, nel contempo, la mozione, anche
perché non intendo assolutamente passare per uno che cerca la lite
a tutti i costi. Raccomando, tuttavia, al Presidente della Giunta
di ascoltare i Consiglieri senza voler fare alcun processo alle
loro intenzioni, perché, qui dentro, nessuno vuole fare dei
processi, né alle sue volontà e né alle sue scelte politiche;
anch'io, del resto, non accetto che si processino le mie scelte
politiche.
PRESIDENTE
: Ringrazio il Consigliere Sandri, che ha
annunciato il ritiro della sua mozione.
