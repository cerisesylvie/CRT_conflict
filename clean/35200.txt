Classificazione
CONSIGLIO REGIONALE
Organizzazione degli uffici



Oggetto del Consiglio n. 2746 del 19 dicembre 2012 - Resoconto
OGGETTO N. 2746/XIII - Terza variazione al bilancio di
previsione del Consiglio regionale per l'anno 2012.
Il Consiglio
Considerato che l'Ufficio di Presidenza, nella riunione del
22 novembre 2012, con deliberazione n. 153/12, ha approvato la
terza variazione al bilancio di previsione del Consiglio regionale
per l'anno 2012 in seguito all'approvazione da parte del Consiglio
regionale del progetto di legge n. 209 "Adeguamento del bilancio di
previsione per l'anno 2012 agli obiettivi complessivi di politica
economica e di contenimento della spesa pubblica previsti dal
decreto-legge 6 luglio 2012, n. 95 (Disposizioni urgenti per la
revisione della spesa pubblica con invarianza dei servizi ai
cittadini nonché misure di rafforzamento patrimoniale delle imprese
del settore bancario)", con conseguente diminuzione di € 150.000,00
per l'anno 2012 del trasferimento a carico del bilancio della
Regione a favore del bilancio del Consiglio regionale;
Propone, pertanto, di procedere alla variazione in
diminuzione dei capitoli di entrata e di spesa effettivi del
bilancio di previsione del Consiglio regionale per l'esercizio
finanziario 2012, come illustrato nei prospetti allegati che fanno
parte integrante della presente deliberazione;
Richiamata la legge regionale 28 febbraio 2011, n. 3 recante:
"Disposizioni in materia di autonomia funzionale e nuova disciplina
dell'organizzazione amministrativa del Consiglio regionale della
Valle d'Aosta/
Vallée d'Aoste. Abrogazione della legge
regionale 30 luglio 1991, n. 26 (Ordinamento amministrativo del
Consiglio regionale)";
Visto il bilancio di previsione del Consiglio regionale per
l'anno 2012, approvato con deliberazione del Consiglio regionale
oggetto n. 2089/XIII del 23 novembre 2011;
Visto l'art. 11, comma 2 lettera c) e comma 4, del
regolamento interno di contabilità approvato con delibera
dell'Ufficio di Presidenza n. 129/11 del 28 settembre 2011;
Visto il parere favorevole di legittimità rilasciato dal
dirigente della struttura Gestione Risorse e Patrimonio della
Presidenza del Consiglio, ai sensi dell'articolo 3, comma 4, della
legge regionale 23 luglio 2010 n. 22 sulla presente
deliberazione;
Visto il parere della II Commissione consiliare
permanente;
Delibera
di approvare la variazione in diminuzione dei capitoli di
entrata e di spesa effettivi del bilancio di previsione del
Consiglio regionale per l'esercizio finanziario 2012, come
illustrato nei prospetti allegati che fanno parte integrante della
presente deliberazione.
Allegati
(omissis)
Presidente
- In seguito all'approvazione da parte del
Consiglio del progetto di legge n. 209, "Adeguamento del bilancio
di previsione per il 2012 agli obiettivi complessivi di politica
economica e di contenimento della spesa pubblica previsti dal
decreto-legge n. 95/2012", si procede alla diminuzione di 150.000
euro per il 2012 del trasferimento a carico del bilancio della
Regione a favore del bilancio del Consiglio regionale, con una
conseguente diminuzione dei seguenti capitoli di spesa: per quanto
riguarda il fondo di riserva per maggiori spese, meno 88.000 euro;
per le spese per abbonamenti a periodici e acquisto di giornali,
riviste, volumi giuridici, meno 35.000 euro; per le spese per
attività promozionali, meno 4.500 euro; per le spese per la
partecipazione dei Consiglieri regionali a convegni, congressi ed
altre manifestazioni, meno 7.000 euro; per i compensi onorari e
rimborsi per consulenze ed attività di ricerca prestati da enti o
privati a favore del Consiglio regionale, meno 15.500 euro.
Pongo in votazione la delibera:
Consiglieri presenti, votanti e favorevoli: 31
Il Consiglio approva all'unanimità.
