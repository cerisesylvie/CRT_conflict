Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 450 del 3 aprile 1989 - Resoconto
OGGETTO N. 450/IX - CONCESSIONE DI UN CONTRIBUTO DI LIRE
60.000.000 ALLA SOCIETA' "SPORT PROMOTION VALLEE D'AOSTE s.r.l." DI
AOSTA, ALLE SPESE PREVISTE PER L'ORGANIZZAZIONE DELLA
MANIFESTAZIONE "PALASHOW 1989" APPROVAZIONE ED IMPEGNO DI
SPESA.
PRESIDENTE:
Do lettura della deliberazione in oggetto.
IL CONSIGLIO
DELIBERA
1°) di approvare la concessione di un contributo di lire
60.000.000 alla società "Sport Promotion Vallée d'Aoste s.r.1.", di
Aosta per l'organizzazione della manifestazione denominata
"Palashow 1989", in programma ad Aosta il 2 aprile 1989 presso il
Palazzo del Ghiaccio.
2) di impegnare la spesa al lire 60.000.000 (sessantamilioni)
sul bilancio di previsione della Regione per il 1989 con
imputazione al cap. 37220 ("Contributi ad istituzioni e organismi
vari per attività nel settore del turismo e del tempo libero"), che
presenta la necessaria disponibilità;
3) di stabilire che alla liquidazione del contributo in
questione si provveda, ai sensi dell'art. 57 della legge regionale
n. 68 del 7 dicembre 1979, su richiesta dell'Assessorato regionale
del turismo, a manifestazione avvenuta e su presentazione di idonei
giustificativi di spesa.
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Faval; ne ha facoltà.
FAVAL (UV):
Il s'agit d'une manifestation de patinage sur
glace qui s'est tenue hier soir et je crois que dans cette salle il
y a un certain nombre de collègues qui ont eu occasion de
participer à ce spectacle. Nous pouvons dire qu'elle a été une
manifestation vraiment de très haut niveau, car les champions du
monde et des jeux olympiques de toutes les spécialités ont présenté
leurs exhibitions; la participation du public a été grande et
enthousiaste.
Je peux aussi ajouter que les athlètes ont manifesté leur
satisfaction pour les conditions de la glace qui leur a permis même
de faire des choses qu'ils n'avaient pas pu faire à Milan, lors de
leur exhibition au "Palatrussardi".
En plus, la dame qui organise ce spectacle et qui est en train
de faire une tournée dans toute l'Europe (ce soir même le spectacle
se fera à Londres, demain à Frankfurt et ensuite dans toutes les
plus grandes villes d'Europe) nous a démontré son appréciation;
elle pense aussi, l'année prochaine, de faire arrêter les athlètes
à Aoste pour 4 jours, comme période de repos après les fatigues de
cette longue tournée.
Je crois donc qu'il s'agit d'une manifestation qui a eu une
énorme succès et qui a contribué à améliorer l'image touristique de
la Vallée d'Aoste.
PRESIDENTE:
Ha chiesto la parola il Consigliere Gremmo; ne
ha facoltà.
GREMMO (UAP):
A mio parere, l'impianto di questa
deliberazione è insufficiente, proprio perché non fornisce tutti
gli elementi che, in qualche modo, finiscono per suffragare la tesi
dell'Assessore, che anch'io condivido, sul ritorno positivo
d'immagine di tale iniziativa.
Tuttavia, così come si evince dalla lettura della deliberazione,
noi ci limitiamo a prendere atto di un contributo, nel senso che
diamo un contributo finanziario a fronte di un elencazione di
spese, cioè di uscite, che in qualche modo si aggirano sui 140
milioni.
L'Assessore giustamente ha ricordato che tale iniziativa ha
fatto seguito ad un'altra analoga iniziativa svoltasi a Milano. Mi
è stato detto che il prezzo del biglietto di Milano era
notevolmente superiore rispetto a quello di Aosta. Mi hanno detto
inoltre (ma lo ha detto anche l'Assessore) che ieri sera c'è stata
una notevole, quasi eccezionale, presenza di pubblico. Ciò è vero
ed è stato confermato dal fatto che nella pagina di Torino di
"Stampa Sera" di martedì, a conferma del notevole interesse della
manifestazione, si diceva che la distribuzione dei pochi biglietti
disponibili fuori Regione era andata tutta esaurita. E' vero anche
l'interesse delle televisioni private, che hanno ripreso
l'avvenimento.
Qual è allora il problema che vorrei porre? A fronte di 140
milioni di spese, non abbiamo un rendiconto di entrata. Tenendo
presente innanzitutto che il biglietto pagato ad Aosta era
sicuramente inferiore a quello pagato a Milano (ma non si capisce
il perché) e tenendo inoltre presente che si era fatta una
distinzione (giustamente, secondo me) tra prezzi in Valle e prezzi
fuori Valle, non si capisce perché i prezzi fuori Valle non siano
stati almeno pari a quelli di Milano.
Secondo problema. Riguardo alla presenza delle televisioni
private sarebbe da capire perché la società a r.l. che ha
organizzato la manifestazione non ha pensato di convenzionarsi con
le televisioni (questo l'ho già detto altre volte) per avere degli
utili dalle riprese. Se è vero, come è vero, che il "megashow" ha
una grande importanza d'immagine, non dobbiamo dimenticare che le
televisioni hanno abbastanza soldi per pagare ed anche in misura
notevole le riprese che fanno.
Terzo problema. L'Assessore ricorda spesso, e fa bene,
l'esigenza di una promozione di immagine, ma io mi chiedo come mai
non ha pensato in questa occasione di attivarsi nei confronti del
servizio televisivo pubblico per chiedere - previo pagamento,
perché queste cose vengono pagate - che la RAI trasmettesse quello
spettacolo, inserendolo almeno nei programmi culturali della terza
rete a livello nazionale.
A me pare che sminuisca il nostro ruolo quel volerci limitare
solo ad intervenire con un contributo, peraltro elevato perché
copre quasi il 50% delle spese, senza voler considerare molto più
propositivo e molto più pregnante un nostro intervento per evitare
che il servizio televisivo pubblico sia meno disattento nei
confronti delle esigenze della collettività locale.
Torno a dire che tutti i giorni, dopo il quarto d'ora di
RAI-Regione, viene trasmesso su scala nazionale dal terzo canale
della RAI uno spettacolo, pre-registrato addirittura due anni fa ad
Avezzano che credo sia vicino a Roma. Per riprendere quello
spettacolo ad Avezzano evidentemente la RAI 3 si deve essere in
qualche maniera convenzionata con gli organizzatori. Non capisco
pertanto perché, nel momento in cui ad Aosta viene fatta una cosa
che, come è detto nella deliberazione e come è stato detto anche
all'Assessore, ha grande rilevanza internazionale, non pensiamo,
proprio per la sua ricaduta d'immagine, a sensibilizzare il
servizio pubblico in questa direzione.
Prima mi si diceva che l'arrivo dei 500 atleti, dipendenti
regionali, da tutte le Regioni è una grande iniziativa
promozionale. Io ne sono convinto solo parzialmente; sono invece
convinto che una convenzione con la RAI avrebbe permesso di avere
un'entrata certamente di non poco conto. Questo è il primo
ragionamento.
L'altro ragionamento che facevo sulla questione del biglietto
stava a significare che non sono proprio convinto che noi dobbiamo
dare quei 60 milioni perché non è arrivato niente. Ho la sensazione
invece che sia arrivato qualcosa di piuttosto consistente ed ho
l'ulteriore convinzione che era possibile fare arrivare molto di
più, chiedendo che il biglietto fosse uguale a quello di Milano.
Visto poi che lì hanno operato meno bene ed in condizioni di
agibilità inferiori (non lo sapevo, ma è un dato ancora più
importante che suffraga la mia tesi) credo che sarebbe stato
possibile da parte nostra chiedere che il biglietto fosse pari a
quello di Milano: in questa maniera il budget di uscita dei 140
milioni sarebbe stato sicuramente coperto.
Voglio dire che, presumendo che la convenzione con Canale 5 e
Tele Montecarlo avrebbe potuto portare delle entrate, che una
convenzione con la RAI avrebbe potuto portare ulteriori entrate,
così come lo stesso sarebbe potuto derivare da una valida azione
promozionale (è chiaro che anche ditte nostre locali, se avessero
saputo di una ripresa televisiva non soltanto da parte di Canale 5,
ma anche da parte di altri canali televisivi, avrebbero garantito
ulteriori presenze di tipo promozionale), non credo che alla fine
del ragionamento questa organizzazione sarebbe potuta andare fuori
di 140 milioni, per cui noi ora non ci dovremmo sentire impegnati a
concederle questi 60 milioni.
La breve considerazione che mi sento di dover fare (anche se poi
non ho alcun potere in questa direzione, se non limitato al fatto
di poter esprimere esclusivamente una mia opinione, anche perché
l'Assessore ha ben più capacità e potere del sottoscritto per
operare in questo senso) è che, secondo me, l'Assessore non
dovrebbe limitarsi a dare il contributo, perché farebbe invece
un'opera sicuramente più valida se si attivasse in una serie di
direzioni per consentire alle iniziative che vengono realizzate in
Valle di avere anche quella risonanza che, per la verità, mi era
parso di capire che fosse anche nei suoi stessi auspici.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Anch'io ho dei dubbi su questa
deliberazione, specie per l'ammontare del contributo (60 milioni),
che non è sorretto da un preciso quadro di riferimento delle spese
e delle entrate.
Per quanto riguarda le spese, c'è un elenco che assomma a 140
milioni, ma questo elenco dovrebbe essere ben compreso e decifrato.
Da una parte, infatti, leggo che la manifestazione "è patrocinata
dalla Federazione Italiana Sport del Ghiaccio", mentre poi
nell'elenco delle spese vedo che la cifra più grossa è
rappresentata proprio dal contributo di 30 milioni che gli
organizzatori danno alla FISG. Pertanto non riesco a capire bene a
cosa corrispondano in realtà questi 140 milioni.
Certo è che non sappiamo quali sono stati i proventi di questa
manifestazione, sia per il numero dei biglietti venduti sia per gli
introiti delle riprese televisive, che sicuramente ci saranno
stati, anche perché qui si parla di Canale 5 e di Tele Montecarlo.
Mi sembra pertanto che il provvedimento abbia per oggetto un
contributo, che viene dato un po' alla cieca e per un ammontare che
forse avrebbe dovuto essere preso in considerazione a consuntivo,
sulla base di un rendiconto reale delle entrate e delle spese.
Esprimo anche la mia perplessità sulla questione dei biglietti
con prezzi diversi, secondo che siano stati venduti in Valle
d'Aosta o a Torino. Il fatto che lo stesso biglietto ad Aosta costi
25.000 ed a Torino 40.000 mi sembra una discriminazione
ingiustificata, anche perché, oltretutto, chi viene da lontano
affronta anche una maggiore spesa di viaggio che incide sul costo.
Non mi sembra giustificato, quindi, stabilire due tariffe così
diversificate per lo stesso biglietto e per gli stessi posti, e non
mi sembra di poter condividere le giustificazioni che ho appreso
ieri da "La Stampa" e che mi hanno lasciato esterrefatto.
PRESIDENTE: Ha chiesto la parola l'Assessore al Turismo,
Urbanistica e Beni Culturali, Faval; ne ha facoltà.
FAVAL (UV):
En effet, dans l'épigraphe de la délibération,
nous avons signalé entre autres que soit Tele Montecarlo soit la
Chaîne 5 de Berlusconi auraient été présents à la
manifestation.
Or, en ce qui concerne cette partie et toutes les autres parties
des revenus de la société, en lisant le troisième point de la
délibération
("di stabilire che alla liquidazione del contributo
in questione si provveda, ai sensi dell'art. 57 della legge
regionale n. 68 del 7 dicembre 1979, su richiesta dell'Assessorato
regionale del turismo, a manifestazione avvenuta e su presentazione
di idonei giustificativi di spesa")
on comprend très bien qu'il
ne s'agit pas d'une allocation aveugle, comme quelqu'un pourrait
soutenir, mais qu'on a vérifié toutes les pièces de justification
soit pour ce qui concerne les dépenses, soit pour ce qui concerne
les revenus de cette manifestation. D'ailleurs, celle-ci est
l'attitude que nous avons normalement et je peux assurer les
Conseillers qu'avant d'allouer de l'argent on fait cette
vérification et donc sur cela je peux les tranquilliser.
Pour ce qui est de la promotion à travers la RAI, je dois dire
deux choses. D'abord que la RAI devrait elle-même avoir la capacité
de choisir les rendez-vous auxquels se présenter face aux
différentes manifestations en Vallée d'Aoste. Ensuite, j'ai une
attitude personnelle selon laquelle j'hésite à leur signaler
certaines manifestations, car j'ai eu dans le temps un petit pépin:
à cause d'une convention avec la RAI où on prévoyait de payer une
certaine somme pour un certain service, j'ai été accusé au Conseil
régional d'utiliser de l'argent publique pour faire de la publicité
personnelle. Donc à partir de ce moment là, j'ai jugé utile de me
comporter de façon différente.
Pour ce qui est des différentes prix des billets, je dois dire
au Conseiller Riccarand que j'ai appris cette nouvelle seulement
hier par la presse et donc j'irai vérifier. Tout de même je dis
qu'il s'agit d'une société privée à laquelle nous allouons une
contribution et je veux vérifier les raisons pour lesquelles ils
ont cru de se porter de cette façon. Honnêtement je n'ai pas été
renseigné avant et personne a demandé mon avis par rapport à cette
question.
PRESIDENTE:
Ha chiesto la parola il Consigliere Gremmo; ne
ha facoltà.
GREMMO (UAP):
Io ho preso per buono quanto ha detto
l'Assessore e lo stavo appunto mettendo per iscritto, nel senso
che, se così è, mettiamolo per iscritto. Cioè, se si ritiene di
dare il contributo condizionandolo alla presentazione di un
rendiconto dettagliato non solo delle uscite, ma anche delle
entrate, tuteliamoci diminuendo il contributo qualora le entrate
superino, ad esempio, un terzo od un quarto del preventivo di
spesa.
Come giustamente notava il Consigliere Riccarand, non si capisce
perché la Federazione Italiana dello Sport del Ghiaccio (FISG) dia
il proprio patrocinio, ma poi si prenda ugualmente 30 milioni.
Allora questo non è più patrocinio, ma è ben altra cosa. Ne
consegue che questi 30 milioni non debbono essere computati nel
totale delle uscite.
Tra l'altro io sono favorevole al fatto che il biglietto
costasse come quello di Milano, perché, Consigliere Riccarand, se
uno parte da Torino o da Milano e viene ad Aosta per vedere uno
spettacolo, non ci viene certo per comprare del pane, ma ci viene
per svolgere un'attività di piacere, per cui deve pagarsi le spese
e quindi anche il biglietto. Credo di non avere nessun dubbio in
merito, anzi, credo proprio che un'iniziativa di questo genere,
tesa a favorire con riduzioni l'ingresso dei residenti in Valle
negli spettacoli, dovrebbe essere generalizzata ed estesa anche ad
altre manifestazioni.
Torno a ripetere che se altri vengono da altre regioni per
vedere gli spettacoli, ben vengano, però devono pagare lo stesso
prezzo che avrebbero pagato se, ad esempio, fossero andati da
Torino a Milano, tenendo presente che da Torino a Milano il viaggio
è inferiore. Voglio dire quindi che se alla fine noi verifichiamo
che l'entrata è maggiore di una certa percentuale, bisogna
diminuire il contributo.
A questo punto io mi chiedo se, più che un emendamento, non
varrebbe forse la pena di sospendere un attimo questa deliberazione
per verificare il tutto. Del resto è stato lo stesso Assessore a
dire che voleva muoversi in questa direzione ed è stato lui stesso
a dire che esistevano delle perplessità sui prezzi dei biglietti,
nel senso che ha avuto delle informazioni in tal senso dalla
stampa.
Secondo me, a questo punto è da esaminare anche il rapporto
della "Sport Promotion Vallée d'Aoste s.r.l." rispetto all'Ente
Regione, nel senso che la circostanza che l'Amministrazione
regionale venga a conoscere i modi di vendita dei biglietti dalla
stampa dovrebbe indurre la stessa Amministrazione a fare la voce
grossa.
Per carità! Tra l'altro voglio anche rassicurare l'Assessore che
voterò questa deliberazione, perché mi sta bene. Mi chiedo però,
almeno per cautelarci, se non varrebbe la pena di congelare per un
attimo la questione per esaminarla poi globalmente quando si
disporrà di tutti gli elementi di giudizio.
Veniamo ora al problema RAI. Certamente può essere capitata
qualunque cosa, ma questo non deve impedirci, anzi dovrebbe
sollecitarci a trovare davvero la maniera di non scambiare un
legittimo e doveroso nostro interessamento come ente, per le
manifestazioni culturali più serie che capitano nella Valle, con
chissà che cosa.
Ci sono delle manifestazioni di livello dozzinale, fatte da
altre parti, che godono di ampia pubblicizzazione da parte
dell'Ente televisivo pubblico. Tolto quel poco o quel tanto che si
fa a Saint Vincent, io non capisco, invece, perché non c'è
attenzione rispetto a queste cose. Io credo che l'Assessorato non
debba aver paura (ed in questo vorrei confortare l'Assessore) di
battere i pugni quando ne vale la pena.
Avevo già finito di scrivere l'emendamento, ma suggerirei di
vedere globalmente la cosa, anche perché, come ha detto
l'Assessore, non c'è alcuna urgenza d'intervenire. Lui stesso del
resto ha conosciuto le modalità solo ieri, o il giorno prima,
attraverso i giornali.
Credo che una posizione di rigore tutto valdostano e alpino, da
parte dell'Ente Regione, potrebbe essere un incoraggiamento a fare
in modo che l'anno prossimo, sempreché di anno prossimo si tratti,
le cose vengano viste più globalmente.
PRESIDENTE:
Consigliere Gremmo, io le ho lasciato
illustrare tutto il suo pensiero, ma devo comunicarle che avevo già
chiuso la discussione generale e che pertanto, in base al comma 4
dell'articolo 66 del nostro Regolamento, non sono presentabili
emendamenti al provvedimento.
Ha chiesto la parola per dichiarazioni di voto il Consigliere
Gremmo; ne ha facoltà.
GREMMO (UAP):
Avrei votato volentieri a favore della
deliberazione in oggetto, ma mi asterrò solo perché tutto il suo
impianto mi sembra un po' approssimativo.
Torno a dire che, visto che ci sono delle perplessità, mi
sarebbe piaciuto aspettare 10 giorni o fino al prossimo Consiglio,
per esaminare la deliberazione "a bocce ferme". Se avessimo avuto
un rendiconto dei biglietti ci sarebbe stato possibile stabilire
quanto veramente è entrato. Se avessimo avuto un'indicazione su
quanto questa società avrebbe guadagnato da un'eventuale
convenzione con le televisioni private, avremmo potuto disporre di
un altro tassellino, ma soprattutto avremmo potuto chiarire meglio
l'intervento della Federazione Italiana dello Sport del Ghiaccio
che, pur dando il patrocinio, si porta ugualmente a casa 30
milioni. Questa circostanza è un po' curiosa: è la prima volta,
infatti, che un ente dà un patrocinio, cioè un aiuto, ma questo
aiuto è "pro domo sua". E' proprio vero che a questo mondo può
capitare di tutto. Sarebbe stato interessante, invece, poter dire
che a FISG ha dato il patrocinio, nel senso che proprio lei ha dato
quei 30 milioni.
Io motivo così la mia astensione, col rammarico che esprimo ad
alta voce di non poter votare una deliberazione che invece avrei
votato volentieri se la stessa avesse avuto un impianto generale
diverso. Questa è l'unica critica, sia pur pacata, che mi permetto
di fare all'Assessorato.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Io voterò contro questa deliberazione, non
perché sia contrario a che la Regione dia un contributo a questo
tipo di manifestazione, ma perché, così come essa è impostata, non
ci dà nessuna garanzia che il contributo sia congruo, cioè adeguato
rispetto all'iniziativa, e non sovrastimato.
Mi riservo quindi di esaminare in seguito i rendiconti reali,
perché purtroppo non compaiono in questo documento.
Ribadisco inoltre la mia contrarietà e la mia perplessità
rispetto alla ridicola storia dei biglietti, per cui se uno li
comprava a Pont-Saint-Martin li pagava 25.000, mentre se li
comprava a Carema li pagava 40.000. Qui siamo...
(...Interruzione...)
... Ma non importa, potrebbe essere a Torino o a Milano. A
Chamonix, per esempio, sono stati venduti a 25.000 od a 40.000
lire? Non lo so, ma chiederò notizie in merito. Mi sembra comunque
che si tratti di un assurdo, che limita la portata del
provvedimento e che si presta anche a delle manipolazioni
abbastanza ridicole.
Per questi motivi, quindi, esprimo la mia contrarietà nei
confronti del presente provvedimento.
PRESIDENTE:
Se nessuno chiede la parola, pongo in
votazione la deliberazione in oggetto.
ESITO DELLA VOTAZIONE
Presenti: 32
Votanti: 31
Favorevoli: 30
Contrari: 1
Astenuti: 1 (Gremmo)
Il Consiglio approva
