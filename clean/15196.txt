Classificazione
ENTI LOCALI
Comuni


Resoconto integrale del dibattito dell'aula
Oggetto del Consiglio n. 1717 del 20 dicembre 1995 - Resoconto
SEDUTA POMERIDIANA DEL 20 DICEMBRE 1995
OGGETTO N. 1717/X Concessione di un primo contributo di lire
83.185.000 all'Amministrazione comunale di Pré-Saint-Didier per
l'acquisizione di immobili da destinare al completamento dell'area
sportiva, ai sensi della legge regionale 27 giugno 1986, n. 27.
Approvazione, impegno e liquidazione di spesa.
Deliberazione Il Consiglio
Premesso che la legge regionale 27 giugno 1986, n. 27 ha
previsto l'intervento finanziario da parte della Regione, fino al
massimo del 90 percento, a favore dei comuni per la creazione di un
patrimonio immobiliare comunale;
Atteso che l'Amministrazione comunale di Pré-Saint-Didier ha
presentato richiesta per accedere ai relativi finanziamenti per
l'acquisizione di immobili, siti in zona Campo Sportivo, di
proprietà di Ditte varie, contraddistinti al Catasto Terreni del
Comune censuario di Pré-Saint-Didier al Fg. XI, mappali vari, per
una superficie totale di 26.803 metri quadrati, da destinare al
completamento dell'area sportiva;
Considerato che l'acquisto in questione comporta una spesa
complessiva di lire 670.075.000=;
Atteso che l'Assessorato regionale del turismo, sport e beni
culturali ha espresso parere favorevole sull'intervento;
Dato atto che l'acquisizione dell'immobile è inserita nella
relazione previsionale e programmatica del Comune;
Considerato che i fondi risultanti disponibili sul pertinente
capitolo del bilancio del corrente esercizio, ammontanti a Lire
83.185.000= (ottantatremilionicentottantacinquemila) non sono
sufficienti ad assicurare la copertura della spesa necessaria per
l'erogazione al Comune di Pré-Saint-Didier del previsto contributo,
calcolato, secondo la prassi consolidata, nella misura massima
prevista dalla legge regionale 27/86;
Ritenuto pertanto opportuno disporre la liquidazione in favore
dello stesso Comune di Pré-Saint-Didier di un primo contributo di
Lire 83.185.000= (ottantatremilionicentoottantacinquemila),
rinviando a successivo provvedimento l'erogazione di un ulteriore
contributo, da determinarsi sulla base e nella misura previste
dalle vigenti disposizioni;
Visto il parere favorevole di legittimità rilasciato, in assenza
del Capo di Gabinetto, dal Vice Capo di Gabinetto, ai sensi
dell'articolo 72 della legge regionale n. 3/1956 e successive
modificazioni, e del combinato disposto degli articoli 13 comma 1 -
lett. e) e 59 - comma 2 - della legge regionale n. 45/1995, sulla
presente deliberazione;
Delibera
1) di approvare la concessione di un primo contributo di lire
83.185.000= (ottantatremilionicentoottantacinquemila), a favore
dell'Amministrazione comunale di Pré-Saint-Didier per
l'acquisizione di immobili, siti in zona Campo Sportivo, di
proprietà di Ditte varie, contraddistinti al Catasto Terreni del
Comune censuario di Pré-Saint-Didier al Fg. XI, mappali vari, per
una superficie di 26.803 metri quadrati, da destinare al
completamento dell'area sportiva, ai sensi della legge regionale 27
giugno 1986, n. 27;
2) di approvare ed impegnare la spesa di lire 83.185.000=
(ottantatremilionicentoottantacinquemila) da imputare sul capitolo
20620 del bilancio di previsione della Regione per l'anno 1995
("Contributi ai comuni per la costituzione di un patrimonio
comunale immobiliare") che presenta la necessaria
disponibilità;
3) di rinviare a successivo provvedimento l'erogazione al Comune
di Pré-Saint-Didier di un ulteriore contributo da determinarsi
sulla base e nella misura previste dalle vigenti disposizioni;
4) di disporre che la somma di cui al punto 2 venga liquidata ai
sensi dell'articolo 58 della legge regionale 27 dicembre 1989, n.
90, a cura della Presidenza della Giunta regionale alla
stipulazione di regolare atto notarile di compravendita, nel
rispetto delle condizioni generali di acquisto risultanti dalla
domanda di contributo;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Qualcuno chiede la parola? I consiglieri sono
invitati a votare.
Presenti, votanti e favorevoli: 28
Il Consiglio approva all'unanimità
