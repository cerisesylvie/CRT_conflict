Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 340 del 13 dicembre 1993 - Resoconto
OGGETTO N. 340/X - Acquisto di terreni siti in Comune di
Aosta - Località Tzambarlet - da destinare alla realizzazione di
infra­strutture ricreativo-sportive. Approvazione ed impegno di
spesa. Delega alla Giunta.
Deliberazione - Il Consiglio regionale
Considerato che:
Ai fini dell'attuazione del Programma d'interventi per la
realiz­zazione di infrastrutture ricreativo-sportive, previsto
dalla leg­ge regionale 7 agosto 1986, n. 45, approvato con
deliberazione del Consiglio regionale n. 2641/VIII in data 26
febbraio 1987 e aggiornato per l'anno 1993 con deliberazione del
Consiglio re­gionale n. 4196/IX in data 16 febbraio 1993, la
Regione Valle d'Aosta si è impegnata, con l'accordo di programma
tra Regione e Comune di Aosta, approvato con deliberazione del
Consiglio n. 4450/IX in data 6 aprile 1993, a reperire ed acquisire
le aree per la realizzazione delle opere di livello regionale, tra
cui figu­rano un palazzetto dello sport e un complesso tennistico
da co­struire in Aosta - Loc. Tzamberlet;
Il Consiglio regionale, con deliberazione n. 3601/IX del 9
luglio 1992, ha già approvato l'acquisto di una parte dell'area,
sita in Comune di Aosta - Loc. Tzamberlet, di proprietà di ditte
varie, da destinare alla realizzazione delle infrastrutture
sopraindica­te;
Rimane da acquisire la restante area per la quale sono state
re­centemente definite le trattative di acquisto con i proprietari,
i quali si sono dichiarati disposti a cedere all'Amministrazione
regionale i terreni di loro proprietà, siti in Comune di Aosta -
Loc. Tzamberlet, distinti al NCT F. 31 n. 35 di mq. 4207 e n. 78 di
mq. 3158 e F. 32 n. 28 di mq. 968, per il prezzo a misura di Lire
120.000 al mq., valore determinato con perizia di stima in data 9
marzo 1992, già corrisposto alle altre ditte per l'acquisto di
terreni facenti parte della stessa area interessata dal
Pro­gramma;
Gli immobili oggetto di acquisizione sono liberi da pesi e
vincoli di qualsiasi sorta, contratti di affitto, iscrizioni e
trascrizioni pregiudizievoli;
Visto il parere favorevole rilasciato dal Dirigente del Servizio
Affari Generali e Legali della Presidenza della Giunta ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Visto il parere della II Commissione consiliare permanente;
delibera
1) di approvare l'acquisto, per il prezzo complessivo di Lire
999.960.000= (novecentonovantanovemilioninovecentosessantamila),
dei ter­reni, siti in Comune di Aosta - Loc. Tzamberlet, da
destinare alla realizzazione di infrastrutture ricreativo-sportive,
distinti al Catasto Terreni del Comune di Aosta come segue:
Partita 14228
F. 31 n. 35 mq 4207
F. 31 n. 78 mq 3158
di proprietà dei Sigg.: - Restano Elisa Emma per 1/4
Restano Emanuele per 1/4
Restano Emanuela per 1/4, gravato da usu­frutto a favore della
madre
Restano Erminia Maria Anita
Restano Daniele Giuseppe per 1/12
Restano Lucia Maria per 1/12
Gachet Bruna Alessandra per 1/12
per il prezzo di lire 883.800.000=
Partita 4804
F. 32 n. 28 mq 968
di proprietà della Sig.ra Bonjean Velia Eugenia
per il prezzo di Lire 116.160.000=
2) di approvare ed impegnare la spesa complessiva di Lire
999.960.000= (novecentonovantanovemilioninovecentosessantamila), da
im­putare al Residuo passivo n. 35060 del bilancio di previsione
della Regione per l'anno 1992 (fondo di Lire 3.650.000.000=
impegnato con deliberazione della Giunta regionale n. 12829 del 31
dicembre 1991) che presenta la necessaria disponibilità;
3) di delegare alla Giunta regionale l'adozione di ogni
provve­dimento di esecuzione per addivenire alla stipulazione
dell'atto notarile di trasferimento degli immobili di cui si tratta
e, in particolare, per la designazione del Notaio rogante, per la
li­quidazione delle relative spese, nonché per gli eventuali
accer­tamenti circa la consistenza, l'intestazione catastale e
l'esatta superficie degli immobili da acquisire;
4) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 1, lettera e), del decreto legislativo 13
febbraio 1993, n. 40.
Presidente -
Ha chiesto la parola il Consigliere
Marguerettaz.
Marguerettaz (DC) -
Vorrei sapere dall'Assessore
se questa delibera completa l'ac­quisizione delle aree in regione
Tzamberlet per l'attuazione degli accordi di programma col Comune
di Aosta per la realiz­zazione in quell'area di un certo numero di
impianti sportivi. Non so se l'Assessore, cogliendo lo spunto da
questa delibera, è così sensibile da dirmi anche come si intende
procedere in futu­ro, altrimenti avremo certamente altre occasioni
per parlare della realizzazione degli accordi programmatici.
Presidente -
Ha chiesto la parola l'Assessore del
turismo, sport e beni cultu­rali, Voyat.
Voyat (UV) -
Con questa delibera si acquisiscono
delle aree già previste nell'accordo programmatico convenuto col
Comune di Aosta. Occorre tener presente che una parte di tali aree
dovrà essere ceduta dal Comune alla Regione, che così potrà
realizzare un palazzetto dello sport di interesse regionale su
terreni di sua proprietà. Abbiamo già avuto dei contatti col Comune
a tale scopo.
Pertanto, gli acquisti previsti nella delibera in oggetto
tendono a completare le aree di proprietà regionale e comunale per
pro­cedere nell'attuazione del programma concordato: noi
acqui­siamo le aree in cui realizzeremo strutture di livello
regionale, mentre il Comune acquisisce o acquisirà delle aree per
realiz­zare le strutture di livello comunale.
Presidente -
Se nessuno chiede la parola, pongo in
votazione la deliberazio­ne in oggetto.
Presenti, votanti e favorevoli 29
Il Consiglio approva all'unanimità.
