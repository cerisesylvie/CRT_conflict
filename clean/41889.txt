Classificazione
ISTRUZIONE PUBBLICA



Oggetto del Consiglio n. 899 del 18 settembre 2019 - Resoconto
OGGETTO N. 899/XV - Interrogazione: "Modalità organizzative
delle classi iniziali di ciclo delle Istituzioni
scolastiche".
Distort (Presidente) -
Punto n. 7 all'ordine del giorno.
Per la risposta a nome del Governo, la parola all'Assessore
Certan.
Certan (AV)
- Grazie collega Russo per la sua
interpellanza, mi permette così di dare qualche informazione in
più.
Riguardo alla sua prima domanda "
in quante classi e afferenti
a quali Istituzioni scolastiche si raggiunge, nell'anno scolastico
2019/2020, il numero massimo di alunni previsti dal D.P.R.
81/2009
", occorre premettere che i dirigenti scolastici, nei
limiti della dotazione organica assegnata dall'amministrazione
scolastica, procedono alla formazione delle classi sulla base del
loro piano dell'offerta formativa e nel rispetto delle competenze
degli organi collegiali della scuola. La dotazione organica è
definita annualmente sulla base della popolazione scolastica
iscritta e dei criteri preventivamente stabiliti, sentite le
organizzazioni sindacali scolastiche regionali che si differenziano
a seconda del grado di scuola. Tali criteri sono diversi da quelli
nazionali per la nostra regione, poiché sono stati individuati
tenendo conto delle peculiarità e delle esigenze del sistema
scolastico regionale e sono volti all'innalzamento della qualità
dell'offerta formativa.
Nella formazione delle classi, sebbene a livello regionale vi
siano regole migliorative, ad esempio minimo di 10 alunni per il
funzionamento di plessi di scuola dell'infanzia primaria, ridotti a
5 per le scuole di montagna e addirittura a 3 per le scuole
dell'infanzia, l'attivazione di classi di scuola secondaria di
primo grado con numero di alunni inferiore a 18, l'attivazione di
classi di scuola seconda secondaria di secondo grado con un minimo
di 20 alunni, quanto previsto dal D.P.R. 81/2009 che lei cita - ho
ripreso quello naturalmente - rappresenta per il dirigente
scolastico il riferimento per l'individuazione del numero massimo
di alunni da inserire in ciascuna classe. Per quanto riguarda la
presenza invece di alunni con disabilità bisogna evidenziare che,
come peraltro stabilito dall'articolo 5 del medesimo D.P.R., le
classi iniziali sono costituite di norma con non più di 20 alunni,
purché sia esplicitata e motivata la necessità di tale consistenza
numerica in rapporto alle esigenze formative dell'alunno disabile e
purché il progetto articolato ad integrazione definisca
espressamente le strategie e le metodologie adottate dai docenti,
dagli insegnanti di sostegno e da altro personale operante nella
scuola. Vuol dire che l'équipe che lavora deve dare le informazioni
al dirigente e il dirigente chiaramente poi all'ufficio personale.
Con queste motivazioni la formazione è prevista a 20.
Venendo al dato richiesto, tra tutti gli organi di scuola
risultano invece costituite per l'anno scolastico numero quattro
classi iniziali con un numero di alunni pari al massimo di quelli
previsti dal D.P.R.: 26 per la scuola dell'infanzia e primaria,
ordinariamente 27 per la scuola secondaria elevabile a 28 per la
scuola di primo grado. Le scuole sono, per quanto riguarda la
scuola primaria, una classe prima con 27 alunni di cui uno con
disabilità non grave presso il plesso di Nus, Istituzione Mont
Emilius 1, una classe prima con 27 alunni presso il plesso di
Courmayeur dell'Istituzione scolastica Valdigne Mont Blanc.
Riguardo a questa situazione, preciso che per tutto l'anno ci
saranno sempre due figure, due insegnanti, che lavoreranno in
gruppo, perché hanno ritenuto che questa soluzione fosse più
funzionale rispetto allo sdoppiamento. Questa scelta non dipende da
noi, l'hanno fatta giustamente in base al loro piano dell'offerta
formativa, e noi la rispettiamo. La formazione delle classi è
stabilita quindi dal dirigente che, nei limiti della sua dotazione
organica, procede con la formazione delle classi di ciascun plesso
e alla distribuzione dei posti di insegnamento in riferimento alle
esigenze dei singoli plessi. All'Istituzione Mont Emilius 1, che ha
tre plessi, sono stati assegnati 27 posti di insegnamento a fronte
di complessivi 287 alunni. Il rapporto insegnanti-alunni - per
carità, è un rapporto numerico, lo sappiamo che la qualità non è
legata al rapporto numerico, però è comunque un indicatore e quindi
glielo do perché mi sembra importante - è di 1 insegnante ogni
10,63 alunni. All'Istituzione Valdigne Mont Blanc, che ha 5 plessi,
sono stati assegnati 39 posti di insegnamento a fronte di
complessivi 384 alunni (il rapporto è di 1 insegnante ogni 9,85
alunni). Per la scuola secondaria di primo grado - credo che ne
riparleremo dopo in un'altra interpellanza - una classe prima di
scuola secondaria di primo grado con 28 alunni e una classe prima
da 27 alunni presso l'Istituzione scolastica Saint Roch di Aosta.
La consistenza numerica di tali classi è stata stabilita dal
dirigente scolastico che ha ritenuto di accogliere anche tutte le
iscrizioni, degli alunni provenienti da fuori comune di Aosta pari
a 21, tra cui un alunno con disabilità. Ricordo che gli alunni
provenienti da altro comune - ne abbiamo già parlato in quest'Aula
- per precisa scelta di politica scolastica non concorrono
all'individuazione delle classi per l'assegnazione dell'organico e
che l'accoglimento di tali iscrizioni da parte della scuola è
subordinata alla disponibilità di posti nelle classi costituite
sulla base delle iscrizioni degli obbligati del comune di Aosta.
L'istituzione scolastica e il suo dirigente scolastico, conoscendo
la situazione, hanno evidentemente ritenuto, sulla base delle
valutazioni di propria competenza, di essere sussistenti le
condizioni per costituire le classi con tali entità numerica di
alunni.
Per quanto riguarda la seconda domanda in cui mi chiede "
per
quante classi è stata utilizzata dai dirigenti scolastici la deroga
del 10 percento
", sempre del D.P.R. n. 81, non risultano
esserci classi per le quali il dirigente scolastico abbia derogato
in misura superiore al 10 percento il numero massimo di alunni, non
ve ne sono in nessun grado e in nessun ordine di scuola.
Presidente -
La parola al Consigliere Russo per la
replica.
Russo (M5S)
- Non nego che questa interrogazione è stata
presentata proprio per avere informazioni sulla gestione del numero
degli alunni poiché, onestamente, è una situazione complessa
proprio dal punto di vista normativo. Ho avuto diverse segnalazioni
da parte dei genitori sul numero di allievi, alle quali io però non
ho risposto con precisione proprio perché non avevo le informazioni
corrette, per cui ho detto che le avrei portate in Consiglio.
Assessore, intanto mi sembra che le informazioni che ci ha dato
siano comunque rassicuranti. Mi premeva però assolutamente
sottolineare che, secondo me, il numero di allievi che ci sono in
ogni classe incide in modo importante sulla qualità
dell'apprendimento e sulla qualità dell'insegnamento. Il fatto che
noi monitoriamo, che garantiamo che alla fine solo in quattro
classi di tutte le scuole della nostra regione ci sia il massimo di
allievi presenti, secondo me è rassicurante.
