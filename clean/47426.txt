Classificazione
ORDINE PUBBLICO - FORZE ARMATE
Pubblica sicurezza
TRASPORTI E VIABILITÀ
Trasporti



Oggetto del Consiglio n. 3698 del 6 giugno 2024 - Resoconto
OGGETTO N. 3698/XVI - Interrogazione: "Azioni adottate per
prevenire e contrastare eventuali casi di comportamenti molesti sui
mezzi di trasporto pubblico locale".
Marguerettaz (Presidente) -
Punto n. 20 all'ordine del
giorno. Per la risposta, la parola all'assessore vicepresidente
Bertschy.
Bertschy (AV-VdA Unie) -
Grazie gentile collega, grazie
dell'interrogazione che dà l'opportunità di portare all'attenzione
del Consiglio il tema della sicurezza anche sul trasporto pubblico.
La gestione del trasporto pubblico non può prescindere dalla
percezione del senso di sicurezza da parte dell'utenza e ciò genera
fiducia nel servizio stesso.
Proprio sotto quest'aspetto, stiamo preparando nella variazione
di bilancio una prima iniziativa sperimentale per cercare di avere
un servizio che ci possa dare la possibilità, ovviamente
implementando l'attuale organizzazione, di introdurre anche una
vigilanza così che si possa avere una piena e completa
collaborazione con le Forze dell'ordine e dall'altra parte
l'obiettivo è anche quello di formare, per andare alla seconda
domanda, i lavoratori rispetto a questi temi.
Ci sono delle segnalazioni che pervengono a volte in forma
scritta, a volte direttamente dalle aziende, su quelle che hanno
una segnalazione precisa si interviene, sulle altre interveniamo
andando poi a monitorare quelle linee che vengono considerate più
di attenzione. Generalmente sono quelle linee in particolare
rientro da alcune corse scolastiche, non tanto al mattino perché al
mattino la situazione anche sugli autobus è più di tranquillità a
inizio giornata, mentre appunto succede a volte negli orari di
rientro di vivere alcuni di questi episodi, che, se vengono
segnalati, ci permettono poi di fare dei monitoraggi. Abbiamo anche
avuto modo di incontrare in alcune situazioni direttamente le
famiglie con le Istituzioni dove questi episodi sono stati
segnalati in termini di corsa di riferimento, Noi, in particolare
quest'anno, abbiamo dato molta continuità ai servizi di controllo
non solo per i motivi di sicurezza ma, alla luce dei tanti
cambiamenti che stanno avvenendo nella mobilità e dei tanti
investimenti anche in corso nella nostra Regione, abbiamo cercato
anche di monitorare la puntualità, la pulizia e altri aspetti del
servizio, però in particolare anche questi.
Si lavora anche per formare il personale, a questo proposito
Arriva Italia lo sta facendo su tutto il livello e ci sarà un
progetto anche qui in Valle d'Aosta, stiamo lavorando per dotarci
di maggiori ispezioni di un servizio di vigilanza da portare anche
in autostazione e proporremo, nel tavolo della legalità, quello
dedicato ai progetti a favore dei giovani e degli studenti, qualche
progetto specifico relativo ai comportamenti da tenere sugli
autobus e sui servizi di trasporto pubblico, agli aspetti legati al
pagamento dei biglietti, diciamo buoni comportamenti, che, se
adottati, generano un miglior servizio del servizio pubblico: per
esempio, l'aspetto della capacità di andare a ricaricare
l'abbonamento, oggi tanti utilizzano lo Special 20, ricaricare
l'abbonamento con puntualità e non direttamente a bordo mezzo
permette di evitare la coda in salita del mezzo, il rallentamento
degli orari, della velocità di transito e il conseguente
rallentamento del trasporto.
Ci sono quindi una serie di aspetti che stiamo monitorando,
rispetto al pagamento dei biglietti, direi che la cosa è migliorata
molto con il nuovo sistema di bigliettazione perché ci permette di
rilevare, senza più le difficoltà che c'erano prima, direttamente
l'utilizzo dell'abbonamento o il pagamento con carte Contactless o
direttamente il pagamento a bordo mezzo.
Presidente -
Per la replica, la parola al collega
Aggravi.
Aggravi (RV) -
Adesso aspettiamo anche di vedere le
misure che l'Assessore ha anticipato, poi la presentazione della
variazione... ben vengano anche le progettualità e le attività in
termini di prevenzione su comportamenti molesti o comunque
disdicevoli. Al di là delle corse scolastiche, diciamo che le
segnalazioni che ci sono arrivate sono anche di soggetti un
pochettino più cresciutelli, quindi era per dire che ben vengano
queste azioni preventive di vigilanza, però le segnalazioni di
riferimento, sia sul pagamento dei biglietti, sia sui comportamenti
molesti o sconvenevoli, erano un pochettino su altre categorie.
Diciamo anche questo nell'interesse o comunque anche in tutela non
soltanto di chi viaggia ma anche soprattutto di chi conduce,
perché, al di là di tutto, il comportamento molesto non è detto che
si materializzi solo sulla salita o sulla discesa ma anche nel
durante, quindi questo giustamente nel rispetto di chi lavora e di
chi ha una responsabilità anche dei viaggiatori, perché giustamente
il conducente è il primo soggetto coinvolto, è bene che possa fare
il suo lavoro in maniera convenevole e corretta. Ben vengano quindi
queste azioni, però la segnalazione era un pochettino più a tutto
tondo, vedremo anche poi l'introduzione di queste misure di
vigilanza di cui ci ha preannunciato la presentazione in
variazione.
