Classificazione
CASA DA GIOCO



Oggetto del Consiglio n. 2360 del 20 aprile 2023 - Resoconto
OGGETTO N. 2360/XVI - Interpellanza: "Modello di governance
scelto dal nuovo governo regionale per la Casa da gioco di
Saint-Vincent".
Bertin (Presidente) -
Passiamo ora alle interpellanze.
Punto n. 38. Si è prenotato, per illustrare l'interpellanza, il
consigliere Aggravi. A lei la parola.
Aggravi (LEGA VDA) -
Ringrazio anche l'entusiasmo dei
colleghi di maggioranza che dall'altra parte del Consiglio
manifestano, non so se l'inizio delle interpellanze o il tema della
Casino della Vallée; comunque sia, li ringrazio dell'entusiasmo che
serve in questa mattinata un po' spenta.
L'interpellanza in realtà è ancor più datata rispetto al 23
marzo, che è la data di presentazione, perché per una parte fa
riferimento ai contenuti che sono stati oggetto di presentazione e
di risposta il 6 ottobre scorso in un'altra iniziativa che
riguardava ed era intitolata: "Interlocuzioni con il management del
Casinò della Vallée, in ordine al progetto di rilancio annunciato
dal suo amministratore unico".
In quella sede c'era stata
l'occasione, con l'allora assessore competente Caveri, di parlare
di alcuni temi.
Il primo riguardava il futuro della Sala
Evolution, e penso che le ultime notizie di stampa in realtà hanno
già risposto rispetto a quello che era stato detto. Vi era poi un
passaggio che riguardava il rilancio del turismo congressuale
nell'ambito della gestione dell'Hotel Billia, in quel caso si
parlava di una prossima contrattualizzazione tra il casinò e una
società specializzata nell'ambito della promozione e vendita di
servizi congressuali.
In quella sede si parlò poi di un altro tema che era già stato
oggetto di altri approfondimenti, che riguardava i problemi
informatici di tutta la struttura, come anche i problemi
chiamiamoli manutentivi evolutivi del complesso alberghiero.
L'Assessore ricordava le ristrutturazioni del 2012-2013 e di fatto
era stata costruita sulla base di un'intervista che
l'amministratore unico della Casino aveva rilasciato, se non erro
nell'agosto, dove prospettava tutta una serie di cose, tra cui
anche il coinvolgimento futuro di soci privati; ma non voglio
troppo allargare il perimetro rispetto all'obiettivo
dell'interpellanza.
L'interpellanza ha tre domande. La prima riguarda se e con quali
modalità il
management
della casa da gioco intenda
proseguire nello sviluppo del segmento congressuale. Dico questo
perché, come ho detto in precedenza, in quel momento, quindi a
ottobre 2022, si parlava di una prossima contrattualizzazione tra
la Casino e questa società, quindi si voleva capire effettivamente
quale fosse lo stato dell'arte riguardo a questo segmento, che
sembrava essere particolarmente promettente dai dati che erano
stati forniti nella risposta.
Il secondo punto riguarda un altro passaggio che è sempre, se
vogliamo, legato all'organizzazione complessiva del casinò: se
corrisponde al vero che il management della casa da gioco verrà
integrato con la figura di un direttore artistico e, in caso
positivo, con quali finalità e mansioni. Chiedo questo perché su
una fonte informativa ormai utilizzata da tutti, che sono appunto i
social network
, è emersa la dichiarazione in più ambiti di
quella che si sta presentando come direttore artistico della casa
da gioco. Si voleva capire effettivamente se nell'ambito
dell'organizzazione del casinò si prevede di inserire un direttore
artistico: capire quali siano le finalità, le mansioni, se in caso
positivo; in caso negativo, capire perché qualcuno si definisca
direttore artistico della casa da gioco e del Grand Hotel Billia se
non è direttore artistico, perché oggettivamente io posso anche
dire di essere Napoleone, ma evidentemente non lo sono; quindi si
voleva comprendere questo.
Questo è legato, se vogliamo, più in generale alla terza
domanda: quale sarà, a seguito della nuova conformazione della
struttura organizzativa dell'Amministrazione regionale, il modello
di
governance
che il nuovo Governo regionale intende
definire con riferimento alla casa da gioco. Perché faccio questa
domanda? A oggi non abbiamo avuto l'occasione e la possibilità di
vedere quella che in gergo si chiama "micro", quindi per capire
qual è il futuro della struttura che riguarda le società
partecipate. Qualche cosa in tal senso però si è già sentito e si
voleva comprendere quale fosse il nuovo modello di governance. La
Presidenza della Regione diventa sostanzialmente il regista o il
guardiano, per usare le parole e la definizione che utilizzava
l'assessore Caveri, nell'ottica di questa funzione di guardiania
delle società partecipate? Oppure si prevede di mantenere un
dipartimento con anche questa delega? Oppure? Capire effettivamente
qual è l'evoluzione che si prospetta: un passo in avanti, un passo
indietro, un passo di lato? Poi ognuno giustamente ha le sue
considerazioni in merito, ma essendo cambiata profondamente in tal
senso l'organizzazione della Giunta, e quindi dell'amministrazione,
si voleva capire appunto che cosa ne fosse.
Mi permetto di aggiungere, ma le do la possibilità, non glielo
chiederò in replica, però visto che abbiamo parlato di direttore
artistico, visto che comunque l'interpellanza è un po' datata e nel
frattempo sono anche successe altre cose, capire se al di là di
altre figure direttoriali, quale potrebbe essere e quale sarà il
futuro della direzione generale che oggi è sguarnita. Ma, ripeto,
se questa risposta non ce l'avrò non ne farò una questione, perché
non era inserita nell'interpellanza, ma se vogliamo, una volta che
si capisce qual è il nuovo modello di governance, penso che
un'interlocuzione con la società ci sia già stata.
Presidente -
Per la risposta, il Presidente della Regione
a cui passo la parola.
Testolin (UV) -
Diciamo che nelle premesse il collega ha
fatto un excursus di quelle che sono state le fonti informative che
hanno animato quest'interpellanza e quali sono state nel corso dei
mesi le risposte che, a vario titolo, sono state fornite alle varie
interpellanze e altre iniziative presentate. Per quanto mi
concerne, cercherò di essere molto sintetico e puntuale sulle prime
due domande, che evidentemente sono di derivazione aziendale,
perché diversamente da così non potrebbe essere.
Nel rispondere al primo quesito, si sottolinea che lo sviluppo
del segmento congressuale è fra i principali compiti della nuova
funzione
business
development
, la cui responsabilità
è affidata a una risorsa neoassunta a tempo determinato, con
notevole esperienza nel settore a livello internazionale; quindi, a
differenza di quello che erano state le prospettive, questo è lo
stato dell'arte.
Per quanto riguarda il secondo quesito, cioè se corrisponde al
vero che il
management
della Casa da gioco verrà integrato
con la figura di un direttore artistico e, in caso positivo, con
quale finalità e mansioni, la risposta è che la notizia non
corrisponde al vero.
La terza domanda, che è quella un po' più politica, se vogliamo
interpretarla in questi termini, chiede quale sarà, a seguito della
nuova conformazione della struttura organizzativa
dell'Amministrazione regionale, il modello di
governance
che
il nuovo Governo regionale intende definire con riferimento alla
Casa da gioco di Saint-Vincent. La ridefinizione dell'articolazione
della macrostruttura organizzativa dell'Amministrazione regionale,
nonché dei rami facenti capo al Presidente della Regione, approvata
con deliberazione della Giunta regionale n. 189 in data 6 marzo
2023, non è direttamente correlata a una necessaria revisione del
modello di governance della Casa da gioco di Saint-Vincent.
Infatti, è intenzione del Governo regionale dare continuità a
quanto già definito dal Consiglio regionale, con deliberazione n.
2051/XVI in data primo dicembre 2022, di approvazione del DEFR
2023-2025 nell'ambito dell'obiettivo strategico "Valutazioni in
ordine alla governance della società Casino de la Vallée S.p.A.,
successivamente alla chiusura del concordato in continuità prevista
al 31 dicembre 2024. Nello specifico l'obiettivo prevede uno studio
finalizzato a individuare, in un'ottica di efficienza dell'azione e
organizzazione amministrativa della Regione, la governance della
società Casino successivamente alla chiusura del concordato
previsto appunto per il 31 dicembre 2024, tenendo conto dei vincoli
pubblicistici derivanti dal disciplinare che regolamenta i rapporti
tra società e Regione. A tal fine, con gli uffici preposti, si sta
lavorando per allestire le operazioni necessarie alla ricerca del
soggetto al quale assegnare l'effettuazione della valutazione in
merito alle opportunità in essere.
Per quella che è l'intenzione del Governo, credo che i tempi
siano maturi, pensando che nell'ordinarietà del percorso il
concordato possa finire, se non al 31 dicembre qualche mese prima,
ma fissandosi come data il 31 dicembre 2024. L'intenzione è di fare
delle valutazioni che possano andare a indicare se un'eventuale
alternativa alla gestione attuale della Casa da gioco possa essere
conveniente e opportuna, possa portare dei benefici e sia una
strada da intraprendersi in alternativa a quanto percorso sinora.
Questo è un processo che stiamo valutando e analizzando con gli
uffici, per identificare una società che possa darci questo tipo di
valutazione e aiutarci in quella che possa essere una nuova scelta
strategica rispetto alla Casa da gioco.
Presidente -
Replica il collega Aggravi.
Aggravi (LEGA VDA) -
Rispondo inizialmente sulla terza
domanda. Probabilmente nella presentazione delle iniziative di quel
23 marzo non sono sempre stato molto puntuale e comprensibile, lo
dico rispetto alla battuta che avevo fatto prima al collega Marzi.
In realtà, io qui non volevo entrare sulla questione e sul giusto
riferimento che lei faceva in sede di DEFR rispetto al modello di
governance
della società. In quel caso lì concordo con lei
che, come ebbi anche a dire all'epoca all'assessore Caveri, giusto
è comprendere qual è il futuro che si vuole dare alla casa da gioco
dopo tutto quello che è successo prima, mettiamola così, in maniera
tale anche da essere "ben corazzati" nelle giuste procedure da
intraprendere, al di là di quello che poi è e sarà l'indirizzo
amministrativo politico che si vorrà dare, perché sappiamo che il
mondo è enormemente cambiato ed è sempre più complicato, quindi su
questo stranamente eravamo concordi già all'epoca e quindi vedremo
quello che ne sarà. Su questo punto non vado oltre. Io in realtà
volevo cercare di capire un po' meglio qual era il nuovo modello
organizzativo dei rapporti con la casa da gioco, ma ci sarà modo di
approfondirlo anche rispetto alla risposta che ieri lei ha in parte
già dato al collega Restano, su quella che può essere
l'organizzazione complessiva della macchina amministrativa
regionale.
Le altre due domande. Sulla prima sono oggettivamente stupito,
perché giustamente lei mi dice che la società dice che l'ambito
congressuale verrà gestito tra i compiti della nuova direzione
business development
, che è stata costituita con un soggetto
di grande esperienza. Quindi io dico: ma della risposta che mi ha
dato il collega Caveri il 6 ottobre rispetto alla società Loop
S.r.l., per cui si diceva che allo stato attuale è in corso la
contrattualizzazione tra casinò e questa società, mi dico "Boh? Che
ne è? Non lo so".
Riguardo alla seconda domanda, lei mi conferma che non
corrisponde al vero che si intende inserire un direttore artistico.
Allora mi dico: perché c'è qualcuno che dice di essere direttore
artistico e lo dice pubblicamente? Ripeto, io e il collega
Marguerettaz potremmo dire di essere Napoleone, ma non lo siamo;
magari lui sì, visto che è di una zona che Napoleone ha conosciuto,
io no sicuramente, perché sono di Courmayeur, anche se un salto
magari l'ha fatto, questo poi lo verificheremo. Però io mi chiedo
perché qualcuno lo dice e magari questo qualcuno poi è anche
responsabile di eventi e di quant'altro all'interno della casa da
gioco? Non è una questione banalmente di
gossip
, è una
questione, ripeto, anche di tutela di quello che è il
brand
,
il marchio della casa da gioco e del Grand Hotel Billia, perché se
io non ricopro una carica di quel tipo non lo devo dire, perché
altrimenti si potrebbero anche generare delle spiacevoli
incomprensioni; ma lo dico a tutela della casa da gioco e lo dico a
tutela di questa persona.
Io sinceramente invito il
management
della società a
verificare questo e a chiedere a questa persona di non inventarsi
dei titoli che non ha, perché altrimenti, ripeto, si generano delle
incomprensioni. Mettiamo caso che c'è l'organizzazione di un
evento: un conto è se io mi presento come un consulente incaricato,
una persona che organizza all'interno della struttura della casa da
gioco, altra cosa se mi presento come il direttore artistico di
quella struttura; le cose sono ben differenti, e lo dico per
evitare che si generino delle incomprensioni tra i soggetti, che
possano causare problematiche agli uni e agli altri. Nulla di più,
e spero di non tornare sul punto.
