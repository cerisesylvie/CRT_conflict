Classificazione
SPORT E TEMPO LIBERO
Sport invernali



Oggetto del Consiglio n. 427 del 12 febbraio 2014 - Resoconto
OGGETTO N. 427/XIV - Interpellanze: "Rinvio della fase
regionale degli sport invernali studenteschi".
Président -
Point 14. Pour l'illustration, la parole au
collègue Viérin.
Viérin L. (UVP) -
Andiamo su un argomento più leggero
rispetto alle consulenze e alle collaborazioni di cui abbiamo
appreso. Un argomento che, comunque, rimane, secondo noi, di
primaria importanza, e cioè i Campionati studenteschi riferiti agli
sport della neve.
È un'iniziativa che da anni viene portata avanti, viene
organizzata dall'Amministrazione regionale, in particolar modo
dall'Assessorato istruzione e cultura per il tramite della
Sovraintendenza agli studi, con un ufficio apposito, che per anni è
stato ben gestito dal dottor Marco Luksch e che da un po' di tempo
vede come referente la professoressa Spina.
Iniziative, le vorrei sottolineare, anche la collega Certan l'ha
sottolineato bene nel testo dell'interpellanza, che hanno diverse
valenze per favorire la pratica sportiva, la valorizzazione degli
sport della neve, riferiti in particolar modo agli sport della neve
in Valle d'Aosta. Avevamo cercato in questi anni di ampliare questa
offerta, inerente soprattutto alla pratica, a seguito anche di un
impegno della V Commissione. Tutta la V Commissione aveva qualche
anno fa richiesto appositamente, e cercheremo anche qui gli atti di
questa riunione, un impegno formale per valorizzare i campionati
studenteschi, e comunque le pratiche sportive nelle scuole, a tutti
i livelli.
Terzo
volet
: conciliare sport e scuola, e questo è
sfociato anche nel progetto
classes de neiges
; l'agonismo
per rappresentare la Valle d'Aosta fuori dai nostri confini e una
valenza educativa dello sport come crescita emotiva, sociale e
fisica e con i progetti collegati a tutto ciò che viene portato
avanti. Il collega Restano si ricorderà anche di un progetto
transfrontaliero, che con l'utilizzo di fondi europei e strutturali
aveva visto il coinvolgimento dell'ASIVA, per creare degli
allenamenti per gli studenti che praticavano questi sport anche
fuori dai nostri confini.
Dico questo perché anche quest'anno la programmazione dei giochi
sportivi aveva preso inizio e con il solito iter: le iscrizioni
delle scuole a ottobre, dopodiché i tempi di svolgimento, salvo poi
una lettera che qualche giorno prima dello svolgimento delle fasi
finali annunciava che per problemi organizzativi c'era una
sospensione con un rimando di questi giochi dopo il 15 febbraio.
Qualche dubbio veniva già negli operatori, nelle famiglie, un po'
di stupore perché sono risultati e gare che sono attese con
entusiasmo, c'è una programmazione scolastica, chi ha operato
all'interno della scuola lo sa, ci sono delle programmazioni e i
fondi anche a specifica domanda, in audizione del bilancio,
c'erano. Come i soldi per le borse di studio, come i fondi per
tutto ciò che pare non sia assolutamente stato cancellato, questo
viene ricordato nelle riunioni del territorio, "ah non ascoltate
quelli che dicono che in ambito scolastico è stato tagliato, perché
non è stato tagliato niente".
Meno male, oggi ne avremo la riprova con questa iniziativa.
Anzi, di riprova non abbiamo neanche più bisogno, perché in una
riunione del 27 gennaio gli operatori del settore, chiamiamoli
così, cioè i docenti e i referenti delle istituzioni scolastiche
della Valle d'Aosta si sono riuniti - purtroppo l'Assessore e la
Sovraintendente non hanno partecipato per impegni, così si legge e
così si apprende, istituzionali - e sono state enunciate alcune
considerazioni in merito ai problemi che esistono a seguito dei
tagli che sono stati operati, non solo sulle organizzazioni dei
giochi sportivi regionali, ma anche su tutta una serie di altre
questioni di cui parlerà la collega Certan.
La nostra iniziativa, quindi, va nell'ottica di capire e di
avere qualche approfondimento su questo rinvio, cioè perché è
avvenuto questo rinvio, quali sono questi problemi organizzativi,
se effettivamente non sono legati alla questione della mancanza di
fondi, se questi siano imputabili agli uffici della sovraintendenza
o per una eventuale indisponibilità delle stazioni sciistiche,
perché problemi organizzativi potrebbero anche essere questi, ad
accogliere gli studenti, se sia intenzione organizzarli comunque.
Anche se bisogna dire che in quella riunione è stato deliberato,
auspicando un incontro con l'Assessore, perché si spera che si
riesca a incontrare l'Assessore con questi insegnanti, e scelgono
proprio di non aderire: "constatata la gravità della situazione
economica relativa al finanziamento per le attività complementari
di educazione fisica 2013-2014, scelgono di non aderire".
Probabilmente è la soluzione del problema, è effettivamente
arrivata prima ancora che noi discutessimo di queste iniziative,
nel senso che probabilmente non si faranno, perché hanno deciso di
non farle proprio per manifestare la loro protesta in merito alla
mancanza di fondi. Mancanza di fondi necessari a garantire
un'adeguata preparazione degli studenti, svolgimento delle fasi di
istituto e accompagnamenti alle manifestazioni sportive. Ecco,
quindi, le nostre domande vanno in questa direzione e se sia
prevista una disponibilità in bilancio in merito ai giochi sportivi
o comunque alle pratiche dello sport in generale, nell'anno 2014.
Grazie.
Président
- Pour l'illustration de l'autre point la
parole à la collègue Certan.
Certan (ALPE)
- Merci Madame la Présidente.
A integrazione di quanto detto dal collega Viérin farò
un'introduzione che è leggermente più didattica e pedagogica, penso
però che nel mondo odierno continua ad aumentare la richiesta da
parte delle famiglie di una scuola che sia centro educativo, il cui
intervento vada, oltre che sugli ambiti disciplinari, ad affrontare
con i ragazzi le tematiche di carattere etico, sociale, guidandoli
all'acquisizione di valori e stili di vita positivi.
Le difficoltà di oggi nel comportamento, l'ansia da prestazione,
l'insicurezza di fronte alle situazioni da risolvere, attenzione
sempre più ridotta, l'incapacità di orientarsi, unitamente ad un
allarmante aumento di disturbi dell'apprendimento, sono delle
caratteristiche molto frequenti nei nostri giovani, al punto da
essere stati ufficialmente codificati anche come difficoltà
concrete nel rapportarsi con il mondo esterno. Contestualmente a
questo si rileva anche una persistenza delle percentuali di
abbandono scolastico e una precoce rinuncia all'attività sportiva.
È importante notare come le esperienze ludico-motorie siano
significativamente diminuite, causando nei giovani una scarsa
percezione del proprio corpo, che compromette l'equilibrato
sviluppo delle loro capacità motorie, fondamentali per l'incremento
della conoscenza e dei concetti astratti. Ora...diciamo, è
crescente anche la preoccupazione per l'adozione di stili di vita
non corretti, sempre più sedentari, una cattiva alimentazione
eccetera. Credo che tutti noi concordiamo, ed è ormai unanimemente
riconosciuto, che lo sport è uno degli strumenti più efficaci per
questo, per combattere questo e per aiutare i giovani ad affrontare
delle situazioni che ne favoriscano la loro crescita, piscologica,
emotiva, sociale e poi anche fisica. Ora allo sport scolastico, e
veniamo quindi alla mozione, viene affidato il compito di
sviluppare una nuova cultura sportiva. Io credo che questi siano
temi sui quali concordiamo tutti, che tutti regolarmente trattiamo
e citiamo, perché del binomio, come ha detto anche il collega
Viérin, scuola-sport e giovani-sport ne parliamo tutti in un modo
più o meno cosciente. Guardando ora le delibere di Giunta del 2012,
periodo settembre-dicembre 2012 per l'anno scolastico 2012-2013,
erano stati deliberati 83 mila euro, mi pare, per i giochi
studenteschi e per le attività di gruppo sportivo.
Stesso periodo, ma per l'anno scolastico 2013-2014, quindi
settembre-dicembre 2013, le risorse sono di 15 mila euro. Questo è
un aspetto che da insegnante mi offende sempre molto, perché per
quanto riguarda la scuola, già si parla sempre di cifre molto
limitate e di progetti molto grandi, che comunque riguardano sempre
un grande numero di utenti. Però quando si parla di scuola si parla
appunto di cifre piccine, che vengono però sempre ridotte dicendo
che è così. C'è riduzione dappertutto, c'è anche in questo settore.
Sì, ma quando già le cifre sono ridotte, ridurle ancora di più vuol
dire arrivare al volontariato. Io credo su questo, proprio perché
la scuola non parla mai di delibere da una settimana all'altra di
10 milioni di euro stanziati alla
bonne franquette
, ma si
parla spesso di 1.000-5.000 euro, ecco, vorrei veramente che si
ponesse più attenzione. Mi permetto di aggiungere a quanto detto
dal collega Viérin che il problema dei giochi studenteschi, diciamo
la sospensione della fase finale, della manifestazione finale, cela
e copre un altro problema, che è più grave, che è quello delle
attività complementari di educazione fisica, che si riallacciano
alle premesse che le ho fatto. Perché, vede, quando un'istituzione
e degli insegnanti prevedono e si fanno interpreti di un progetto
di sport, che favorisca l'inclusione delle fasce più deboli e
disagiate dei giovani, programmano veramente quello che ho detto
prima. La prevenzione a tutte quelle patologie, disturbi, perché
veramente si fa della prevenzione sociale, però è necessario che le
istituzioni e i docenti siano messi nelle condizioni di poter fare
queste attività, cioè in questo caso l'Amministrazione deve creare
le condizioni perché questi possano agire.
Le ore di gruppo sportivo in questi anni, in questi ultimi due
anni, è vero che hanno un meccanismo un po' distorto per essere
calcolate, perché dipendono sempre dall'anno precedente e la
riduzione è stata fatta a seguito degli anni precedenti, però la
riduzione nel giro di due anni è ormai quasi del 70 percento. A
oggi, quindi, praticamente a gennaio del 2014, le ore di gruppo
sportivo che gli insegnanti, e preciso sono ore non curriculari,
sono ore quindi al di fuori del loro orario di insegnamento, hanno
a disposizione sono due per docente. Capisce anche lei, Assessore,
è un po' difficile fare regolarmente un'attività sportiva
settimanalmente con due ore da qui a giugno. Ogni professore si
ritrova ad avere solo più due ore, praticamente, con qualche
differenza, qualcuno ne ha tre-quattro-cinque, ma non di più,
quindi non c'è da stupirsi che abbiano ritirato l'adesione alla
manifestazione finale di sport studenteschi invernali, in una
regione alpina. Quello che è emerso è che a esempio c'erano stati
degli sci-club che avevano sollecitato...- questi sono i
pourparler
- questa, diciamo, iniziale sospensione perché
era vicino, in concomitanza con le gare. Queste sono le cose che
sono state diffuse.
In realtà, come potrà confermare lei nell'incontro che ha avuto
con i docenti la scorsa settimana, è stato chiaramente detto che
non ci sono le risorse. È chiaro, quindi, che gli insegnanti,
dovendo fare una razionalizzazione, hanno scelto di togliere una
fase finale, una festa finale, ed è logico, ha senso, anche perché
come si fa a portare dei ragazzi a fare una manifestazione di sci
da discesa o di fondo, solo la fase finale, quando non si è potuta
fare la fase preparatoria precedentemente, perché non c'erano le
risorse. È quasi da suicidio oltre che una questione di
responsabilità, vuol dire essere degli incoscienti, è chiaro quindi
che hanno razionalizzato su quella fase finale per ottimizzare e
avere da qui alla fine dell'anno qualche risorsa in più. Ci sono
istituzioni che hanno 147 euro da qui alla fine dell'anno.
Ora, le ore di attività complementari e di educazione fisica
hanno carattere frontale, devono essere utilizzate non in modo
episodico, ma dovrebbero poter essere programmate con continuità
per tutto l'anno, proprio per avere quell'obiettivo che dicevo in
premessa, per creare negli alunni un'abitudine sportiva, nello
stile di vita, per permettere loro di percepirla come un'attività
regolare e, diciamo, tendenzialmente quotidiana.
Tocco un altro aspetto, quello della partecipazione: queste ore
di gruppo sportivo favoriscono la partecipazione con dei docenti,
degli educatori, a dei momenti di socialità, le porto degli esempi.
In alcune scuole superiori della media e bassa Valle sono stati
organizzati in questi anni dei tornei di calcio a 5, hanno
partecipato 18 squadre da 5 ragazzi, e 7 squadre di ragazze, e ciò
vuol dire che sono stati coinvolti 125 ragazzi, e non sono solo
studenti che...concludo Presidente, che facevano agonismo, ma erano
studenti che nel pomeriggio si incontravano con un educatore e
rimanevano comunque nell'ambito scolastico e in un ambito
controllato. Ora, nella nostra interpellanza oltre a toccare gli
aspetti che ha già definito il collega, noi chiediamo in
particolare se è intenzione dell'Amministrazione di fare in modo
che gli insegnanti possano in qualche modo svolgere queste ore e
che non siano di volontariato puro, chiaramente. Io sull'ultimo
punto, sul punto 4 che in qualche modo potrei legare anche al punto
1, so che avete avuto un incontro il 6 e il 7 febbraio, cioè la
scorsa settimana, quindi so che questo incontro in qualche modo
chiarificatore c'è stato, però chiedo veramente che da adesso alla
fine dell'anno si prenda di nuovo in mano la situazione, non tanto
per la fase finale che è gravissima, perché dispiace che in una
regione di montagna si debba rinunciare a fare delle manifestazioni
sportive di sci, ma è anche per tutto quello che le ho detto prima.
Grazie.
Présidente
- Merci. Pour la réponse aux deux
interpellations, la parole à l'Assesseur Farcoz.
Farcoz (UV)
- Merci Madame le Président.
Due interventi, dunque, con un taglio diverso. Cercherò di
partire dal lato economico, perché credo che sia stata fatta un po'
di confusione tra quelle che sono le ore di insegnamento per il
gruppo sportivo, e quelle che sono le attività finanziate dalla
Sovrintendenza.
Da un lato, bisogna partire da una premessa: tutto, come è stato
detto correttamente prima, era stato organizzato secondo copione
ovvero a ottobre si era dato il calendario delle manifestazioni e
già in estate i professori di educazione fisica avevano programmato
le ore di gruppo di lavoro. Poi cos'è successo? Il 26 novembre c'è
stato l'accordo tra le organizzazioni sindacali e il Ministero
sugli scatti di anzianità, pertanto hanno preso quel famoso 50
percento che già ho ricordato in altre situazioni, e queste ore del
gruppo di lavoro in qualche modo sono state decurtate del 50
percento, dopo che era già partita la programmazione.
I professori di educazione fisica, quindi, si trovano a circa
metà anno scolastico con la metà delle ore, pertanto, giustamente,
adesso lamentano che non possono portare avanti questo progetto. Un
altro problema, quello legato al patto di stabilità, ma il vero
problema di sostanza è che abbiamo dovuto posticipare perché dal
Ministero, ai tempi, quindi un mesetto fa, non è stata garantita la
fase nazionale. Se non si garantisce la fase nazionale di sci
alpino e nordico, non ha senso fare la fase regionale, perché come
è stato detto nei due incontri che abbiamo avuto, i professori di
educazione fisica dicono: tutti coloro che accedono alle fasi
regionali sono degli agonisti. Investire su delle professioni, su
degli sport che già fanno normalmente durante la settimana - e
aggiungere una gara in più di tutte le gare che fanno già - non ha
senso.
Noi ci preoccupiamo più del ruolo, come diceva giustamente lei,
didattico pedagogico, di portare lo sport nelle scuole in qualche
modo per creare quella logica di gruppo, quella logica della
corretta saluta, che porta ad avere dei ragazzi sani. Credo,
quindi, che il problema sostanziale, e che si cerca in qualche modo
di dirimere adesso, è quello se andare a dare un'immagine della
regione con una sola finale, che magari non è neanche stata
preparata, perché lo sci di discesa non si può fare durante
l'attività scolastica, oppure cercare di portare avanti quello un
lavoro costante durante gli anni, che è il gruppo sportivo che ha
dato i suoi frutti. Quello che, quindi, bisogna in qualche modo
affermare è che l'ultima riunione, - vero, ci sono state la prima
riunione con la dottoressa Spina, che in qualche modo ha fatto
presente e io e la Sovrintendente purtroppo non eravamo presenti,-
ma abbiamo convocato una seconda riunione il 7, come ha
correttamente detto, in cui siamo andati a fare una serie di
valutazioni, perché delle due l'una, o si fanno le finali oppure si
porta avanti il gruppo di lavoro. È stato deciso di creare un
gruppo istituzionale tra la Spina e i colleghi di educazione
fisica, in modo tale che vadano a definire le priorità perché ci
può anche essere un compromesso importante che è quello di
mantenere alcune fasi regionali, che possono dare una finale
nazionale e di conseguenza ha senso un iter in
escalation,
e
dall'altro punto di vista dirottare alcuni finanziamenti che sono
dei gruppi di lavoro...
pardon
, finanziamenti della
Sovraintendenza, nelle ore di gruppo di lavoro per quanto riguarda
dei progetti speciali dedicati.
Ora, venendo puntualmente alle domande, se c'è stata
disponibilità da parte delle stazioni sciistiche valdostane: sì
certo, come tutti gli anni hanno dato tranquillamente la loro
disponibilità. Se sia intenzione dell'Assessorato organizzare
queste finali regionali: ho detto che attraverso il gruppo che si
incontrerà nuovamente in questo fine settimana, andremo a stilare
le priorità, che per quanto riguarda le risorse regionali c'è lo
stesso stanziamento dell'anno scorso, che però stiamo aspettando
questa conclusione del patto di stabilità per, in qualche modo,
determinare. Per quanto riguarda, invece, le domande della collega
Certan, quali siano le motivazioni l'ho già ribadito. Quali azioni
si intendano intraprendere per supportare l'azione di educatori e
promotori delle attività fisiche: abbiamo appunto intavolato questo
tavolo di lavoro che cerca di andare a definire le priorità. Se è
stato previsto un incontro con tali docenti: abbiamo avuto il 7 di
febbraio questo incontro. Grazie.
Présidente
- Pour les répliques avant la parole à la
collègue Certan.
Certan (ALPE) -
Grazie Assessore.
L'ha riconosciuto giustamente anche lei che le finalità del
gruppo sportivo non sono quelle di partecipare alla fase nazionale
o regionale e di fare una gara in più con gli agonisti, ma sono
soprattutto quelli di favorire la socializzazione tra i ragazzi,
prevenire il disagio giovanile, permettere loro di praticare
attività motoria sotto la guida di esperti di scienze motorie.
Mi permetto di dire che se in una regione di montagna fossero
queste le discipline, soprattutto legate ai nostri sport, tipici di
una regione alpina, non sarebbe male, visto che sempre di più fra i
ragazzi si sta diffondendo la non pratica dello sci. Rispetto,
quindi, anche solo a una decina, a una ventina di anni fa,
veramente c'è stata una grande regressione in questo, perché una
volta, comunque, anche gli sci club o in qualche modo i
Comuni...facevano delle promozioni ed era più facile
coinvolgerli.
Ora sul 50 percento, decurtato il 26 agosto, lo apprendo oggi,
il 26 novembre scusi, e d'accordo con le organizzazioni sindacali -
lo apprendo oggi, perché non sapevo - con il Ministero, su questo
mi documenterò. Però lei mi dice "non abbiamo garantito la fase
nazionale, quindi certo che non ha senso fare quella regionale".
Benissimo. Io vorrei andare ancora un attimo indietro, dicendo che
va bene che abbiate istituito un gruppo con i docenti, perché
sicuramente sarà un gruppo produttivo che farà delle proposte
chiaramente inerenti e sicuramente sensate. Però vengo un attimo
alla questione economica, perché potranno essere due gruppi di
docenti illuminatissimi e molto competenti, ma se non avranno delle
risorse a disposizione non potranno fare nulla. Io faccio, quindi,
una proposta che non viene dai professori di scienze motorie, ma è
una nostra proposta e una proposta di buon senso. Facendo due
conti, il gruppo CVA in questi anni ha speso 50...ha destinato 50
milioni per il casinò, 50 milioni: una serata di
eaux et
lumières
in estate costa, spanna più spanna meno, euro più euro
meno, 80 mila euro. Un anno scolastico intero con tutti gli alunni
coinvolti, dalle scuole secondarie, medie e secondarie, costa più o
meno 52 mila euro, con i gruppi sportivi. La nostra proposta,
quindi, di buon senso è: perché CVA oltre ad organizzare interventi
nelle scuole nel settore chiaramente idroelettrico, perché il suo
settore non fa una proposta anche in questo senso, non fa un
progetto e non interviene con un progetto chiamiamolo, invento,
mens sana in corpore sano
, perché è un investimento per il
futuro.
Dunque, rinunciare a una serata che costa 80 mila euro non credo
sia così difficile e potrebbe permettere un anno di attività, un
anno di attività complementare di educazione fisica, con un
risparmio di 30 mila euro ancora per l'Amministrazione.
Allora, Presidente Rollandin, se sono brava o no a fare questa
proposta, visto che lei fa le battute fuori microfono, io le
riprendo, perché così si capisca. Ripeto, non so se sono brava o no
a fare una proposta, ma le ho fatto un esempio. Poi lascerò a lei e
all'Assessore Farcoz scegliere se vuole decidere di fare questo
progetto col gruppo CVA oppure con qualche altra partecipata; per
noi è indifferente, l'importante è che gli alunni della Valle
d'Aosta possano avere anche a disposizione questa grande occasione
di socialità, che è quella che potrebbe offrire una scuola di
qualità, una scuola di una Regione autonoma alpina. Grazie.
Presidente
- Per la replica ha diritto di parola il
collega Viérin Laurent.
Viérin L. (UVP)
- Grazie Presidente.
Molto brevemente, perché sinceramente siamo senza parole. Al di
là della gestione del dossier che è a dir poco un po' pasticciato,
per la prima volta nella storia del mondo scolastico valdostano non
si fanno i giochi studenteschi o comunque sono stati rimandati in
attesa di, non si capisce, Assessore. Ormai lo sappiamo che lo
slogan è "è colpa di Roma, è colpa del patto di stabilità", ma
adesso spingersi fino ai giochi sportivi studenteschi per dare la
colpa al patto di stabilità, per qualche decina di migliaia di euro
e al Governo nazionale o comunque all'ufficio centrale, alla parte
nazionale scolastica, ci fa sorridere. Guardando adesso su
internet, la prima Regione a caso, e non una Regione a statuto
speciale, cioè la Lombardia, campionati studenteschi 2014,
manifestazione provinciale, convocazione venerdì 14 febbraio e c'è
tutta la fase di svolgimento. Assessore, quindi, almeno venga qui e
ci dica le cose come sono, avete speso i soldi per altro, lei
probabilmente non si è accorto, come le avevamo detto, che il
bilancio gliel'hanno tagliato, e anche se lei ogni volta viene qui
in Consiglio e dice che non è stato tagliato niente, forse non se
ne è ancora accorto, non ha ancora letto il bilancio, ma il
bilancio non solo è stato tagliato, è stato stroncato.
Lei, quindi, pensa di organizzare delle cose, manda avanti
tutto, poi dice: "ah già e la copertura finanziaria dov'è?" Ma cosa
c'entra Roma, a livello centrale, se organizzano le fasi nazionali
o meno? Voi fate le fasi regionali e poi sarà lo Stato che vi dirà
che quest'anno non si fanno le fasi nazionali, come stanno facendo
tutte le altre Regioni e chiaramente noi siamo all'avanguardia,
anche per questo, però...
Poi lei ha fatto una seconda riunione, ne prendiamo atto...va
bene, si convocano riunioni per creare gruppi istituzionali: poveri
insegnanti, faranno anche loro quello che possono fare assieme con
il coordinatore di educazione fisica della Sovraintendenza,
dell'ufficio sportivo, ma quello che oggi preoccupa è che voi non
state guardando nessun dossier, non vi occupate di niente.
Dopodiché, qualche giorno prima si fa la lettera, " i campionati
sono rimandati a dopo il 15, vedremo"...adesso la versione è ancora
modificata, non ci sono le fasi nazionali, forse c'è il patto di
stabilità, fatto sta che altre delibere vanno avanti, quindi altro
che il patto di stabilità, queste sono scelte. Abbia almeno il
pudore e il coraggio di dire che si sta disinvestendo anche sullo
sport nelle scuole e comunque sugli investimenti sportivi, sulla
classe de
neige
faremo un discorso a parte, così come
sulla questione della sede distaccata del liceo linguistico di
Courmayeur a Gressoney, su un'altra questione, quella del convitto
e dei posti riservati ne faremo ancora un'altra. Oggi parliamo
veramente di una sensibilità che dovrebbe essere intrinseca al di
là di partecipare almeno alle riunioni per poter dire e non
trincerarsi solo dietro il patto di stabilità, noi...come si suol
dire, non abbiamo più parole, qualcuno diceva "solo parolacce",
ecco, perché è quello che ci viene in mente, è veramente solo
questo che ci rimane. Ne approfitto Presidente Rini, scusi
Presidente, ne approfitto per chiedere una breve sospensione a nome
dei gruppo di opposizione a seguito delle importanti comunicazioni
dell'Assessore Baccega. Grazie.
Presidente
- Il Consiglio è quindi sospeso.
Si dà atto che la seduta è sospesa dalle ore 18,55 alle ore
19,20.
Rini (Presidente)
- Colleghi...ancora un attimo... In
seguito alla sospensione, anche per comunicarcene l'esito, la
parola al collega Bertschy.
Bertschy (UVP) -
Merci Madame la Présidente.
Aux noms des groupes d'opposition je demanderais une réunion des
Chefs de groupe, pour communiquer ce que nous avons discuté.
Merci.
Président
- Une réunion des Chefs de groupe, donc, est
convoquée.
Si dà atto che la seduta è sospesa dalle ore 19,25 alle ore
20.
Rini (Presidente)
- Colleghi riprendiamo i lavori. Mi è
giunta la richiesta di concludere i lavori adesso, siete d'accordo?
Non riconvochiamo un'ulteriore Capigruppo visto che la decisione
che avevamo assunto era diversa. Se siete d'accordo, tutti,
possiamo chiudere qui i lavori. I lavori riprenderanno domani
mattina alle 9.
---
L'adunanza termina alle ore 20.
