Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3048 del 23 gennaio 1992 - Resoconto
OGGETTO N. 3048/IX Approvazione di perizia suppletiva e di
variante con nuovi prezzi per i lavori di costruzione del 1° lotto
dell'impianto di irrigazione a pioggia computerizzato nel
comprensorio del "Ru Plan" in Comune di Sarre - Approvazione ed
impegno di spesa.
Presidente
Do lettura della deliberazione iscritta al
punto 28 bis) dell'ordine del giorno:
Deliberazione Il Consiglio
delibera
1) di approvare la perizia suppletiva e di variante allegata per
l'esecuzione di nuovi e maggiori lavori occorrenti per il
completamento dei lavori di costruzione del I lotto dell'impianto
di irrigazione a pioggia computerizzato nel comprensorio del "Ru
Plan" in Comune di Sarre per un importo di spesa previsto in
1.186.714.500 al netto del ribasso d'asta del 23,79 per cento;
2) di affidare l'esecuzione dei lavori di cui sopra al
raggruppamento d'impresa Bionaz Siro & C. S.n.c. e Zadkovic
Giustino di Bionaz, alle condizioni e prezzi già praticati per
l'esecuzione dei lavori principali;
3) di approvare ed impegnare la spesa di £.122.190.255 (IVA
compresa) con imputazione al Capitolo 41760 ("spese per opere di
miglioramento fondiario") del bilancio di previsione della Regione
per l'anno 1991 che presenta la necessaria disponibilità;
4) di stabilire per l'esecuzione dei lavori di cui sopra un
aumento di tempo utile di 60 giorni consecutivi;
5) di stabilire che le modalità di liquidazione siano le stesse
dell'appalto principale;
6) di approvare i sottoelencati nuovi prezzi unitari, in base ai
quali, sotto deduzione del pattuito ribasso d'asta del 23,79 per
cento saranno pagate le opere non previste nell'elenco prezzi dei
lavori di cui all'oggetto.
Elenco nuovi prezzi unitari e Quadro comparativo di
confronto
(... omissis ...)
Presidente
La parola all'Assessore Lanièce.
Lanièce (DC)
La perdurante siccità della scorsa estate
è causa di notevole diminuzione, non prevedibile in sede di
progettazione, della portata disponibile dell'asse torrentizio che
alimenta il costruendo impianto.
Per sopperire alle eventuali minori disponibilità d'acqua nei
mesi più caldi - luglio ed agosto - e consentire l'irrigazione
anche con un corpo d'acqua limitato, si è reso necessario
modificare la rete di distribuzione aumentando il numero delle
batterie e delle relative elettrovalvole di comando.
Per questi motivi si è resa necessaria questa perizia suppletiva
che comporta una maggior spesa di lire 186.714.000.
Presidente
Faccio presente al Consiglio che è
necessario emendare la parte finanziaria per impegnare la spesa al
bilancio del 1992.
Questo avviene - e lo diamo per letto - al punto n. 3 del
deliberato, dove si dice
"Approvare la spesa di lire 222.190.255
... del bilancio di previsione della Regione per l'anno 1991"
:
s'intende l'anno 1992.
Lo diamo per approvato.
Chiedo al Consiglio di votare sull'oggetto n. 28 bis) così
emendato. La votazione è aperta, i consiglieri possono votare.
Tutti i consiglieri hanno votato, dichiariamo chiusa la
votazione.
Esito della votazione:
Presenti, votanti e favorevoli: 27
Il Consiglio approva all'unanimità
