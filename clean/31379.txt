Classificazione
BENI CULTURALI



Oggetto del Consiglio n. 452 del 25 marzo 2009 - Resoconto
OGGETTO N. 452/XIII - Ritiro di interpellanza: "Intendimenti
in merito all'utilizzo di Palazzo Roncas in Aosta".
Interpellanza
Considerata l'alta valenza storica e architettonica di
Palazzo Roncas in Aosta e tenuto conto che lo stesso è disponibile
da qualche mese e non ultimo che l'Amministrazione regionale
dispone dello studio di fattibilità, commissionato per analizzarne
anche la destinazione, approvato nell'aprile 2008;
i sottoscritti Consiglieri regionali
Interpellano
l'Assessore all'Istruzione e Cultura affinché
illustri:
1) quali sono le reali intenzioni politiche in merito
all'utilizzo di Palazzo Roncas;
2) quale tempistica è stata prevista per l'avvio delle
procedure amministrative che rendano operative le scelte politiche
effettuate e che priorità riveste l'intero dossier nel contesto
regionale.
F.to: Chatrian - Bertin - Cerise Giuseppe
Président
- La parole au Vice-président Chatrian.
Chatrian (VdAV-R)
- Grazie, Presidente. L'obiettivo di
questa interpellanza era quello di conoscere gli intendimenti
reali, concreti e soprattutto chiari. Non illustrerò
l'interpellanza e vorrei spiegare le motivazioni per cui ritiriamo
l'iniziativa. Abbiamo presentato l'interpellanza venerdì 13, di
questa iniziativa noi conosciamo bene il percorso e lo
condividiamo. Il percorso tracciato è un percorso lineare, molto
tempestivo, chiaro: 2004, 2007, 2008, adesso siamo nel 2009 e,
visti gli intendimenti da noi richiesti all'interno
dell'interpellanza che miravano soprattutto a sapere quali erano le
intenzioni politiche e qual era il suo utilizzo, ahimè, sabato 21
marzo abbiamo appreso dall'organo di stampa:
"Un polo culturale:
nella Maison Bariller sarà trasferito il BREL e nel Palazzo Roncas
la Sovrintendenza. Nel cuore di Aosta si snoderà un vero e proprio
percorso della cultura a beneficio dei residenti e dei turisti. Nel
Palazzo Roncas in cui era collocata la Caserma dei carabinieri si
trasferirà la Sovrintendenza per i beni e le attività culturali, i
cui servizi occuperanno anche Palais Lostan"
.
Ringraziamo e ritiriamo la nostra iniziativa.
Président
- L'interpellation est retirée.
Il Consiglio prende atto.
