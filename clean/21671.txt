Classificazione
BILANCIO E CONTABILITA' REGIONALE



Oggetto del Consiglio n. 1404 del 14 luglio 2005 - Resoconto
OGGETTO N. 1404/XII - Comunicazione di provvedimenti
amministrativi di variazione al bilancio.
Il Consiglio
Premesso che ai sensi dell'articolo 42 - primo comma - della
legge regionale 27 dicembre 1989, n. 90 come sostituito
dall'articolo 5 della legge regionale 7 aprile 1992, n. 16, la
legge regionale relativa all'approvazione del bilancio di
previsione della Regione per l'anno 2005 ha autorizzato la Giunta
regionale ad apportare, per l'anno 2005, variazioni di bilancio
mediante provvedimenti amministrativi da comunicare al
Consiglio;
Rilevato che, ai sensi dell'articolo 37, comma 3, della legge
regionale 27 dicembre 1989, n. 90, come sostituito dall'articolo 4,
comma 1, della legge regionale 21 agosto 2000, n. 27, il prelievo
di somma dal fondo di riserva per spese impreviste è disposto con
deliberazione della Giunta regionale da comunicare al Consiglio
regionale entro quindici giorni dalla sua adozione;
Richiamate le leggi regionali n. 90/1989, n. 16/1992 e n.
27/2000, nonché la legge regionale di approvazione del bilancio per
l'anno 2005;
Prende atto
della comunicazione delle seguenti deliberazioni della Giunta
regionale:
Oggetto n. 1365 in data 9 maggio 2005
: Variazioni al
bilancio di previsione della Regione per l'anno 2005 per variazioni
tra capitoli appartenenti al medesimo obiettivo programmatico e
conseguente modifica al bilancio di gestione.
Oggetto n. 1366 in data 9 maggio 2005
: Prelievo di
somma dal Fondo di riserva per le spese impreviste per l'anno 2005
e conseguente modifica al bilancio di gestione.
Oggetto n. 1441 in data 16 maggio 2005
: Variazioni al
bilancio di previsione della Regione per l'anno 2005 per variazioni
tra capitoli appartenenti al medesimo obiettivo programmatico e
conseguente modifica al bilancio di gestione.
Oggetto n. 1442 in data 16 maggio 2005
: Prelievo di
somma dal Fondo di riserva per le spese impreviste per l'anno 2005
e conseguente modifica al bilancio di gestione.
Oggetto n. 1444 in data 16 maggio 2005
: Accettazione
di finanziamenti della Fondazione Cassa di risparmio di Torino per
l'organizzazione di congressi di medicina - variazione al bilancio
di previsione della Regione per l'anno 2005 e conseguente modifica
al bilancio di gestione.
Oggetto n. 1445 in data 16 maggio 2005
: Variazione al
bilancio di previsione della Regione per l'anno 2005 e a quello
pluriennale della Regione per il triennio 2005/2007 per il prelievo
dal Fondo regionale per le politiche sociali al fine
dell'iscrizione al capitolo di spesa n. 61311 e conseguente
modifica al bilancio di gestione.
Oggetto n. 1446 in data 16 maggio 2005
: Variazione al
bilancio di previsione della Regione per l'anno 2005 tra obiettivi
programmatici diversi in applicazione dell'articolo 36, comma 3
della legge regionale 9 dicembre 2004, n. 30 recante "Disposizioni
per la formazione del bilancio della Regione autonoma Valle d'Aosta
(legge finanziaria per gli anni 2005/2007)" e conseguente modifica
al bilancio di gestione.
Oggetto n. 1547 in data 23 maggio 2005
: Variazione al
bilancio di previsione della Regione per l'anno 2005, e conseguente
modifica al Bilancio di gestione, per l'iscrizione dei proventi
delle sanzioni amministrative pecuniarie per le violazioni delle
disposizioni previste dal Decreto legislativo 5 febbraio 1997, n.
22 e successive modificazioni ed integrazioni.
Oggetto n. 1548 in data 23 maggio 2005
: Variazione
dello stanziamento di capitoli di contabilità speciali del Bilancio
di previsione per l'anno 2005 per la gestione di un'assegnazione
statale per il sostegno all'accesso alle abitazioni in locazione e
conseguente modifica al bilancio di gestione.
Oggetto n. 1549 in data 23 maggio 2005
: Variazione al
bilancio di previsione della Regione per l'anno 2005 e a quello
pluriennale per il triennio 2005/2007 per l'iscrizione di
assegnazioni statali e comunitarie e conseguente modifica al
bilancio di gestione.
Oggetto n. 1628 in data 30 maggio 2005
: Variazioni al
bilancio di previsione della Regione per l'anno 2005 per variazioni
tra capitoli appartenenti al medesimo obiettivo programmatico e
conseguente modifica al bilancio di gestione.
Oggetto n. 1630 in data 30 maggio 2005
: Variazione al
bilancio di previsione della Regione per l'anno 2005 e a quello
pluriennale per il triennio 2005/2007 per l'iscrizione di
assegnazioni statali e comunitarie e conseguente modifica al
bilancio di gestione.
Oggetto n. 1715 in data 6 giugno 2005
: Variazioni al
bilancio di previsione della Regione per l'anno 2005 per variazioni
tra capitoli appartenenti al medesimo obiettivo programmatico e
conseguente modifica al bilancio di gestione.
Oggetto n. 1717 in data 6 giugno 2005
: Variazione al
bilancio di previsione della Regione per l'anno 2005 per
l'iscrizione di assegnazioni statali e conseguente modifica al
bilancio di gestione.
Oggetto n. 1796 in data 13 giugno 2005
: Variazioni al
bilancio di previsione della Regione per l'anno 2005 tra capitoli
appartenenti all'obiettivo programmatico 2.1.1.02. "Trasferimenti
con vincolo settoriale di destinazione (Finanza locale) e
conseguente modifica al bilancio di gestione".
Oggetto n. 1799 in data 13 giugno 2005
: Variazione al
bilancio di previsione della Regione per l'anno 2005 e a quello
pluriennale per il triennio 2005/2007 per l'iscrizione di
assegnazioni statali e comunitarie e conseguente modifica al
bilancio di gestione.
Oggetto n. 1800 in data 13 giugno 2005
: Variazione al
bilancio di previsione della Regione per l'anno 2005 per
l'iscrizione di assegnazioni statali e comunitarie relative ad
interventi di formazione professionale e di politica del lavoro ed
iscrizione del relativo cofinanziamento regionale - modifica al
bilancio di gestione.
Oggetto n. 1887 in data 17 giugno 2005
: Prelievo di
somma dal fondo di riserva per le spese impreviste per l'anno 2005
e conseguente modifica al bilancio di gestione.
Oggetto n. 1967 in data 27 giugno 2005
: Variazioni al
bilancio di previsione della Regione per l'anno 2005 per variazioni
tra capitoli appartenenti al medesimo obiettivo programmatico e
conseguente modifica al bilancio di gestione.
Oggetto n. 1968 in data 27 giugno 2005
: Prelievo di
somma dal fondo di riserva per le spese impreviste per l'anno 2005
e conseguente modifica al bilancio di gestione.
Oggetto n. 1970 in data 27 giugno 2005
: Prelievo dal
fondo di riserva per le spese impreviste per l'anno 2005, e
conseguente modifica al bilancio di gestione, per l'attribuzione
alla competenza finanziaria dell'anno 2005 di fondi statali
accertati nell'anno 2004 destinati ad interventi di adeguamento e
di miglioramento del sistema di trasporto ferroviario lungo la
tratta Aosta-Torino.
Oggetto n. 1971 in data 27 giugno 2005
: Variazione al
bilancio di previsione della Regione per l'anno 2005 per
l'iscrizione di assegnazioni statali destinati ad interventi per la
tutela delle minoranze linguistiche storiche e conseguente modifica
al bilancio di gestione.
Président - La parole au Conseiller Frassy.
Frassy (CdL) - Nell'insieme delle ratifiche che vengono
comunicate al Consiglio vi sono 2 deliberazioni di Giunta: la n.
1445 e la n. 1549, sulle quali vorremmo avere alcune spiegazioni.
In sintesi cercherò di formalizzare meglio quali sono le
perplessità che abbiamo nelle 2 deliberazioni citate. La
deliberazione di Giunta n. 1445 è una variazione di bilancio che
sposta dal Fondo regionale per le politiche sociali cifre
importanti, siamo oltre gli 800 mila euro, e li trasferisce su un
altro capitolo che è "Oneri per convenzioni con organismi "non
profit"". Immaginiamo che l'importanza di queste cifre, esattamente
896.000 euro, siano conseguenti a determinati progetti. Vorremmo
capire quali sono tali progetti che fanno sì che vi sia questo
trasferimento nei capitoli di bilancio e vorremmo anche capire se
tali cifre vanno ad incrementare le disponibilità degli organismi
"non profit", indicate nel precedente bilancio o se con questo
trasferimento viene mantenuta la disponibilità del bilancio
2004.
Président - La parole à l'Assesseur aux activités productives et
aux politiques du travail, Ferraris.
Ferraris (GV-DS-PSE) - Per quanto riguarda la questione posta
dal collega Frassy, va detto che noi abbiamo avviato nel mese
passato un confronto con le parti sociali che ha portato alla
definizione di un testo concordato per quanto concerne
l'applicazione delle norme sull'apprendistato, in particolare le
120 ore di formazione. Tale testo che ha visto una larga
condivisione delle parti sociali e che per motivi che il collega
Frassy può immaginare ha avuto un leggero rallentamento in questo
periodo... conto di giungere ad una sottoscrizione del testo
definitivo, che ha visto un confronto con le parti sociali,
organizzazioni sindacali e imprenditori, che ha risolto alcune
questioni. Vedi, ad esempio, la questione relativa a quanta
formazione delle 120 ore deve essere fatta all'interno dell'azienda
e quanta deve essere fatta all'esterno. Abbiamo previsto anche la
possibilità di fare tutta la formazione all'interno dell'azienda
qualora questa sia nelle condizioni di poterlo fare. Ci siamo mossi
con la necessaria celerità quindi, abbiamo visto che vi è stato un
rallentamento dell'attività e io contavo già di avere pronto tale
provvedimento, in ogni caso pensavo di convocare una riunione
conclusiva per la fine di questo mese. Come ricordava il collega
Frassy, questo consentirà l'applicazione delle norme contrattuali
in alcune categorie, che sono soprattutto la categoria del
commercio e recentemente la categoria dei bancari.
Per quanto riguarda la parte del Governo, dobbiamo dire che vi è
stato un po' un eccesso di zelo nell'ultimo decreto sulla
competitività, perché l'intervento del Governo va a confliggere con
le competenze della Regione. In ogni caso la situazione per quanto
ci riguarda è tale che ci consente oggi di predisporre un
protocollo di accordo con le organizzazioni imprenditoriali e
sindacali, che ci consente di gestire da qui alla fine dell'anno la
situazione dell'apprendistato sulla base di questo accordo. Nel
frattempo sarà cura dell'Amministrazione regionale predisporre un
disegno di legge che consenta la generalizzazione degli interventi
anche laddove le normative contrattuali non consentano
l'applicazione e quindi il fatto di poter proseguire il contratto
di apprendistato fino ai 29 anni; quindi un'azione che avviene in 2
fasi: un accordo con le organizzazioni imprenditoriali e sindacali
da farsi entro la fine del mese, che consente immediatamente
l'attivazione dei contratti....
(interruzione del Consigliere Frassy, fuori
microfono)
... fatto per tutti i settori, però attualmente la normativa
consente di farlo solo per i contratti che prevedono questo tipo di
possibilità... e di qui alla fine dell'anno una norma di carattere
generale, che diventerà operativa dal 1° gennaio 2006, che regolerà
la materia sulla base dei principi attualmente concordati. Ripeto:
principi che tengono conto, da un lato, che venga fatta la
formazione; dall'altro, che sia una formazione flessibile, che veda
anche la presenza di formazione in azienda in modo
significativo.
Si dà atto che dalle ore 10,39 presiede il Vicepresidente
Nicco.
Presidente - La parola all'Assessore alla sanità, salute e
politiche sociali, Fosson.
Fosson (UV) - Riguardo alla deliberazione n. 1445, è vero che si
tratta di importi notevoli, perché con questo finanziamento parte
uno dei progetti più importanti e di maggior significato sociale,
cioè l'istituzione e gestione di una centrale unica per
l'assistenza domiciliare integrata (ADI). Lei sa che l'ADI è la
grande realtà su cui stiamo puntando: sulla deospedalizzazione, su
un servizio più qualificato a domicilio, soprattutto delle persone
anziane; "integrata" vuol dire che partecipano diverse figure, dal
medico di famiglia, dall'infermiera professionale, dalla
fisioterapista all'assistente sociale. Il gestire questa assistenza
prevede proprio una centrale, con degli operatori, con una
possibilità di risposta 24 ore su 24. Tale finanziamento
distribuito in diversi anni è proprio per dare avvio a questo, che
è uno dei più grossi progetti messi in cantiere negli ultimi
anni.
Presidente - La parola al Consigliere Frassy.
Frassy (CdL) - Rispetto alle risposte date solo due
considerazioni.
Per quanto riguarda la questione dell'apprendistato, inviterei
l'Assessore a fare una verifica rispetto a quanto ha detto. Lei
dice, Assessore: "il Governo è stato troppo sollecito, troppo
attivo nell'occuparsi di questa vicenda a fronte dell'inerzia delle
regioni rischiando di fare una "invasione di campo"". Le ricordo
che nel decreto della competitività citata la norma è una norma che
si preoccupa di consentire all'imprenditoria di beneficiare fin da
subito delle previsioni del decreto legislativo n. 276, attuativo
della "legge Biagi", sul presupposto che le parti sociali hanno
recepito quella normativa e dice: "in attesa della regolamentazione
regionale", perciò il Governo non la scavalca, dice semplicemente:
"le parti sociali hanno recepito l'indicazione del decreto
legislativo", di conseguenza...
(interruzione dell'Assessore Ferraris, fuori
microfono)
... ma qui si tratta solo di dare delle risposte di tipo
economico alle categorie imprenditoriali, perciò penso che questa
sia un'iperattività accettabile a fronte di un'inerzia che
rischiava di "congelare" ma, da un punto di vista del percorso che
lei ha individuato, esprimo delle perplessità perché, a fronte di
quel decreto legge sulla competitività, non vi è bisogno di alcuna
azione regionale sui contratti. Io auspicavo - e lo avevamo già
suggerito come parte politica - che con un provvedimento di Giunta
o addirittura con un decreto presidenziale, perché potrebbe essere
fatto in via d'urgenza sul presupposto che poi ci va una norma
legislativa, ci potesse essere la sperimentazione per
quell'apprendistato chiamato "professionalizzante", che è
l'apprendistato più simile al passato, salvo alcune modifiche sulla
formazione e l'innalzamento dell'età per poterne fruire, e la
possibilità di estenderlo a tutti i settori. Se abbiamo capito
bene, con questo protocollo che voi andrete a siglare a breve...
sul quale vi siete confrontati con le parti sociali, lo estendete a
quei contratti collettivi che hanno già recepito le norme del
decreto n. 276. La invito a fare degli approfondimenti con gli
uffici, perché siamo più che convinti che tale possibilità possa
andare oltre a quanto è stato già recepito nei contratti
collettivi, cioè che sulla base di un accordo quadro si possa
estendere a tutti i settori produttivi questo tipo di apprendistato
professionalizzante, anche perché altrimenti il passo avanti
sarebbe pressoché inesistente, in quanto con quella norma oggi è
già possibile, in virtù di quanto dicono i contratti collettivi,
estendere ai 29 anni l'apprendistato. L'inviterei perciò a
verificare la possibilità di un'estensione generalizzata con questa
procedura da qui a fine anno, in attesa della norma di legge.
Sull'altra deliberazione invece, Assessore Fosson, noi
aspettiamo di veder decollare questo progetto; la sua è stata una
risposta molto sintetica, immaginiamo che il progetto sia molto più
importante e complesso, perciò ci riserveremo, alla luce di tale
progetto che immaginiamo decollerà in autunno o quanto prima,
comunque sicuramente nell'ambito di questo esercizio finanziario
visto che vi è un assestamento sul bilancio 2005, eventualmente di
tornare con approfondimenti sull'argomento.
Presidente - La parola al Consigliere Frassy sul punto n.
32.
Frassy (CdL) - Pongo una questione che è "sparpagliata" anche su
altre deliberazioni del punto n. 33, essendo però il problema
unico, penso che lo si possa sollevare adesso anche per le
deliberazioni successive, che richiamo solo per chiarezza: la n.
1628 del punto n. 32, la n. 1715 del punto n. 33, la n. 1967 del
punto n. 33. Queste 3 deliberazioni che ho citato fanno un'opera
non di finanza creativa, ma forse di fantasia finanziaria, cioè
spostano delle spese per incarichi di consulenza in un capitolo
differente, ma che assorbe le stesse risorse denominato
"Collaborazioni tecniche", di supporto una volta al Turismo, una
volta all'Industria e un'altra volta ai Lavori pubblici. Non so se
questo sia un "escamotage", una norma che, se non ricordo male, è
contenuta nell'ultima finanziaria dello Stato, che prevede dei
tempi di spesa alle spese di consulenza rispetto ai valori
impegnati nel bilancio precedente; di conseguenza, con tale
operazione non risultano più formalmente consulenze, ma
collaborazioni tecniche. Se così non fosse, chiederei all'Assessore
Marguerettaz che ci dia qualche delucidazione in merito su questa
strana coincidenza, che porta diverse deliberazioni di Giunta ad
applicare il medesimo marchingegno.
Presidente - La parola all'Assessore al bilancio, finanze,
programmazione e partecipazioni regionali, Marguerettaz.
Marguerettaz (UV) - Direi che la questione non è nuova, nel
senso che probabilmente il collega Frassy, per cause dovute a
motivi di salute, non ha partecipato agli ultimi Consigli e quindi
richieste di questo genere sono state formulate da altri
Consiglieri, che hanno palesato lo stesso timore palesato da lui,
cioè che questo sia un marchingegno per evitare... ma così non è
perché l'obiettivo gestionale è lo stesso, quindi ricadono,
nonostante le richieste siano diverse, nello stesso obiettivo
programmatico, quindi sottostanno entrambe alla limitazione. È
semplicemente una migliore definizione nell'ambito della
prestazione, dove la consulenza tecnica è considerata una
consulenza a supporto delle strutture con un'attività chiamiamola
"pratica" a beneficio delle strutture, mentre la consulenza è
ritenuta una prestazione professionale che non si concretizza nella
fornitura di documenti tecnici a supporto di manuali, ma sono delle
consulenze in generale che possono originare fasi successive. È una
migliore chiarezza contabile e non è un'operazione che serve per
modificare le limitazioni alla spesa, in quanto entrambe fanno
parte dello stesso obiettivo programmatico. Era una risposta che
avevo già dato qualche Consiglio fa.
Presidente - Il Consiglio prende atto.
