Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.



Oggetto del Consiglio n. 3318 del 27 marzo 2018 - Resoconto
OGGETTO N. 3318/XIV - Interrogazione: "Tempistica per la
nomina del nuovo Direttore generale dell'azienda USL".
Farcoz (Président)
- Point n° 4 de l'ordre du jour. La
parole à l'Assesseur Bertschy pour la réponse.
Bertschy (UVP) -
Con la delibera approvata ieri, con la
quale abbiamo deciso di avviare il ricorso al Consiglio di Stato
avverso la sentenza di annullamento della nomina del dottor Rubbo,
chiedendo la revoca della sospensione della medesima, abbiamo
deciso di attendere l'udienza di merito per poi avviare le pratiche
e le procedure relative alla nomina del nuovo Direttore generale.
Appena sarà fissata la data, valuteremo come proseguire con tutta
la procedura.
Président -
La parole au collègue Fosson pour la
réplique.
Fosson (AC-SA-PNV) -
Assessore, se non altro è stata
fatta chiarezza. Si parlava da diversi giorni - ne ha parlato anche
il Commissario - se si sarebbe proceduto ad una nuova nomina o se
ci fosse stato un ricorso. Lei questa mattina ci dice che avete
deciso di fare ricorso e, se non altro, si pone un percorso di
soluzione a questo che è comunque un periodo di anomalia per l'ASL
che è commissariata. Chiaramente nelle anomalie i percorsi normali,
soprattutto quelli di programmazione sanitaria, non avvengono.
Certo, questo percorso che avete scelto come possibile è
particolare, ma la paura di tutti è che queste anomalie, questo
periodo di trasmissione e di commissariamento dell'ASL
perdurino.
