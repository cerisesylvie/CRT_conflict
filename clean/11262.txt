Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2315 del 27 giugno 1991 - Resoconto
OGGETTO N. 2315/IX Approvazione del progetto e appalto a
licitazione privata dei lavori di recupero ambientale del lago di
Pellaud in Comune di Rhêmes-Notre-Dames - Approvazione ed impegno
di spesa.
Errore. L'origine riferimento non è stata trovata.
Presidente
Prima di leggere la proposta di deliberazione
iscritta al punto 54 dell'ordine del giorno, vi informo che in
questo momento vi vengono distribuiti i nuovi allegati alla
deliberazione, poiché, per ragioni di stamperia, diverse pagine
allegate sono illeggibili o addirittura bianche.
Deliberazione Il Consiglio regionale
- richiamata la legge regionale n. 8 del 28 marzo 1985;
- visto il parere della III Commissione consiliare
permanente;
delibera
1) di approvare il progetto relativo all'esecuzione dei lavori
da appaltare a licitazione privata per la sistemazione idraulica
del lago "Pellaud" e del comprensorio ad esso circostante, in
Comune di Rhêmes-Notre-Dames, per un importo di spesa di
complessive lire 134.737.124=
(centotrentaquattromilionisette-centotrentasettemilacentoventiquattro),
di cui lire 21.512.650=
(ventunmilionicinquecentododicimilaseicentocinquanta) per rimborsi
IVA e lire 14.768.409=
(quattordicimilionisettecento-sessantottomilaquattrocentonove) per
imprevisti e spese tecniche di contabilità e direzione dei
lavori;
2) di approvare ed impegnare la spesa di lire 134.737.124=
(centotrentaquattromilionisettecentotrentasettemilacentoventi-quattro)
con imputazione al Capitolo 39440 "Spese per propaganda ed
interventi per la protezione della natura" del bilancio di
previsione della Regione per l'anno 1991, che presenta la
necessaria disponibilità;
3) di approvare, ai sensi della legge 2 febbraio 1973, n. 14,
come successivamente modificato, l'appalto a licitazione privata
dei lavori, per un importo a base d'asta di lire 98.456.065=
(novantottomi-lioniquattrocentocinquantaseimilasessantacinque,
dando incarico all'Assessorato all'Agricoltura, Foreste ed Ambiente
Naturale di provvedere ad estendere l'invito alle ditte artigiane
di seguito elencate, con riserva di aggiudicazione dei lavori alla
ditta migliore offerente ai sensi dell'articolo 1 lettera a) della
legge 2 febbraio 1973, n. 14, in base ai quali la gara verrà
esperita: 1) Brochet Angelo - loc. Capoluogo -
Challand-Saint-Anselme; 2) Betemps Ivo - fraz. Dzovennoz - Bionaz;
3) F.lli Luboz - loc. Leverogne - Arvier; 4) Cos.Val. - loc.
Champagne - Villeneuve; 5) Perrier Marcello - via Lostan - Arvier;
6) Zadkovich Giustino - loc. Praximond - Saint-Pierre; 7) Favre
Marino - loc. Degioz - Valsavarenche; 8) Petey Lindo - loc. Etavel
- Saint-Pierre; 9) Glarey di Glarey C. - via della Libertà -
Saint-Pierre; 10) F.lli Ronc - loc. Norat - Introd; 11) Bizel
Giuliano - loc. Villair - Morgex; 12) Perrod Amedeo - loc. La Balme
- Pré-Saint-Didier; 13) Armand Renzo & C. - loc. Vens -
Saint-Nicolas; 14) Bionaz Elio - fraz. Arpuilles - Aosta; 15)
Vuillermin Bruno - corso St. Martin de Corléans - Aosta; 16)
Besenval Corrado - fraz. Janin - Sarre; 17) Mondet Ruggero - loc.
Champrétavy - Saint-Pierre; 18) Charles Livio - fraz. Preille -
Saint-Pierre;19) Simon Geom. Ermes - loc. Trepont - Villeneuve; 20)
Scamoter snc - loc. Norat - Introd.
4) di approvare, per appalto dei lavori di cui alle premesse, le
seguenti clausole e disposizioni complementari del Capitolato
Speciale d'Appalto per lavori di sistemazione idraulico-forestale
da appaltare dalla Regione, approvato con deliberazione di Giunta
n. 2399 in data 27 giugno 1969, registrato all'Ufficio del Registro
di Aosta in data 22 luglio 1969 al n. 13791, Vol. 200 - Atti
privati -:
a) l'articolo 1 del Capitolato è completato nel modo
seguente:
"l'appalto ha per oggetto l'esecuzione di tutte le opere
necessarie previste in progetto per la sistemazione idraulica del
lago del Pellaud e del comprensorio ad esso circostante";
b) l'articolo 2 del Capitolato è completato mediante la
precisazione dell'ammontare dei lavori a base d'asta nella somma di
lire 98.456.065=
(novantottomilioniquattrocentocinquantaseimilasessantacinque) così
suddivisa, in via preventiva e di massima:
N. Descrizione Dei Lavori Importi
1) Scavi e movimenti materiale lire 42.540.029=
2) Fondazioni muri e scogliere lire 15.259.436=
3) Telo impermeabilizzante lire 28.553.200=
4) Tubazioni, pozzetti ed opere varie lire 12.103.400=
totale a base d'asta lire 98.456.065=
c) l'articolo 10 è completato con la precisazione del termine di
120 giorni naturali successivi e continui decorrenti dalla data del
verbale di consegna; il secondo comma è modificato come segue:
"per ogni giorno di ritardo, oltre il termine stabilito al
precedente punto c), per la consegna delle opere ultimate,
l'appaltatore soggiacerà ad una penale di lire 200.000=
(duecentomila)";
d) l'articolo 19 è annullato e così riformulato:
"Articolo 19
- Revisione dei prezzi:
I prezzi unitari indicati nel presente capitolato diminuiti del
ribasso d'asta o maggiorati dell'aumento d'asta offerti alle
condizioni tutte del contratto, si intendono accettati
dall'appaltatore in base a calcoli di sua propria convenienza, a
tutto suo rischio e sono quindi invariabili, salvo l'eventuale
applicazione della previsione dei prezzi contrattuali secondo le
norme stabilite all'articolo 33 punti 2°, 3° e 6° della legge 28
febbraio 1986, n. 41.
In particolare si stabilisce che, salvo l'emanazione di norme
legislative in proposito, i prezzi da prendere a base nelle
revisioni ai sensi dell'articolo suddetto, saranno quelli riportati
nelle tabelle ufficiali per revisione prezzi compilate dalla
Commissione regionale della Valle d'Aosta e che le variazioni
verranno calcolate applicando le tabelle n. 10 b) "traverse,
difese, sistemazioni varie" di cui al Decreto ministeriale 11
dicembre 1978";
e) l'articolo 21 è soppresso e sostituito dal seguente nuovo
articolo:
"le eventuali controversie tra l'Amministrazione appaltante e
l'Impresa saranno risolte dal collaudatore, in sede di collaudo.
Qualora una delle parti non accetti la risoluzione proposta dal
collaudatore, la vertenza sarà sottoposta al giudizio di un
collegio di cinque arbitri, che giudicheranno secondo le regole di
diritto e che saranno nominati:- uno (con funzione di Presidente
del Collegio arbitrale) dal Presidente del Tribunale Civile e
Penale di Aosta;- uno dall'ordine degli ingegneri della Valle
d'Aosta;- uno dall'Amministrazione regionale;- uno dall'Impresa
interessata;- uno di comune accordo tra l'Amministrazione regionale
e l'Impresa e, in caso di mancato accordo, dal presidente del
Tribunale Civile e Penale di Aosta.
Per quanto non previsto dal presente Capitolato si applicheranno
in materia di giudizio arbitrale le norme del Capitolato generale
per gli appalti di opere da parte del Ministero dei Lavori
Pubblici.
5) di approvare l'inserzione in Capitolato delle seguenti
clausole aggiuntive:
a) l'appaltatore si obbliga ad attuare nei confronti dei
lavoratori dipendenti occupati nei lavori costituenti oggetto
dell'appalto, e se cooperativa, anche nei confronti dei soci,
condizioni normative e retributive non inferiori a quelle
risultanti dai contratti collettivi di lavoro applicabili, alla
data dell'offerta, alla categoria e nelle località in cui si
svolgono i lavori, nonché le condizioni risultanti dalla successiva
modifica ed integrazione ed in genere da ogni altro contratto
collettivo applicabile nella località successivamente stipulato per
la categoria.
L'appaltatore si obbliga, altresì, a continuare ad applicare i
suindicati contratti collettivi, anche dopo la scadenza e fino alla
loro sostituzione. i suddetti obblighi vincolano l'appaltatore
anche nel caso che non sia aderente alle associazioni stipulanti o
receda da esse;
b) l'appaltatore è responsabile in rapporto alla Stazione
appaltante dell'osservanza delle norme di cui al precedente
articolo da parte dei subappaltatori nei confronti dei rispettivi
dipendenti, anche in casi in cui il contratto collettivo non
disciplini l'ipotesi del subappalto.
Il fatto che il subappalto non sia stato autorizzato non esime
l'appaltatore della responsabilità di cui al comma precedente e ciò
senza pregiudizio degli altri diritti della Stazione appaltante.
non sono in ogni caso considerati subappalti le commesse date
dall'appaltatore ad altre Imprese per la fornitura dei
materiali;
c) qualsiasi modificazione del progetto - anche se comporta una
maggiore spesa - dovrà essere preventivamente approvata dalla
Giunta regionale; in mancanza di preventiva approvazione, le spese
per i lavori non preventivamente approvati saranno stralciate dalla
contabilità e non saranno liquidate.
6) di approvare, per l'appalto dei lavori di cui ai precedenti
numeri, l'elenco dei prezzi unitari e delle schede tecniche
allegate, a firma del progettista delle opere, Geom. Aldo Meynardi
di Aosta.
Allegato: Elenco Prezzi.
(...omissis...)
PresidenteHa chiesto la parola l'Assessore all'Agricoltura,
Foreste ed Ambiente naturale, Lanièce; ne ha facoltà.
Lanièce (DC)Penso che non ci siano problemi per l'approvazione
del progetto e per l'appalto a licitazione privata del recupero
ambientale del lago del Pellaud, in Comune di
Rhêmes-Notre-Dames.
Il progetto è stato fatto redigere dal Comune. Noi l'abbiamo
illustrato alla Commissione competente, che si è espressa
favorevolmente all'unanimità.
Una parte dei lavori sarà fatta direttamente dal Servizio per la
tutela dell'ambiente, mentre quella che richiederà l'intervento di
mezzi meccanici o l'esecuzione di opere di una certa entità, sarà
data in appalto.
Non credo che ci sia altro da aggiungere.
Presidente
Ha chiesto la parola il Consigliere Perrin;
ne ha facoltà.
Perrin (UV)
En troisième Commission, nous avons
examiné à fond cet argu-ment; nous avons analysé le projet et notre
avis est favorable à la récupération de ce lac. Comme pour des
travaux de ce genre ou l'hypothèse de travaux du genre, on a eu
dans le passé des pro-blèmes - je crois que monsieur l'Assesseur
connaît le problème du lac de Lauzon, dans la Commune de Verrayes,
où les associations écologiques ont donné un avis négatif pour les
travaux mêmes - je ne voudrais pas que l'on puisse soulever ici les
mêmes problèmes. J'ai oublié de poser cette question lors de la
réunion de la Commission, mais je voudrais simplement savoir s'il y
a, pour ce travail, tous les avis pour ce qui concerne les défenses
hydrogéologiques d'un côté et de la Surintendance de
l'autre.
Presidente
Ha chiesto la parola l'Assessore
all'Agricoltura, Foreste ed Ambiente naturale, Lanièce; ne ha
facoltà.
Lanièce (DC)
Sono stati fatti tutti gli accertamenti
necessari e la pratica è munita di tutte le autorizzazioni per
l'esecuzione dei lavori.
Presidente
Se nessuno chiede la parola, pongo in
votazione la proposta di deliberazione in oggetto.
Esito della votazione:
Presenti, votanti e favorevoli: 28
Il Consiglio approva all'unanimità
