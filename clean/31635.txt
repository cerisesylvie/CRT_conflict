Classificazione
TURISMO E INDUSTRIA ALBERGHIERA
Ricettività turistica



Oggetto del Consiglio n. 628 del 24 giugno 2009 - Resoconto
OGGETTO N. 628/XIII - Interpellanza: "Intendimenti in merito
al rilancio delle strutture ricettivo-alberghiere del comprensorio
di Châtillon e Saint-Vincent".
Interpellanza
Premesso che:
·
STV - società controllata dalla Regione tramite la
finanziaria regionale Finaosta - ha acquisito nell'ottobre 2006 la
proprietà e la gestione del complesso immobiliare del Grand Hôtel
Billia (GHB), del Centro Congressi e pertinenze, nonché della
relativa azienda alberghiera;
·
il Casinò de la Vallée, altra società controllata
direttamente dalla Regione, dirotta massicciamente la propria
clientela di gioco verso il GHB e ha pressoché azzerato la
cosiddetta ospitalità esterna che prevede ricadute positive sulle
altre strutture ricettivo-alberghiere del comprensorio di Châtillon
e Saint-Vincent;
Constatato che le strategie di rilancio della Casa da gioco e
del GHB restano meri annunci mentre la crisi in atto continua a
erodere clientela, ricavi e segmenti di mercato a tutte le aziende
operanti sul territorio;
Considerato che la proposta di revisione del Disciplinare
regolante i rapporti tra la Regione e la Casa da gioco di
Saint-Vincent all'esame della IV Commissione consiliare permanente,
oltre a non destinare più una precisa quota degli introiti del
Casinò alle attività di promozione e alle manifestazioni, accenna
alle risorse da destinare all'ospitalità esterna rinviando
genericamente a un'evidenza nel programma del "Comitato per la
promozione e le manifestazioni";
ciò premesso, i sottoscritti Consiglieri regionali
Interpellano
il Presidente della Regione e/o l'Assessore delegato per
sapere:
1) quali sono, nel periodo intercorrente dall'ottobre 2006 al
31 maggio 2009, i dati relativi alla clientela della Casa da gioco
che è stata ospitata presso il Grand Hôtel Billia (ospitalità
interna) e quelli relativi alla clientela orientata verso altre
strutture ricettivo-alberghiere del comprensorio di Châtillon e
Saint-Vincent (ospitalità esterna);
2) se non ritenga necessario inserire nell'esaminando
Disciplinare un articolo che, sul modello di quanto già
sperimentato nel passato, tenga in debita considerazione anche le
strutture ricettive, alberghiere e di ristorazione del suddetto
comprensorio;
3) quali sono i suoi altri eventuali intendimenti in merito
alla situazione denunciata in Premessa.
F.to: Tibaldi - Benin - Lattanzi - Zucchi
Président
- La parole au Conseiller Secrétaire
Tibaldi.
Tibaldi (PdL)
- Grazie, Presidente. Questa interpellanza
fa il paio con una che avevamo presentato qualche mese fa e che si
riferiva all'attività della struttura alberghiera del Grand Hôtel
Billia, quindi è bene preoccuparci del Grand Hôtel Billia che è
entrato recentemente nel novero delle società controllate dalla
Regione, però è altrettanto importante preoccuparsi del
comprensorio, ovvero di tutti quegli operatori economici che
lavorano nella zona di Châtillon e Saint-Vincent e che in
particolare sono dediti all'attività ricettiva e di ristorazione.
Cosa vogliamo evidenziare con questa interpellanza? Semplicemente
questo. Il Casinò e il Grand Hôtel Billia sono stati concepiti
politicamente come volano economico non solo di quella zona, ma
della Valle d'Aosta, volano economico sotto tanti punti di vista,
innanzitutto come sviluppo, come ricavi, come gettito per la
Regione, come occupazione, come prestigio ovviamente, essendo il
Casinò uno dei quattro dell'Italia e il Grand Hôtel Billia è sempre
stata una struttura ricettiva e congressuale di tutto rispetto, in
particolare negli anni '70-'80, ma ancora negli anni '90 aveva una
sua dignità, fino a quando sappiamo essere caduta nella sovvenzione
del "vuoto per pieno" degli anni 1996-2002 e di lì pian piano il
declino, fino a quando è stata acquistata dalla mano pubblica
regionale.
Se queste due attività, Casinò e Grand Hôtel Billia insieme alle
terme, ma oggi non fanno parte di questa interpellanza, dovevano
essere i perni del rilancio dell'economia nella zona e non solo,
oggi ci rendiamo conto, facendo un censimento anche molto sommario,
senza grande impegno, che in realtà la zona è fortemente sofferente
sotto il profilo turistico-ricettivo e questa sofferenza è
incarnata
in primis
dagli operatori del settore alberghiero
e della ristorazione, alcuni dei quali hanno dovuto rinunciare alla
prosecuzione dell'attività, altri che invece sono in condizioni di
disagio anche preoccupante. Visto che le strategie di rilancio
della Casa da gioco e del Grand Hôtel Billia finora sono degli
annunci, contengono anche buone intenzioni, ma finora restano sulla
carta, mentre la crisi continua ad erodere clientela, ricavi e
segmenti di mercato a tutte le aziende operanti sul territorio,
vorremmo sapere quali sono le sue intenzioni in merito ad un punto
che a nostro avviso appare estremamente importante. Qual è il
punto? Il punto è il disciplinare, di cui parleremo
approfonditamente nel pomeriggio o nella giornata di domani, il
disciplinare che regola i rapporti fra Regione e Casa da gioco e
che qui è stato iscritto all'esame della IV Commissione, ma vedete
che l'interpellanza venne presentata il 12 giugno, allora era
all'esame della IV Commissione, oggi approda all'esame dell'aula;
un disciplinare che fino al 2007 prevedeva un'attenzione per il
comprensorio con la destinazione di una quota dei clienti del
Casinò presso le aziende alberghiere o di ristorazione dello stesso
comprensorio, dal 2007 le cose sono cambiate, è intervenuta una
sciabolata del Presidente Caveri e della sua maggioranza che ha
"tagliato la testa" a questa opportunità lasciata al comprensorio
(nonostante il Presidente sia anche della zona, peraltro, ma questo
è un dettaglio, l'ex Presidente anzi...) e oggi si vuole continuare
a mantenere questa condizione a nostro avviso impropria, che non
rende merito all'apporto che il comprensorio reca al Casinò e al
Grand Hôtel Billia. Perché se si procede in questa logica, con un
Grand Hôtel Billia che sappiamo essersi buttato massicciamente e
direi anche aggressivamente sul mercato
on line
, sul mercato
tipico degli albergatori della zona e quindi non sta cercando di
diversificare per attrarre una clientela un poco più elevata
d'Italia, come dovrebbe essere consona ad un hôtel di quella
portata... fermo restando che servono dei lavori di restauro e di
ammodernamento, però si sta gettando, con la forza del pubblico
alle spalle, sul mercato che è tipicamente privato. Sappiamo, ci
siamo informati sull'argomento, ci è giunta notizia che il
marketing
del Grand Hôtel Billia ha guardato in internet le
offerte dei principali alberghi di Saint-Vincent e Châtillon, ha
aumentato di 0,50-1 euro la proposta, è naturale che schiacci, fa
dumping
, fa praticamente
dumping
sul mercato e
distrugge quei pochi e scarni segmenti di mercato che ancora
restavano in capo agli operatori alberghieri del settore... 118,
119 saliamo a 120, 121, è naturale che, di fronte ad un'offerta
fatta da un Grand Hôtel Billia che figura con la sua bella facciata
ridipinta, che lascia nell'immaginario del potenziale cliente dei
servizi di un certo livello, che poi magari non è in grado di
mantenere, ma questo è un altro discorso, e altri hôtel della
zona... insomma la concorrenza è quanto meno impari. Alla luce di
questo... fra l'altro, abbiamo assunto anche delle informazioni in
IV Commissione, quando l'Amministratore unico Frigerio il 9 giugno
scorso si è recato per fare i suoi commenti sul disciplinare e a
precisa domanda del sottoscritto ci ha detto che l'ospitalità
esterna, ossia la clientela che viene consigliata di orientarsi
presso alberghi o strutture ricettive del territorio oggi si aggira
sul 15 percento, una volta eravamo al 30, oggi siamo al 15.
Viene da chiedersi se il Casinò e il Grand Hôtel Billia in
particolare sono due cattedrali in un deserto, che però hanno
creato loro prosciugando letteralmente di risorse idriche la zona,
e intendo per "risorse idriche" la ricchezza economica, oppure se
il Casinò e il Grand Hôtel Billia devono essere concepiti, come noi
pensiamo, come motori di sviluppo non solo per loro stessi, ma
anche per un comprensorio... e comunque dà lustro e completezza
all'offerta di queste due aziende; per questo, Presidente, le
poniamo queste domande. Innanzitutto vorremmo una chiarezza sui
dati, ci ha fornito dei dati nel febbraio scorso sulle presenze al
Grand Hôtel Billia nel 2007-2008, i primi due anni di gestione
pubblica, dove si evince una componente di clientela del Casinò
particolarmente significativa, che è veramente elevata. Vorremmo
adesso sapere quali sono nello stesso periodo (abbiamo messo
dall'ottobre 2006 al 31 maggio 2009 per essere ancora più attuali)
i dati relativi ai clienti della Casa da gioco, che invece sono
stati dirottati utilmente verso le strutture alberghiere esterne,
anche per avere un confronto e una conferma dei dati che
l'Amministratore unico ci ha fornito.
Seconda domanda:
"se non ritenga necessario..."
- e qua
anticipiamo il dibattito su questo punto nel disciplinare -
"...
inserire in questo atto amministrativo un articolo che, sul modello
di quanto già sperimentato in passato, tenga in debita
considerazione anche le strutture ricettive, alberghiere e di
ristorazione del suddetto comprensorio"
. Ricordo che nel 2003 -
allora Presidente era Louvin, e Louvin se lo ricorderà meglio di me
- il piano di sviluppo del Casinò era tutto comprensoriale, ossia
c'era un casinò, un Grand Hôtel Billia, c'era la previsione di fare
un golf, di rilanciare le terme, di fare un centro ippico, c'era di
tutto di più, c'era veramente una sinergia, che poteva piacere o
non piacere, fra il Grand Hôtel Billia e tutto quel microcosmo
circostante che però completava e integrava un'offerta turistica
che poteva avere una sua validità. Oggi si rischia di intraprendere
la via della solitudine, dove Casinò e Grand Hôtel Billia
addirittura entrano in conflitto con le aziende private sul
territorio e guardi, Presidente, che questo sentimento è percepito
oggi dagli operatori economici che ieri credevano che la loro
funzione nell'ambito del comprensorio fosse un
quid
in più
per le due società regionali, quel piccolo apporto che però fatto
da tutti insieme in maniera sintonizzata dava veramente la forza al
comprensorio per ripartire. Oggi invece loro vivono nell'incubo di
dire: "ma qui se questa è la via, un domani per noi non c'è più
nulla".
Terza e ultima domanda, e ho concluso: se eventualmente ha altri
intendimenti in merito. Ne abbiamo proposto uno con il quesito n.
2, ma sicuramente non abbiamo la verità e lei magari ha qualche
suggestione che ci sfugge in questo momento.
Président
- La parole au Président de la Région,
Rollandin.
Rollandin (UV)
- Grazie. Per quanto riguarda la prima
domanda:
"
quali sono, nel periodo intercorrente
dall'ottobre 2006 al 31 maggio 2009, i dati relativi alla
clientela..."
, nel periodo interessato i dati relativi alla
clientela della casa da gioco ospitata presso il Grand Hôtel Billia
ammontano a: 42.074 presenze e 68.793 coperti per un fatturato di
9.921.472 euro, nello stesso periodo i dati relativi alla clientela
della Casa da gioco ospitata da altre strutture ricettive
alberghiere sono stati 17.130 presenze e 14.671 coperti per un
fatturato di 1.588.931 euro. I dati di riferimento partono dal
novembre 2006 in quanto l'atto di acquisto della STV della
struttura è stato perfezionato il 18 ottobre 2006. L'ospitalità
esterna relativa al mese di maggio 2009 non è stata ancora
considerata in quanto i dati saranno pronti a breve.
In aggiunta ai dati sopra riportati, si ritiene opportuno
ricordare che il Casino de la Vallée da sempre pianifica e concorre
ad organizzare eventi e manifestazioni che generano ricadute
significative, almeno lo erano sul territorio. È il caso di
ricordare le finali dei campionati italiani di tutte le specialità
della stecca, manifestazione che raduna a Saint-Vincent ogni anno,
per 11 giorni di gara previsti, circa 1.500 appassionati di
biliardo; sempre in tema di biliardo e con cadenza annuale il
Casinò organizza il "Gran Premio Saint-Vincent di Goriziana" che
nei 16 giorni di gara richiama nella cittadina circa 1.800
partecipanti. In entrambi i casi si tratta di persone che
provengono da ogni parte d'Italia e che sicuramente utilizzano le
strutture ricettive, e questo credo sia possibile verificarlo, e i
servizi di ristorazione presenti sul territorio. Altri eventi
contribuiscono all'attivazione di ricadute sul territorio, quali,
ad esempio, la "Gran Fondo Saint-Vincent di ciclismo" con 1.500
partecipanti nell'edizione 2009, i numerosi tornei di Texas Hold'em
programmati con cadenza mensile, per i quali nei week-end di gara
si superano abbondantemente i 400 partecipanti, a cui occorre
aggiungere gli accompagnatori, gli addetti ai lavori. Inoltre la
programmazione costante di spettacoli contribuisce a canalizzare
ulteriori flussi per Saint-Vincent, in aggiunta a quelli previsti
per l'ospitalità alla clientela di gioco. Un'ultima considerazione
merita il ricco calendario di manifestazioni estive e invernali
allestito dall'Associazione "InSaint-Vincent", di cui il Casinò è
pilastro portante insieme al Comune, che contribuiscono a tenere
viva e attiva la presenza dei turisti e residenti nella località.
L'insieme di tutte queste iniziative può essere configurato come un
raddoppio rispetto ai servizi acquisiti direttamente dal Casinò sul
comprensorio della clientela di gioco.
Questi i dati riportati anche per quanto riguarda i singoli
anni: già nel primo periodo... quindi 2008... poi do la tabella, è
più facile... 2006 le presenze al Grand Hôtel Billia... 2007... al
Grand Hôtel Billia erano 15.534, nel 2008 17.534, quest'anno nei
primi mesi sono 5.274. Per gli esterni, quindi fuori, nel 2007
erano 7.800, nel 2.800 5.573, ad oggi su 5.200 presenze nel Billia
ci sono 1.870 presenze esterne con un fatturato per esterni di
191mila euro rapportato a 1 milione che è quello all'interno della
struttura del Grand Hôtel Billia. Se vuole poi una fotocopia,
gliela posso dare.
Per quanto riguarda le altre richieste di chiarimento: se non
ritenga necessario inserire nel disciplinare... di modificare il
disciplinare, come ha già ricordato, la proposta di revisione del
disciplinare per la gestione non indica più una quota prestabilita
degli introiti del Casinò per l'attività di promozione e per le
manifestazioni, in quanto tale obbligo, riferito agli introiti
lordi di gioco dell'ultimo bilancio approvato, appariva troppo
rigido... e la dimostrazione di come sono andate... era
chiarissima... e vincolante nella modulazione delle iniziative
complessive di rilancio della Casa da gioco. Situazione che viene
aggravata e associata all'attuale dinamica degli introiti,
considerando che in termini di incidenza sulla totalità dei costi
la voce promozione e manifestazioni al momento attuale incide per
il 20 percento. Il nuovo testo del disciplinare impone alla Casino
S.p.a. di finanziare il calendario delle manifestazioni finalizzate
ad incentivare le presenze presso la Casa da gioco e attivare
ricadute promozionali sul comprensorio, senza prevedere però una
quota fissa di inserimento, al fine di consentire all'azienda di
programmare questa attività tenendo conto della situazione
contingente.
Per quanto riguarda l'ospitalità esterna, va premesso che i
clienti della Casa da gioco chiaramente non possono essere
obbligatoriamente indirizzati all'esterno, questo mi sembra chiaro,
se non hanno gradimento per le proposte alternative. Va ricordato
che anche le disposizioni in tal senso nei precedenti disciplinari
non hanno in realtà mai trovato piena applicazione, tant'è che nel
2007 il disciplinare è stato modificato nel senso di abolire una
quota riservata. Nel nuovo testo rimane l'attenzione generale verso
le ricadute che il programma di manifestazioni può e deve portare
all'imprenditoria turistica e commerciale del comprensorio di
Châtillon, ciò attraverso iniziative come quelle che ho ricordato,
quelle annuali e pluriennali che vengono programmate, in modo da
far sì che l'insieme porti clientela anche a Saint-Vincent.
Voglio dire a questo proposito che, per quanto riguarda la
politica per il Grand Hôtel Billia, abbiamo oggi due grandi sfide:
la prima legata all'attuazione del piano di ristrutturazione del
Grand Hôtel Billia secondo lo schema che è stato indicato nel
momento in cui si è adottato il piano strategico, e che verrà
seguita dal Consiglio di amministrazione con l'appoggio di una
società che è già stata contattata e che seguirà sia l'indicazione
per la ristrutturazione, quindi per il modello dei due Hôtel, 5
stelle e 4 stelle, sia per dare una serie di orientamenti per la
futura gestione. Su questo bisogna fare il punto, nel senso che
l'investimento fatto - e non entro nel merito - era per andare
nella direzione di completare un discorso che voleva dire togliere
dall'accerchiamento e quindi avere la disponibilità del Billia... è
sempre stato visto come un punto di grande prestigio, perché poteva
dare l'occasione di gestire nel modo più corretto il collegamento
che ci deve essere fra Casinò e Billia. Sicuramente in prospettiva
il collegamento dovrà essere visto in modo anche più funzionale e
forte, perché oggi ci sono due società, potrebbe essere anche
valutata una modalità di revisione di questo collegamento, in modo
che si veda come gestire da una parte l'utilizzo del Billia per il
Casinò, perché prioritario per il Casinò, ma voi stessi avevate
richiamato che non può vivere solo di Casinò il Billia come
investimento pubblico, quindi, non potendo vivere solo di Casinò,
deve cercarsi la clientela. Sulla ricerca della clientela condivido
che non deve essere in concorrenza con l'offerta data a livello
locale. Ad oggi quello che mi è stato riferito è che c'è stato un
contatto e un accordo con la parte in riferimento... c'è anche la
Presidente della Società degli albergatori che è stata contattata e
che ha concordato con i Responsabili del Billia... che il prezzo
delle camere all'interno del Billia è superiore al prezzo più alto
degli alberghi esistenti in Saint-Vincent, oggi il prezzo è da 8 a
10 euro superiore al prezzo più alto dell'albergo corrispondente
alla classe. Sicuramente la promozione che è stata fatta dal Billia
va nella direzione di riempire l'albergo nei periodi di non gioco,
perché la presenza dei giocatori è soprattutto il fine settimana,
durante la settimana c'è il vuoto, quindi sono state attivate delle
forme promozionali per portare clientela al Billia. Questo credo
sia corretto e giusto, anche con tutte le difficoltà che oggi
esistono, e qui faccio una precisazione, ne parleremo del
disciplinare, ma nel disciplinare quando abbiamo portato al 90
percento, abbiamo anche spiegato nella Commissione competente che
parte di questo è legato al fatto che per il Billia ci sarà una
minore disponibilità di camere, perché? Perché si prevede di fare i
lavori, di intervenire nell'ambito dell'attuale struttura, che è
sicuramente non consona e non all'altezza in cui dovrebbe essere il
Billia, tant'è che molti dei congressi che si facevano una volta
non si fanno più non solo per la crisi economica, ma anche perché
il livello di efficienza (per non dire altro) delle camere non è
più giudicato all'altezza del rango del Grand Hôtel Billia. A
questo punto succederà che sicuramente la disponibilità anche della
clientela, come del resto della presenza in Saint-Vincent delle
persone che ruotano attorno al Casinò... in questa fase attuativa
saranno dirottate nelle strutture esistenti in Saint-Vincent e nel
comprensorio. Lo dico questo a parziale giustificazione di un fatto
che avverrà naturalmente, non perché si voglia modificare il
disciplinare.
"Q
uali sono i suoi altri eventuali intendimenti in
merito alla situazione denunciata"
: noi abbiamo fatto un
incontro con l'Associazione albergatori, che ha rappresentato le
istanze appena esposte. Abbiamo fatto presente i dati e sicuramente
l'intervento non sarà solo sul Grand Hôtel Billia che, come ho
detto, andrà verso questa consulenza con questa società, non ci
sono segreti, Magellan, che ha presentato una proposta interessante
e importante, che va nella direzione di fare un'assistenza
importante per seguire nelle varie fasi, in modo da arrivare in
fondo con una coscienza di quello che dovrà essere fatto per il
Billia per una gestione che possa andare nella direzione di un
utilizzo ottimale di un livello, che a questo punto sarà sempre
meno concorrenziale con le altre strutture, perché chi va al Billia
spenderà una cifra che è molto più elevata di quella che è oggi.
Oggi il prezzo è sicuramente inferiore, perché il livello non è
concorrenziale, allora rischiamo di far concorrenza con l'attività
alberghiera esistente. Quello che va detto è che noi faremo
l'impossibile nel mandato di questa nuova società... deve seguire
la procedura per arrivare alla presenza di un 5 stelle e 4 stelle
che viva di luce propria, che possa attivare dei meccanismi non
concorrenziali con il resto, ma che sia in grado di
autofinanziarsi, oggi sappiamo che perdiamo 4 milioni di euro anche
con il Billia! Non possiamo con una struttura pubblica immaginare
che non ci attiviamo o non facciamo nulla per riempirlo, perché ci
sono le altre realtà; deve essere fatto l'impossibile, e arrivo
all'ultima domanda, per attivare quei meccanismi, lei ha
giustamente ricordato le Terme di Saint-Vincent, ma non solo, anche
il tiro a piattello, quello su cui si è già dato un incarico da
parte dell'Assessorato competente alle strutture sportive per
attivare al più presto un progetto che rianimi questa importante
attrazione, perché il tiro al piattello è una delle attività che
più porta persone che hanno anche una propensione al gioco, quindi
gente che potrà frequentare il Casinò e avere un doppio svago. Le
altre attività che lei ha ricordato, il golf, sono iniziative che
sono state analizzate e verranno probabilmente viste come discorso
di comprensorio, quindi condivido quello che diceva che deve essere
attuata una prospettiva più globale, non è solo il discorso del
Billia, bisogna verificare che l'insieme funzioni per poter avere
anche delle ricadute importanti. Quello che si sta cercando di fare
è di dare il massimo per far affluire gente a Saint-Vincent, in
modo che ci siano ricadute anche per gli alberghi che sono il
frutto di investimenti importanti nella città di Saint-Vincent come
Châtillon o gli altri comuni vicini, che possono avere una ricaduta
come noi ci auguriamo.
Président
- La parole au Conseiller Secrétaire
Tibaldi.
Tibaldi (PdL)
- Vede, Presidente, il comprensorio, ma non
solo quello di Châtillon e di Saint-Vincent, che è adiacente alle
strutture che stiamo esaminando, Casinò e Grand Hôtel Billia, è
allo stremo delle forze perché, nonostante le difficoltà, la crisi
che ha investito tutto e tutti, sono riusciti ad impiegare ancora
quelle poche risorse che residuavano per ammodernare i negozi, per
ammodernare gli alberghi, per renderli più funzionali alle nuove
esigenze della clientela che va a cercare sempre le particolarità.
È un territorio che ha dato di tutto di più ed è un territorio che
conta molto sugli
atout
s pubblici, in questo caso sappiamo
essere tre. Paradossalmente sembra che ogni volta che il privato,
sia esso piccolo o più o meno grande, investe in una certa
direzione, gli arriva un
boomerang
addosso e il privato
viene stoppato. Lei prima ha citato le terme come ho fatto anch'io,
le terme sono passate dalla mano pubblica comunale a quella
privata, sembra proprio uno scherzo del destino: non appena sono
passate dalla mano pubblica a quella privata, arriva anche lì la
mannaia dell'USL e trova l'acqua che non a norma. Chissà come mai
negli anni passati l'acqua non aveva dei requisiti chimici non
idonei, sarà uno scherzo del destino, non voglio avere retro
pensieri, ma per una volta che abbiamo un privato in quel settore
disponibile ad investire, a rilanciare le terme, già uno siamo
riusciti a cacciarlo, anzi sono riusciti a cacciarlo da
Saint-Vincent perché era contrario a certe
lobby
che ben
conosciamo, arriva il privato e lì si infanga subito con la
burocrazia... non poteva dirglielo prima, no, con buona pace dei
giornalisti che ovviamente hanno subito esposto tutto al pubblico
ludibrio. Oggi il sistema comprensoriale, dicevo, è allo stremo
delle forze e la sindrome da accerchiamento che ha vissuto il
pubblico fino all'altro giorno, ossia il Casinò e il Grand Hôtel
Billia che entrino nella proprietà pubblica e nella gestione
pubblica... oggi la sindrome di accerchiamento la stanno vivendo i
privati piccoli o meno piccoli che siano! Perché loro si trovano di
fronte a queste realtà pubbliche che dovrebbero essere dei fari
illuminanti che erogano luce anche a loro, mentre in realtà sono
nell'ombra più totale. È auspicabile che quello che lei ha detto in
qualche maniera si verifichi, è auspicabile che ci siano di nuovo
delle ricadute sul territorio, perché oggi ci sono solo cadute in
ginocchio di questi operatori che non ce la fanno più e lei ne ha
testimonianza, perché li conosce anche lei quanto li conosciamo
noi.
È opportuno che questa capacità di generare sviluppo, ricchezza
e di trasmetterla anche in parte sul territorio venga implementata
al più presto, venga avviata, concretizzata, perché finora abbiamo
dei piani, delle buone intenzioni; lei prima parlava di iniziative,
ha citato le due manifestazioni del biliardo, che sommando i
giorni, 11 più 16, sono 27 giorni, un mesetto di attenzione che
queste iniziative, organizzate da Casinò e Grand Hôtel Billia
possono dissipare sul territorio. Lei si ricorda, Presidente - e se
lo ricorda meglio di me, perché anagraficamente ha qualche annetto
in più e la memoria è un po' più estesa -, qual era il calendario
delle iniziative del Casinò qualche decina di anni fa? Vuole
paragonare quel calendario dove c'erano manifestazioni di
prestigio, di produzione diretta, di produzione indiretta? Oggi è
tutto cassato, a colpi di Cassazione sul disciplinare è stato fatto
di tutto di più, oggi non ci sono più! Oggi ci rimettiamo alla
buona volontà e al buon senso degli amministratori di turno, senza
nemmeno un minimo vincolo di.... "metti 10 gettoni...", no,
libera... oggi veramente siamo nel liberalismo più estremo. Lei sa
che troppa libertà porta all'anarchia, quindi si va fuori
controllo.
La nostra proposta:
"
se non ritenga necessario
inserire nell'esaminando Disciplinare un articolo..."
,
eccetera, ci pare di capire che il disciplinare sia più o meno
confezionato, anzi più che non meno, e inemendabile. Non ci
rimane... non dico: non ci resta che piangere, ma non ci resta che
confidare nelle sue affermazioni odierne, nella speranza che queste
affermazioni trovino in un tempo relativamente breve una
rispondenza, perché guardi che quel prezzo che dicevo io, di 0,50,
1 o 2 euro in più, è quello che viene fatto dal Billia nei
confronti di altri albergatori. Forse poi si saranno accordati,
questo non lo so, con il Presidente dell'ADAVA di fare prezzi che
siano superiori di 8-10 euro, ma è notizia delle ultime ore...
(interruzione del Presidente della Regione, fuori
microfono)
... però sta di fatto che oggi le due società pubbliche per
resistere stanno aggredendo il piccolo e già fragile mercato dei
privati. Lei capisce che la sindrome di accerchiamento si è
trasferita dal pubblico al privato ed è comprensibile la loro
preoccupazione.
Prendiamo atto delle sue risposte e confidiamo nel fatto che
trovino sostanza e concretezza nel giro di brevissimo tempo.
