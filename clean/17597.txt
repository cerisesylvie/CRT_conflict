Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 141 del 9 novembre 1988 - Resoconto
OGGETTO N. 141/IX - COMMISSIONE PREVISTA DALL'ART. 9 DELLA
LEGGE 19 MAGGIO 1976, N. 398, SULLA DISCIPLINA DEL COMMERCIO
AMBULANTE - NOMINA DI COMPONENTI.
PRESIDENTE:
Ha chiesto la parola l'Assessore
all'Industria, Commercio, Artigianato e Trasporti, Lanivi; ne ha
facoltà.
LANIVI (A.D.P.):
Si tratta di sostituire due componenti
della Commissione per la disciplina del commercio ambulante, in
sostituzione degli ex Consiglieri Ricco Raffaele per la maggioranza
e Berti Vigilio per la minoranza.
PRESIDENTE:
Colleghi Consiglieri, se siete d'accordo, vi
viene distribuita una scheda con due righe, in modo che possiate
esprimere i voti su due persone.
Se il Consiglio non ha obiezioni, la Presidenza propone che la
votazione avvenga al posto. Ci sono obiezioni? Bene, non essendoci
obiezioni, si procede alla distribuzione delle schede.
Ha chiesto la parola il Consigliere Bajocco; ne ha facoltà.
BAJOCCO (P.C.I.):
Quando ero al Comune conoscevo bene il
problema di cui si occupa la legge n. 398, perché avevo gli
ambulanti sempre sotto casa.
Poiché anch'io faccio parte di questa Commissione, che però non
è mai stata convocata, vorrei sapere dall'Assessore Lanivi se la
Commissione non ha proprio nulla da fare, se tutti i problemi che
ci sono nella nostra Regione sono risolti dai singoli Comuni.
(...Interruzione dell'Assessore Lanivi...)
... Sì, si è obbligati per legge, ma io sono dell'avviso che una
Commissione dovrebbe e potrebbe fare qualche cosa nell'interesse
degli ambulanti.
PRESIDENTE:
Ha chiesto la parola Consigliere Riccarand; ne
ha facoltà
RICCARAND (N.S.): Vorrei proporre la candidatura del Consigliere
Gremmo in sostituzione dell'ex Consigliere Berti.
PRESIDENTE:
Ha chiesto la parola Consigliere Aloisi; ne ha
facoltà.
ALOISI (M.S.I.):
Propongo la mia candidatura in questa
Commissione, perché ritengo corretto che anche il sottoscritto
faccia parte, non dico di tutte le Commissioni, ma almeno di
qualcuna. Propongo, pertanto, la mia candidatura come
rappresentante dell’opposizione.
PRESIDENTE:
Ha chiesto la parola il Consigliere Gremmo; ne
ha facoltà.
GREMMO (U.A.P.):
Di fronte ad una richiesta così pressante
di posti e di poltrone, io prego i Consiglieri di non votarmi e
quindi ritiro la mia candidatura, anche perché credo che il
Movimento Sociale Italiano abbia più diritto di me di andare a
fare... Cos'è? Ah, sì... il supplente del supplente.
PRESIDENTE:
Ha chiesto la parola il Consigliere Vesan; ne
ha facoltà.
VESAN (D.C.):
Al posto dell’ex Consigliere
Ricco Raffaele, propongo la candidatura a membro supplente del
Consigliere Limonet Renato.
PRESIDENTE:
Ricordo che sono tutti e due membri
supplenti.
Signori Consiglieri, vi viene distribuita una scheda con due
righe, una delle quali per il candidato della maggioranza e l'altra
per quello della minoranza. Siccome si votano tutti e due i
nominativi, per evitare una successiva votazione, sarebbe opportuno
votare entrambi i nominativi proposti. Grazie.
Mi sembra di poter riassumere la questione in questi termini: il
Consigliere Limonet è stato proposto dalla maggioranza, mentre
dalla minoranza sono stati proposti i nominativi dei Consiglieri
Aloisi e Gremmo, ma quest'ultimo ha ritirato la sua
candidatura.
Se nessuno chiede la parola, invito il Consiglio a procedere
alla votazione per schede segrete.
VOTAZIONE A SCRUTINIO SEGRETO
ESITO DELLA VOTAZIONE
Presenti: 30
Votanti: 30
Schede valide: 30
Hanno riportato voti:
- LIMONET: 25
- ALOISI: 20
- GREMMO: 2
- FRASSY: 2
- ROLLANDIN: 1
In base all’esito della votazione, dichiaro che
risultano designati in seno alla Commissione prevista dall'art. 9
della legge 19 maggio 1976, n. 398, sulla disciplina del commercio
ambulante, quali componenti supplenti, i Consiglieri:
- LIMONET Renato (designato dalla maggioranza);
- ALOISI Domenico (designato dalla minoranza).
