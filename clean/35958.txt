Classificazione
TRASPORTI E VIABILITÀ
Viabilità



Oggetto del Consiglio n. 268 del 26 novembre 2013 - Resoconto
OGGETTO N. 268/XIV - Interpellanza: "Costruzione di una
rotatoria in località Berriat nel comune di Montjovet".
Président
- Pour l'illustration, la parole au collègue
Gerandin.
Gerandin (UVP
) - Merci Madame la Présidente.
Quest'interpellanza ha la volontà di ripercorrere un po' quello
che è stato il percorso in merito a questa rotonda nel centro
dell'abitato di Montjovet. Ripercorrerlo un po' perché...non è il
caso di fare polemica, ma probabilmente si vuole provare a
risolvere uno dei seri problemi che ci sono per quello che riguarda
il discorso della viabilità in Valle e, dicevo, ripercorrerlo
perché, comunque, questa rotatoria all'inizio...ormai a partire
dall'ottobre 2001, quando c'è stato uno studio per quello che
riguarda le rotatorie, il 4 aprile del 2003 c'è stata la delibera
da parte del Consiglio comunale di Montjovet per la variante al
piano regolatore, a dicembre del 2004 c'è stato un incarico
all'ingegner Blanc della Comunità montana per lo studio, ad agosto
del 2005 la lettera del compianto dottor Cerise al Comune, nella
quale veniva trasmessa la delibera di Giunta 2520 dell'8 di agosto
del 2005, a settembre 2005 il famoso protocollo tra la Regione ed
ANAS, nel 2006 la convenzione Regione-Comune, nel 2007 il progetto
preliminare, nel 2010 il parere richiesto alla Regione, nel 2010 la
risposta della Regione a seguito anche dell'incontro con ANAS, nel
2011 la presentazione del progetto preliminare della rotonda, poi
c'è stato pure un sopralluogo in seguito.
Nel frattempo in quasi 15 anni la situazione, chiaramente, è
cambiata, abbiamo assistito a rotatorie fatte in più parti della
Valle d'Aosta, a volte con meno problematiche di viabilità rispetto
a questa, però questa ha avuto un blocco, un rallentamento, non si
sono più avute novità in merito. Dicevo, nel frattempo in 15 anni è
chiaro che un paese cambia faccia: in quella zona c'è stata la
completa ristrutturazione della scuola del capoluogo, ormai tutte
le scuole sono concentrate in quel posto, la costruzione del centro
polivalente con annessa farmacia comunale, biblioteca, sede di
associazioni varie, sportello bancomat, tabacchino e sede del
volontariato, per cui questa pericolosità, che era stata già
individuata a partire da oramai più di un decennio, è chiaramente
peggiorata. Viviamo quotidianamente i pericoli che ci sono
soprattutto riferiti ai pullmini scuolabus, che si devono fermare
in prossimità di una semicurva per svoltare e per portare i bimbi a
scuola. Ecco, allora, noi crediamo è che sia molto più importante
prevenire eventuali rischi che potrebbero avere delle conseguenze
anche pesanti, ci troviamo a volte a vivere nei rimpianti.
Noi vorremmo, se possibile, capire quale sia la reale
situazione, per cui
"quali sono i
- reali -
impedimenti
che hanno di fatto bloccato l'esecuzione della rotatoria; se è
intenzione dell'Amministrazione regionale procedere all'esecuzione
dell'opera; quali potrebbero essere i tempi per procedere in tal
senso; se è tutt'ora valido e realizzabile il protocollo
Regione-ANAS"
, senza nessun tono polemico, ma con la volontà,
se possibile, di avere delle indicazioni in merito, perché
riteniamo che la situazione sia alquanto pericolosa. Grazie.
Président
- Pour la réponse, la parole à l'Assesseur
Viérin.
Viérin M. (SA)
- Grazie Presidente.
Come ricordato nell'interpellanza, la rotatoria in località
Berriat del comune di Montjovet è compresa nell'accordo
sottoscritto nel settembre del 2005 fra la Regione Valle d'Aosta e
l'ANAS S.p.A. per la realizzazione di un piano per la messa in
sicurezza di incroci lungo la strada statale 26. Nel mese di luglio
2006 è stata sottoscritta tra la Regione Valle d'Aosta e
l'Amministrazione comunale di Montjovet un'apposita convenzione per
il finanziamento e la realizzazione di due rotonde in
corrispondenza della statale 26 e la convenzione stabilisce che il
Comune di Montjovet provveda alla progettazione, all'acquisizione
delle aree e all'affidamento e direzione dei lavori. La Regione si
è impegnata a finanziare i costi per la realizzazione dell'opera e
a rimborsare le spese tecniche per l'importo complessivo pari ad
euro 675.000.
Rispondendo quindi più puntualmente ai punti degli
interpellanti, ai punti 1 e 4 si può dire quanto segue: il Comune
di Montjovet nel mese di dicembre 2011 ha approvato il progetto
preliminare della rotatoria, inserendo però anche un tratto di
viabilità parallela alla statale 26 che si raccorda alla strada
comunale che conduce verso la scuola comunale (quello a cui faceva
riferimento appunto il collega). Tale progetto, seppur soddisfi le
esigenze di messa in sicurezza della viabilità, comporta però una
spesa totale di oltre 1.200.000 euro, quasi il doppio del
finanziamento disponibile, e quindi per tale motivo l'iter
amministrativo della rotatoria risulta al momento sospeso, perché
noi abbiamo solo l'impegno di quanto previsto in convenzione.
Venendo al punto 2 dell'interpellanza, si conferma l'interesse
dell'Amministrazione all'esecuzione della medesima, salvo restando
che non sono al momento disponibili i fondi per integrare la quota
di finanziamento mancante e non è quindi possibile ipotizzare una
specifica tempistica per procedere in tal senso. Voglio ricordare a
tal proposito - lo ha già fatto il collega con onestà intellettuale
- che già nel 2012 ed ancora nel 2013, dopo che il Comune aveva
presentato il progetto preliminare a dicembre 2011, si sono svolti
incontri e sopralluoghi richiedendo al Comune di rivedere in parte
il progetto per ridurre i costi rispetto alle disponibilità
finanziarie e quindi ritornare un po' in linea con quelle che sono
le somme a disposizione.
In merito al punto 4, voglio solo ricordare in premessa che le
rotatorie dell'accordo erano 33, ad oggi ne sono state realizzate
16, altre sono ormai giunte al progetto esecutivo, in alcuni casi
sono già in fase di appalto ed altre ancora sono nella stessa
situazione di quella di Montjovet. Si ritiene quindi di confermare
la validità dell'accordo, pur riconoscendo che l'attuale
congiuntura economica determina obiettive difficoltà nella
realizzazione di quelle opere soprattutto i cui costi sono
cresciuti notevolmente rispetto alle stime iniziali, come in questo
caso da 675.000 a 1.200.000 euro e la relativa possibilità di
finanziamento. Il lavoro che stiamo facendo quindi è quello di
vedere - ed abbiamo anche, ribadisco, chiesto più volte al Comune -
la progettazione per avvicinarci a quelle che possono essere le
somme logiche di spesa per un'opera del genere.
Président
- Merci. Pour la réplique, la parole au
collègue Gerandin.
Gerandin (UVP)
- Merci Madame la Présidente.
La ringrazio Assessore, penso che sia stato anche molto chiaro
nel rispondere. Solo alcune riflessioni molto rapidamente: una è
legata al fatto che nel luglio del 2012, in questo sopralluogo dove
era presente lei, Assessore, il Sindaco, l'ANAS ed i vari
ingegneri...siamo proprio nei pressi anche della chiesa...ci
mancava anche il Parroco, ma, detto questo, tra l'altro, c'è anche
la chiesa nelle prossimità, per cui la mia era chiaramente
un'allusione che non voleva entrare nello specifico del
problema...però dicevo, lei mi dice che, a dicembre 2011 c'è stata
la presentazione del progetto preliminare. Nel luglio 2012 fate
questo sopralluogo io immagino che...almeno io mi auguro che da
parte dell'Amministrazione regionale ci siano state nel frattempo,
o comunque anche in quell'occasione, due righe di risposta al
Comune in cui si dicesse: "guardate, Signori, noi, rispetto al
vostro progetto preliminare di 1.200.000 euro, abbiamo 675.000 euro
disponibili a residuo, per cui cercate di adeguare questa
progettualità a questi importi", io di una comunicazione del genere
non ho conoscenza. Io mi auguro che, se non è stata fatta, la
facciate al più presto, dicendo che queste risorse ci sono, per cui
su queste risorse il Comune può contare e quindi che il Comune si
muova in questa direzione...dicendogli che: "o avete risorse
integrative vostre, oppure le disponibilità sono queste e sono
disponibilità a residuo, sono disponibilità che non rientrano nel
patto di stabilità, sono disponibilità immediatamente spendibili".
Ecco, io mi auguro che sia questo il messaggio che passa, perché,
chiaramente, capisco che, a fronte di risorse limitate, si debba
magari anche rivedere quei progetti che magari hanno delle visioni
fatte in tempi diversi, per cui penso che con 675.000 euro si possa
fare un intervento che possa mettere in sicurezza se la volontà è
veramente quella di mettere in sicurezza. La ringrazio.
Président
- Merci. On est au point 17 à l'ordre du
jour.
