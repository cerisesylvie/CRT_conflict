Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 58 del 28 febbraio 1969 - Resoconto
OGGETTO N. 58/69 - Contestazione studentesca al Liceo di
Aosta. Accertamenti e provvedimenti. (Approvazione di
Mozione)
Dolchi (P.C.I.)
- Signori Consiglieri, questa mozione è
stata presentata subito dopo i fatti relativi all'occupazione del
Liceo René Challant e al suo sgombero. Potrebbe passare ora
sorpassata perché sul problema della Scuola valdostana già il
Consiglio ebbe ad esprimersi con un ordine del giorno nell'ultima
seduta.
Tuttavia non riteniamo che la mozione abbia perso della sua
validità proprio perché non era, non è un documento generico che
afferma i compititi dell'Assessorato, la validità delle richieste
del Movimento studentesco, è un documento su cui il Consiglio è
chiamato a pronunciarsi.
Noi vogliamo però dire, si tranquillizzi l'Assessore Bordon in
proposito poiché siamo sufficientemente responsabili e il problema
è di una tale importanza e gravità che non può essere detto né di
speculazioni demagogiche come egli questa mattina ha affermato,
dicevo non vogliamo chiedere al Consiglio di aprire il dibattito
completo e generale sulla Scuola valdostana, ma attirare
l'attenzione solo sui due punti del proposto dispositivo e su
questi due punti mi limiterò nella mia breve introduzione.
Primo punto del dispositivo della mozione, per la ricerca della
verità sui fatti successi e per una precisa chiarificazione delle
responsabilità in quei fatti, ci sembrava che non fosse fuor di
luogo la richiesta della Commissione consiliare prevista dall'art.
94 del Regolamento.
Tuttavia può anche essere obiettata che il problema sollevato
dal punto primo del dispositivo della mozione è un problema
specifico che s'inserisce nel quadro più vasto della situazione
scolastica e potrebbe essere anche oggi, dopo i pronunciamenti già
avvenuti da parte del Consiglio regionale, abbandonato.
Tuttavia mi sento obbligato a fare in proposito una messa a
punto che credo non interessi solamente ai presentatori della
mozione ma tutti i Consiglieri regionali, molto e anche male si è
detto di quella giornata e le interpretazioni più fantasiose sono
state date alla presenza di Assessori e Consiglieri regionali,
mentre si sono ignorati altri beni, individuati altri interventi
scolastici.
Ecco la Commissione poteva se non altro rendere giustizia e
ristabilire la verità, perché, ho già avuto occasione nella passata
seduta di chiarire che secondo noi la presenza di Assessori
comunali e regionali, di Consiglieri comunali e regionali al
momento dello sgombero sia stata positiva e che l'interessamento
degli eletti, direi che la presenza degli eletti in momenti
delicati della vita regionale, sia non solamente un diritto ma un
dovere di questi.
Intendiamo cioè ribadire che respingiamo le gratuite
affermazioni contenute in un comitato degli insegnanti del Liceo in
cui si parla di estranei, dico estranei fra virgolette presenti,
secondo noi gli amministratori pubblici che hanno competenza in
materia, non sono degli estranei, anzi dimostrano la loro
responsabilità proprio con la loro presenza fisica.
Non penso che si debba ritenere o che si possa accettare la tesi
secondo cui Consiglieri regionali e comunali sono solo chiamati a
deliberare le spese occorrenti per la costruzione degli edifici
scolastici o per l'acquisto di attrezzature o per il pagamento
degli stipendi.
Quindi non parliamo di estranei in quell'occasione e
riaffermiamo il principio, secondo me, importante, secondo cui i
Consiglieri regionali debbano interessarsi ed essere presenti nei
momenti difficili della vita regionale.
Se mai mi si permetta la battuta che non è polemica che potrebbe
essere comica, se c'era un estraneo al Liceo al momento dello
sgombero questo era il Signor Bonin, Senior, padre e non mi risulta
che sia né Consigliere comunale, né Consigliere regionale, né padre
di liceale, a meno che il fatto di essere padre del Direttore della
Région gli dia la particolare figura di eletto, questa volta lo
dico fra virgolette, fra gli altri comuni mortali.
Non voglio dilungarmi oltre su questo punto; per il secondo
punto, da quando è stato promulgato lo Statuto speciale ho sempre
sentito lamentare il fatto che non è prevista la figura del Vice
Presidente della Giunta, soprattutto in assenza prolungata del
Presidente e per le materie delegate alla sua competenza la
mancanza di un Vice Presidente che faccia in toto le veci del
Presidente della Giunta è stata sempre considerata una cosa
negativa, sia per quanto riguarda tutte le funzioni previste
dall'art. 34 come capo dell'Amministrazione; ma soprattutto per le
materie delegate all'art. 41, si parla di delega al Presidente
della Giunta regionale per determinati provvedimenti relativi
all'ordinamento dei giudici conciliatori; all'art. 44 che è quello
che più era attinente alla necessità di un responsabile del
mantenimento dell'ordine pubblico in quell'occasione, all'art. 44
ancora, si parla solamente del Presidente della Giunta che per
delega provvede al mantenimento dell'ordine pubblico.
I Consiglieri sanno che attualmente si supplisce in alcuni casi
quando proprio ce n'è necessità con una interpretazione che direi è
piuttosto originale designando a sostituire il Presidente della
Giunta l'Assessore anziano, anche questa mattina si è sentita
questa definizione che non è contemplata dallo Statuto speciale né
da altre regolamentazioni.
E si badi bene anche anziano di età, anziano di età che è
l'unica cosa contemplata per il Consigliere anziano che presiede la
seduta prima della nomina della Presidenza quando questa non è
ancora stata nominata in seguito alle elezioni.
Ma questa concezione dell'Assessore anziano, oltre a non trovare
riscontro nei regolamenti e nello Statuto, trova anche pochi
esempi, questo anziano di età in materia di assemblee elettive.
Perché quindi non prendere l'iniziativa onde ottenere gli opportuni
provvedimenti legislativi per ovviare a questa lacuna che quando si
presenta la necessità della sostituzione del Presidente della
Giunta assilla i Consiglieri regionali in Consiglio, mi si potrà
obiettare che si tratta di una legge costituzionale e quindi di un
iter particolarmente macchinoso, questo è vero ma è altrettanto
vero che se non si incomincia mai non si riuscirà mai a
concludere.
Quindi poiché a quanto mi risulta in linea di principio tutti i
Consiglieri sono d'accordo, la mozione al suo secondo punto, ha lo
scopo di esortare la Giunta a prendere un'iniziativa in tal
senso.
E concludo confidando che la mozione possa trovare il consenso
di tutto il Consiglio.
Dujany
(D.C.)
- ...dal Consigliere Dolchi che in
gran parte questa mozione è superata dalla decisione presa dal
Consiglio in data 14 del corrente mese.
Decisione che è stata oggetto di seria riflessione da parte del
Consiglio e direi quasi di sofferenza da parte del Consiglio che
sarebbe stato molto più comodo essere estranei, dare l'impressione
di ignorare questa situazione reale che si stava manifestando fuori
da queste stanze per non assumersi delle responsabilità che oggi
sono ampiamente criticate ed è facile criticare dopo che si è
evitato forse il peggio.
E ritengo ribadire che quella decisione ha avuto l'unico scopo
di cercare di riportare una certa tranquillità nella scuola, nelle
famiglie, tra gli studenti con un provvedimento che noi riteniamo
legittimo e di propria competenza.
Oggi la Scuola è relativamente tranquilla speriamo che questa
contranquillità abbia a continuare con la cooperazione e con lo
sforzo di tutti che il problema della Scuola è molto più profondo,
è molto più grave di quanto può sembrare in apparenza.
Mi scuserà il Consigliere Dolchi, non mi pare molto felice
questa sua allusione al nome del Signor Bonin che avrei voluto non
sentire in questa sede, in quanto non vorrei riprendere e rilevare
tutti gli episodi di quella giornata che è stata una giornata grave
e piena di preoccupazioni per tutti.
Per quanto riguarda il contenuto della deliberazione mi pare che
sia opportuno dividerla in due, direi, in due discussioni, o per lo
meno su due piani diversi, cioè nella prima parte si chiede di
nominare ai sensi del Regolamento una Commissione speciale per
esaminare i fatti e la responsabilità connesse allo sgombero con la
forma del Liceo Challand di Aosta. Ho già detto che queste cose
dovrebbero essere considerate superate dalla deliberazione presa
dal Consiglio in data 14 e siccome il problema è così complesso, è
così difficile e l'intenzione del Consiglio era quella di
sdrammatizzare e di riportare una certa tranquillità nell'ambiente
della Scuola e della popolazione tutta che ha rapporti con la
Scuola, chiedere che questa prima parte venga ritirata e ci
potremmo soffermare su quella che è la seconda parte della
mozione.
Di ritenere indispensabile l'adozione di opportuni provvedimenti
legislativi atti ad ovviare agli inconvenienti che sorgono in
mancanza di persona che possa assumere tutti i poteri del
Presidente della Giunta in caso di sua assenza.
È un problema questo altrettanto complesso, forse più complesso
sotto altri aspetti, è un problema che credo non possiamo decidere
così su due piedi con molta facilità in questa sede, quindi io
proporrei che questa seconda parte dell'ordine del giorno fosse
demandata alla Commissioni Affari Generali affinché lo studi sotto
tutti i suoi aspetti e possa essere oggetto di una proposta
concreta riflessiva e responsabile.
Milanesio
(P.S.U.)
- Sulla mozione presentata dai
Consiglieri Siggia, Macheda, Dolchi e Manganoni io ho da svolgere
considerazioni analoghe a quelle testé svolte dall'Assessore
Dujany. Cioè noi riteniamo che il Consiglio regionale con
tempestività encomiabile abbia discusso del problema, sia
dell'occupazione del Liceo Challand che dello sgombero sforzoso e
anche delle responsabilità che si potevano individuare e che si
sono individuate nell'intervento della Polizia.
Ora io ritengo che non sia opportuno, necessario arrivare ad una
Commissione così come viene chiesta dalla mozione, cioè una
Commissione speciale per esaminare i fatti e le responsabilità
commesse allo sgombero con la forza al Liceo Challand ecc. ecc..
Anche perché c'è stata un'espressione abbastanza chiara di questo
Consiglio attraverso un ordine del giorno e io stesso non ho avuto
nessuna difficoltà ad indicare per esempio delle responsabilità in
ambienti che nulla avevano a che fare con la Scuola, per esempio
ambienti giudiziari che hanno premuto per un intervento delle forze
di Polizia, intervento che probabilmente non ci sarebbe stato, non
ci fossero state queste pressioni, non condivido la prima parte
della mozione, là dove si dice che pur regnando nell'Istituto la
calma, ecc. ecc., io non credo che in quel momento regnasse o si
prevedesse una giornata di calma appunto perché è un comitato di
... capeggiati dall'illustre Signor Presidente del Tribunale di
Aosta che si stava recando proprio al Liceo, forse a parlamentare,
non sappiamo, comunque la calma forse non avrebbe potuto regnare
dopo un incontro di comitato di ... che aveva lo scopo di tirare un
po' per la giacca gli studenti, di farli uscire dalla loro
occupazione. Quindi io ho già avuto allora modo di dire quello che
il mio Partito e io personalmente pensavamo su questo argomento, il
Consiglio ha assunto una deliberazione direi abbastanza chiara,
abbastanza sensata e anche in questo caso voglio dare atto
all'Assessore Dujany della sua correttezza e della sua
sensibilità.
E voglio anche un pochettino difendere sia l'operato
dell'Assessore che l'operato del Consiglio, perché noi abbiamo
assistito ad un fenomeno abbastanza preoccupante in tutta questa
situazione e cioè che obiettivamente i voti espressi dal Consiglio,
la posizione assunta dal Consiglio erano di gran lunga più avanzata
dell'opinione pubblica in generale, cioè c'è stato un distacco se
vogliamo tra rappresentanza politica dell'opinione pubblica nelle
sue varie componenti e opinione pubblica generale. Se c'è una volta
in cui i Partiti forse si sono messi davanti alla società civile è
stata questa, e questo l'accolgo con vera soddisfazione e la
deliberazione che ha assunto il Consiglio regionale è stata
coraggiosa anche se è oggetto ovviamente di contestazione da parte
diciamo della classe insegnante e soprattutto del Liceo che si è
vista contraddetta in una sua decisione.
Allora si disse e lo si deliberò nello stesso ordine del giorno
che il Consiglio assumeva questa decisione per riportare la calma
nell'opinione pubblica, nelle famiglie, nel Liceo tra gli studenti.
E io ritengo che a qualcosa sia servito, che a qualcosa sia servita
questa decisione.
Ora io dico subito che questa mozione, per la prima parte, e
ripeto quanto ha detto Dujany, mi pare superata, e io insisterei
perché venisse ritirata, se non venisse ritirata io personalmente
ritengo che noi come Partito non possiamo accettare la prima parte
perché in questo momento significa voler forse girare il coltello
nella piaga, una piaga che forse si sta riaprendo per quanto è
successo ieri a Roma, ma noi non riteniamo debba incancrenirsi più
del dovuto.
Per quanto riguarda la seconda parte esiste un vuoto, diciamo
così, nella struttura istituzionale del potere per quanto attiene
la Giunta ed il suo Presidente, in caso di assenza o di impedimento
del Presidente della Giunta lo Statuto non prevede nessuno che lo
sostituisca e nelle funzioni diciamo così classiche che gli sono
attribuite come Presidente della Giunta e tanto meno nelle funzioni
prefettizie che gli sono devolute dal Governo.
Certo non è qui che possiamo oggi discutere e stabilire che cosa
fare, l'invito dell'Assessore Dujany può essere accolto,
approfondiamolo nella Commissione apposita che è la Commissione
Finanze e Affari Generali e poi vediamo di fare, successivamente,
in Consiglio di assumere qualche deliberazione e dei passi da pare
del Governo presso il Parlamento affinché sia possibile introdurre
un'eventuale figura, non so di Vice Presidente, comunque di
qualcuno che in caso di vuoto di potere, per quanto attiene la
Presidenza della Giunta sia investito di questi poteri, di queste
responsabilità; altrimenti la struttura della Giunta sarebbe un po'
diciamo così di un Organo presidenziale che quando viene a mancare
per ragioni varie della testa, diciamo così non è più in grado di
assumersi delle responsabilità e di lavorare con profitto.
Quindi noi siamo pienamente d'accordo sulla seconda parte,
abbiamo espresso in allora le nostre posizioni che sono state
convergenti per moltissimi problemi. Noi non riteniamo che si debba
rideliberare, io personalmente, ripeto, non condivido nemmeno la
prima parte dove si dice regnava la calma, forse non regnava per
niente la calma.
Abbiamo indicato quali erano le responsabilità di determinati
interventi, abbiamo fatto, penso, il nostro dovere.
Quindi per me questa mozione è superata.
Ritengo che invece il problema posto al secondo punto sia da
esaminare, la proposta che noi facciamo quindi è di esaminarlo in
Commissione Finanze Affari Generali per indicare un'opportuna
soluzione al Consiglio.
Se i Consiglieri riterranno di ritirare la mozione con quello
spirito di collaborazione, questo ci farà piacere altrimenti noi
non riteniamo che sia necessario approvarla così com'è.
Tonino (P.S.I.U.P.)
- La mozione che si sta discutendo
presuppone di ritenere indispensabile provvedimenti legislativi per
ovviare agli inconvenienti che si verificano appunto in questo caso
ove nessuno può assumere il potere di Presidente della Giunta
oppure nessuno in certi casi vuole assumerli.
Quindi sono d'accordo sulla mozione sia su quell'aspetto sia
sulla nomina di una Commissione speciale per esaminare i fatti e le
responsabilità di quanto è avvenuto nei giorni scorsi.
Abbiamo avuto notizia oggi che un altro studente ha perso la
vita in una dimostrazione del genere. Ora di fronte al perdurare di
un clima di repressione poliziesca da una parte, il rigurgito
fascista dall'altra, minacciano quelle che sono le giuste
prerogative democratiche di chi in qualche modo intende manifestare
il proprio dissenso di fronte a delle scelte che possono essere
valutate antisociali. Per sopperire in parte a questi
inconvenienti, anche se ne ho poca fiducia, proprio perché il male
per me è nel sistema e tutto quello che si può fare mediante le
istituzioni consiliari, semmai, servono solo a migliorare, magari
poi per altri fini, i rapporti fra le parti, dichiaro di votare a
favore della mozione presentata dai Consiglieri comunisti.
Non sono troppo d'accordo con quanto ha detto l'Assessore sulla
soppressione del secondo comma della mozione in quanto qui non c'è
nessuno che vuole la sostituzione del Presidente attuale, per
carità ci mancherebbe altro, ma comunque io penso che in mancanza
del Presidente della Giunta vi sia e debba esserci una persona
responsabile in tutto e per tutto, per cui sono d'accordo nel
votare la mozione nella sua integrità.
Pollicini (D.C.)
- La maggioranza chiede ai presentatori
della mozione se dopo l'illustrazione sul pensiero della Giunta
fatto dall'Assessore ritengono opportuno ritirare la mozione o
emendarla in relazione anche alla proposta che ha fatto il
Consigliere Milanesio per quanto riguarda il secondo punto.
Ramera (D.C.)
- ...la titubanza insomma che potrebbe
esserci nei banchi dei presentatori, praticamente sono state
avanzate delle proposte logiche, non raccolte forse da un certo
settore, naturalmente quando si scrive anche se oggi è venerdì si
dice che è sabato, caro Assessore Dujany, tu hai visto quanto è
stato travisato in un certo settore del Consiglio quanto hai detto,
ma comunque io chiederei cinque minuti di sospensione proprio anche
per consultarsi perché praticamente non è che vogliamo riaprire un
dibattito per turbare nuovamente la serenità della Scuola, la volta
precedente bene o male il Consiglio ha deciso, no, comunque se il
secondo comma, che è il più importante proprio no, perché in
assenza del Presidente esiste questo vuoto che è stato lamentato da
tutti e quindi vedere se la proposta fatta dall'Assessore Dujany di
andare alla Commissione Affari Generali sia proponibile, sia
accettabile a tutti i settori del Consiglio.
Montesano (P.S.U.)
- Allora cinque minuti di sospensione,
va bene.
---
La seduta è sospesa dalle ore 17,16 alle ore 17,29
---
Montesano (P.S.U.)
- È pervenuta alla Presidenza una
modifica della mozione che è emendata dal Consigliere Dolchi, mi
pare d'accordo con gli altri Gruppi, io pregherei il Consigliere
Dolchi di leggere così come ha emendato la mozione.
Dolchi (P.C.I.)
- La mozione risulterebbe così:
"Il
Consiglio regionale"
, eliminato il primo capoverso, eliminato
il secondo capoverso, terzo capoverso valido con la cancellazione
della parola "
inoltre
" (rimane in questo testo)
"ricordato in virtù dell'articolo 44 dello Statuto speciale, il
Presidente della Giunta regionale per delegazione del Governo della
Repubblica provvede al mantenimento dell'ordine pubblico secondo le
disposizioni del Governo verso il quale è responsabile mediante le
parti di polizia dello stato di polizia locale"
, eliminato il
quarto capoverso,
"si propone la Giunta della seguente
dizione...", "constatato che in mancanza del Presidente non è
previsto per le funzioni prefettizie nessuna delega ad eventuali
sostituti, delibera"
, eliminato il primo comma del dispositivo
di deliberazione
, "di demandare...".
Montesano (P.S.U.)
- E anche il secondo no?
Dolchi (P.C.I.)
- No, il secondo viene sostituito alle
parole
"eliminato il primo comma
" il secondo rimane, si
sostituiscono le parole "
ritenere indispensabile
" con la
seguente frase "
di demandare alla Commissione Affari Generali e
Finanze l'esame di proposte relative all'adozione di opportuni
provvedimenti
" viene cancellata la parola "
legislativi
"
"atti ad ovviare agli inconvenienti che sorgono in mancanza di
persona che possa assumere tutti i poteri del Presidente della
Giunta in caso di sua assenza".
Montesano (P.S.U.)
- Vuole per favore rileggere piano
questo ultimo
"di demandare alla Commissione Affari Generali e
Finanze l'esame di proposte relative alla adozione di opportuni
provvedimenti
(è cancellata la parola legislativi
) atti ad
ovviare agli inconvenienti che sorgono in mancanza di persona che
possa assumere tutti i poteri del Presidente della Giunta in caso
di sua assenza"
.
Dolchi (P.C.I.)
- Il Consigliere Ramera aveva chiesto di
rileggerla, io posso rileggerla brevemente:
"Il Consiglio regionale ricordato che in virtù dell'art. 44
dello Statuto Speciale il Presidente della Giunta regionale per
delegazione del Governo della Repubblica provveda al mantenimento
dell'ordine pubblico secondo le disposizioni del Governo verso il
quale è responsabile mediante le parti di polizia dello Stato e di
polizia locale, constatato che in mancanza del Presidente non è
prevista per le funzioni prefettizie nessuna delega ad eventuali
sostituti, delibera di demandare alla Commissione Affari Generali e
Finanze l'esame di proposte relative all'adozione di opportuni
provvedimenti atti ad avviare agli inconvenienti che sorgono in
mancanza di persona che possa assumere tutti i poteri del
Presidente della Giunta in caso di sua assenza".
Montesano (P.S.U.)
- D'accordo? Allora chi è favorevole
alzi la mano. Contrari? Astenuti? Il Consiglio approva
all'unanimità la mozione emendata così com'è letta dal Consigliere
Dolchi.
Si passa agli oggetti n. 10 e n. 11 ai quali va aggiunto
l'oggetto n. 2, l'interrogazione dei Consiglieri Pedrini, Freppaz,
Manganone, Maghetti per quello che riguarda la Pretura di
Donnaz.
