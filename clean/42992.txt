Classificazione
CONSIGLIO REGIONALE
Attività consiliare d'aula



Oggetto del Consiglio n. 460 del 25 marzo 2021 - Resoconto
OGGETTO N. 460/XVI - Comunicazione del Presidente della
Regione.
Bertin (Presidente) -
La parola al consigliere
Manfrin.
Manfrin (LEGA VDA) -
Solo perché credo che sia opportuno
avere delle risposte in maniera immediata. La redazione dell'ANSA
ha appena diffuso la notizia secondo la quale la Regione Valle
d'Aosta potrebbe anticipare le misure di zona rossa per le attività
e quant'altro. Siccome è evidente che anticipare o fare annunci di
questo tipo è assolutamente deleterio, soprattutto dirlo giovedì
magari per sabato, piuttosto che altro, sarebbe il caso forse da
parte del Presidente di chiarire se effettivamente è così e a
questo punto mettere a conoscenza l'Aula, oppure smentire questa
voce in maniera che così tutti i cittadini ne siano informati.
Presidente -
Guardi, consigliere Manfrin, che, tra
l'altro, il presidente Lavevaz, a inizio dei lavori, mi aveva
anticipato la volontà di fare delle comunicazioni proprio su questo
argomento, si pensava forse un po' più tardi... mi ha comunicato
adesso, il presidente Lavevaz intenderebbe farlo alla fine delle
interpellanze, così ha il quadro completo. La parola al consigliere
Manfrin prego.
Manfrin (LEGA VDA) -
Mi scusi, Presidente, la notizia è
uscita in questo momento e le persone vogliono delle risposte in
questo momento. Non credo che ci sia un tempo per dirlo dopo le
interpellanze e prima delle mozioni. Se è così, che venga detto
tempestivamente, se non è così, che venga detto altrettanto. Non
capisco perché si debba attendere la fine delle interpellanze. È
una notizia che è uscita in questo momento, le chiediamo
cortesemente di avere conferma o smentita del fatto che sia
così.
Presidente -
Era per avere un quadro più completo e dare
delle comunicazioni più esaustive, comunque passo la parola al
presidente della Regione Lavevaz.
Lavevaz (UV) -
Non è per questione di dieci minuti prima
o dieci minuti dopo, semplicemente perché il quadro si sta
definendo e la decisione non è ancora presa. L'Ansa io non l'ho
ancora vista ma di fatto la posso smentire, nel senso che non è
un'anticipazione della zona rossa, stiamo valutando delle
iniziative di restrizioni per il sabato e la domenica visto
l'aumento importante che c'è stato in queste ore, soprattutto
questioni legate alle varianti che sono state individuate nella
Valle d'Ayas, però non sarà un'anticipazione della zona rossa a
sabato, stiamo valutando in queste ore e da qui alla fine del
Consiglio vi darò un quadro complessivo chiaro, è per questo che ho
chiesto un po' più di tempo, di quello che verrà messo in campo per
il week-end ma non sarà
tout court
un'anticipazione della
zona rossa.
