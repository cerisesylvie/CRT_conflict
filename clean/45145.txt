Classificazione
ASSISTENZA SOCIALE
Assistenza socio-sanitaria



Oggetto del Consiglio n. 1958 del 20 ottobre 2022 - Resoconto
OGGETTO N. 1958/XVI - Ritiro di mozione: "Inserimento nei LEA
del Servizio sanitario regionale di contributi a favore di pazienti
oncologici per l'acquisto di parrucche".
Bertin (Presidente) -
Punto n. 62. Ha chiesto la parola
il consigliere Carrel, ne ha facoltà.
Carrel (PA) -
Avevamo presentato questa mozione per
stanziare dei fondi per un contributo totale o parziale
all'acquisto di parrucche per i malati oncologici, una normativa
che è presente in alcune Regioni in Italia, non vi è una normativa
nazionale. Conosciamo il fatto che i malati oncologici possono
detrarre la spesa dell'acquisto della parrucca dalla dichiarazione
dei redditi, conosciamo l'importante lavoro svolto dall'Onlus
Viola, che impresta ai suoi associati le parrucche ma crediamo sia
necessario che la Regione mostri una sensibilità tale da inserire
nei LEA queste spese in quanto è molto importante per chi deve
subire i trattamenti antitumorali che comportano l'alopecia cercare
di reintegrarsi nella società, riprendere la vita normale e avere
questo tipo di sostegno.
Noi abbiamo presentato questa mozione il 7 di ottobre e il 14
ottobre, durante una serata sul tema, l'Assessore ha dichiarato che
si sta già lavorando in questa direzione e pertanto ritiriamo
questa nostra mozione e ci auguriamo che questa poi venga approvata
nella prossima Giunta e rispetti a grandi linee la nostra mozione,
quello che era l'impegno di dedicare appunto 300 euro per
l'acquisto di ogni parrucca. Controlleremo la delibera e ci
confronteremo magari più avanti sulle evoluzioni su questo tema
importantissimo che avevamo presentato il 7 di ottobre.
Il Consiglio prende atto del ritiro.
