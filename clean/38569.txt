Classificazione
CONSIGLIO REGIONALE
Attività consiliare d'aula



Oggetto del Consiglio n. 2085 del 11 maggio 2016 - Resoconto
OBJET N° 2085/XIV - Communications du Président de la
Région.
Viérin M. (Président) -
Point n° 2 de l'ordre du jour. La
parole au Président de la Région.
Rollandin (UV) -
Grazie soprattutto ai colleghi che hanno
aspettato per le risposte legate alle interpellanze e
interrogazioni. Oggi a Roma abbiamo avuto due incontri importanti:
il primo con il Ministro Delrio, dove abbiamo esaminato questioni
che sono state oggetto di riflessioni in questo Consiglio, in
particolare il problema dei lavori sulle autostrade, problema che
conosciamo e che è stato dibattuto. Si è avuta conferma che si
terrà la posizione che noi abbiamo auspicato, cioè della
ripartizione dei lavori, che oggi è 60-40, ma che a breve sarà
80-20, quindi questa posizione verrà mantenuta, nel senso che si
andrà su quella linea.
L'altro aspetto è relativo ai costi dell'autostrada. Su questo,
il problema è più complesso per due ragioni: la prima è legata alla
disposizione nazionale che vige per tutte le autostrade, che è
inerente ai programmi fatti per l'insieme dei lavori in un certo
periodo che quindi comportano, in relazione a questi investimenti,
delle tariffe che, essendo una tratta molto breve, sono molto alte.
Le soluzioni che avevamo prospettato, cioè di prevedere, a fronte
di una riduzione o di uno slittamento di questi programmi, una
proroga della concessione, non sono autorizzabili da parte
dell'Unione europea. È invece possibile prevedere, come si sta
cercando di fare, delle aggregazioni che, diluendo l'insieme delle
operazioni, possano permettere di rivedere al ribasso le tariffe
autostradali.
È stato poi analizzato anche un altro aspetto di interesse
generale, oltre a quello delle ferrovie: quello del
bypass
della strada statale a Hône, a Bard. Su questo c'è la volontà di
concentrare una parte del FSC, dei fondi che ci sono, perché il
progetto di massima - non c'è ancora il progetto definitivo -
ammonta a 93 milioni di euro, e una parte sarebbe finanziata con
questi fondi e per il resto verrebbero rimodulati dei fondi che
erano autorizzabili su altre pratiche ma che verrebbero concentrati
su questa.
L'altro appuntamento importante è stato alla Presidenza del
Consiglio dei Ministri con il Sottosegretario De Vincenti, che è il
Sottosegretario al Ministero dell'economia, il Sottosegretario
Baretta per lo sviluppo economico e il Sottosegretario Bressa per i
rapporti con le Regioni. Per quanto riguarda la delegazione
valdostana, c'era il sottoscritto con il Senatore Lanièce, i
responsabili Bieler e Borney d'accordo con l'Assessorato delle
finanze, d'accordo con l'Assessore Perron. Si è trattato della
questione legata al Patto di stabilità; come avevo accennato, c'era
già stata una prima riunione con il Sottosegretario Morando, il
Presidente della commissione. In questo caso c'è stata questa
riunione piuttosto lunga e difficile, dove si sono prese in esame
le proposte che noi avevamo fatto. Riassumo perché poi su questo
c'è un'interrogazione dove avrò la possibilità di entrare un po'
più nel merito, sarò più esaustivo in quel momento.
Quello che è importante è che noi abbiamo ricordato l'impegno
preso in quest'aula da tutta l'Assemblea di andare verso il
pareggio di bilancio. Su questo, come ricorderete, era stato
presentato un primo emendamento in Senato, che non era stato
accolto. Oggi, dopo una lunga discussione sulla possibilità di
andare verso la soluzione del Patto di stabilità, oppure entrare
nella logica del pareggio di bilancio, si è concordato di andare
verso il pareggio di bilancio. Ci sarà quindi un cambio di marcia,
si sono presi 15 giorni per mettere insieme le conseguenze e il
collegato, che dovrà essere un provvedimento che andrà definito e
che porterà quindi a chiudere questa parte, che credo sia l'ultima
di quei quattro punti che erano stati presi in considerazione in
quest'aula e che andavano, come ben sapete, verso il superamento
del cosiddetto "Patto di stabilità", che era un po' la difficoltà
di tutti. Si va quindi verso questa direzione, poi sarò più
esaustivo nel momento in cui verrà trattato questo tema specifico
che è stato suggerito dal collega Gerandin.
Presidente -
La parola al Consigliere Chatrian.
Chatrian (ALPE) -
Per quanto riguarda SAV, avremo la
possibilità più tardi di discuterne dato che c'è un'iniziativa
proprio in merito, in modo da entrare nel dettaglio e non in cinque
minuti...immagino che ci sarà la possibilità di approfondire.
Per quanto riguarda invece il discorso delle tariffe, chiedo se
nei prossimi giorni si potrà in II Commissione eventualmente avere
qualche informazione in più. È positivo il discorso del pareggio di
bilancio, anche perché era stato voluto da tutta l'Assemblea,
cercato, scritto perché poi doveva essere tradotto dal punto di
vista normativo a livello statale, quindi si andrà in quella
direzione per quanto riguarda la Valle d'Aosta, è sicuramente
positivo il pareggio di bilancio.
