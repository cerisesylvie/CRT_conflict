Classificazione
NORME DI ATTUAZIONE



Oggetto del Consiglio n. 2843 del 21 giugno 2007 - Resoconto
OGGETTO N. 2843/XII - Approvazione della risoluzione:
"Rispetto del dettato statutario per quanto concerne le procedure
relative all'approvazione delle norme di attuazione e recupero dei
gravi ritardi accumulati". (Reiezione di altra
risoluzione).
Risoluzione
Il Consiglio regionale
Premesso che il Consiglio regionale ha avuto modo, in più
occasioni, di affermare l'importanza strategica per l'autonomia
valdostana e per i rapporti tra lo Stato e la Regione della
normativa di attuazione di cui all'art. 48-bis;
Considerato che sono giacenti presso il Dipartimento per gli
Affari Regionali, gli schemi normativi licenziati dalla Commissione
paritetica, sui quali il Consiglio regionale si è pronunciato
tempestivamente, ma che tuttavia non sono stati, ad oggi,
sottoposti all'esame del Consiglio dei Ministri, come invece
previsto dalla citata disposizione statutaria;
Preso atto che in risposta alla nota inviata dal Presidente
della Regione al Consiglio dei Ministri volta ad ottenere
l'approvazione definitiva dello schema di norma di attuazione in
materia di Catasto, il Ministro per gli Affari regionali e le
autonomie locali ha reso noto l'insorgenza di difficoltà che
potrebbero portare al rigetto di tale norma da parte del Consiglio
dei Ministri;
Ricordati i principi statutari, che improntano i corretti
rapporti tra lo Stato e la Regione;
Richiamata la propria risoluzione n. 2722/XII approvata
all'unanimità nella seduta del 17 maggio 2007 e trasmessa al
Ministro per gli Affari regionali e le autonomie locali;
Sottolinea
come la fase istruttoria ed il parere delle amministrazioni
interessate debbano precedere l'atto deliberativo della Commissione
paritetica stessa;
Afferma
che la Commissione paritetica di cui all'art. 48-bis dello
Statuto speciale è la sede statutariamente prevista per
l'elaborazione di schemi di norme di attuazione da sottoporre al
pronunciamento del Consiglio regionale prima e del Consiglio dei
Ministri poi;
Auspica
l'autorevole intervento del Presidente del Consiglio dei
Ministri per il recupero dei ritardi sino ad ora
accumulati;
Impegna
il Presidente del Consiglio regionale ed il Presidente della
Regione a voler dare comunicazione della presente risoluzione ai
Parlamentari Valdostani e a rappresentare la situazione al
Presidente del Consiglio dei Ministri, al Ministro per gli Affari
regionali e le autonomie locali e al Presidente della Commissione
paritetica.
F.to: Sandri - Squarzino Secondina
Risoluzione
Il Consiglio regionale
Premesso che il Consiglio regionale ha avuto modo, in più
occasioni, di affermare l'importanza strategica per l'autonomia
valdostana della normativa di attuazione di cui all'art. 48-bis per
i rapporti tra lo Stato e la Regione;
Considerato che sono da tempo giacenti presso il Dipartimento
per gli Affari Regionali, tra gli altri, tutti gli schemi normativi
licenziati dalla Commissione paritetica, nella sua composizione
rinnovata nel 2006, sui quali il Consiglio regionale si è
pronunciato tempestivamente, ma che tuttavia non sono stati, ad
oggi, sottoposti all'esame del Consiglio dei Ministri, come invece
previsto dalla citata disposizione statutaria;
Preso atto che in risposta alla nota inviata dal Presidente
della Regione al Consiglio dei Ministri volta ad ottenere
l'approvazione definitiva dello schema di norma di attuazione in
materia di Catasto, il Ministro per gli Affari regionali e le
autonomie locali ha reso noto che l'iter del predetto schema è
stato sospeso a causa della contrarietà di un'amministrazione
statale, manifestata successivamente al parere reso dal Consiglio
regionale;
Preso atto che il Ministro, nella propria nota, afferma
altresì che successivamente all'approvazione da parte della
Commissione paritetica ed al parere del Consiglio regionale, lo
schema normativo prima di essere sottoposto all'approvazione del
Consiglio dei Ministri debba trovare la condivisione dei competenti
Uffici statali interessati;
Rilevato che qualsiasi deviazione dall'iter statutariamente
previsto a garanzia dell'autonomia speciale, che esplicita il
principio pattizio che deve improntare i corretti rapporti tra lo
Stato e la Regione e rappresenta lo strumento per l'effettivo e
tempestivo aggiornamento dell'ordinamento regionale, pregiudica non
solo la lettera, ma soprattutto lo spirito dell'art.
48-bis;
Richiamata la propria risoluzione n. 2722/XII approvata
all'unanimità nella seduta del 17 maggio 2007 e trasmessa al
Ministro per gli Affari regionali e le autonomie locali;
Sottolinea
come la fase istruttoria e le istanze delle amministrazioni
interessate debbano precedere l'atto deliberativo della Commissione
paritetica stessa;
Afferma
che la Commissione paritetica di cui all'art. 48-bis dello
Statuto speciale è l'unica sede statutariamente prevista per
l'elaborazione di schemi di norme di attuazione da sottoporre al
solo pronunciamento del Consiglio regionale da un lato e del
Consiglio dei Ministri dall'altro;
Auspica
l'autorevole intervento del Presidente del Consiglio dei
Ministri al fine di ricondurre la denunciata prassi al corretto
rispetto del dettato statutario, operando per il recupero dei gravi
ritardi sino ad ora ingiustificatamente accumulati;
Invita
il Presidente della Regione ed i Parlamentari Valdostani a
proseguire nelle azioni di tutela intraprese nonché ad adottare
ogni misura necessaria ad ovviare all'attuale situazione
pregiudizievole per la Valle d'Aosta;
Impegna
il Presidente del Consiglio regionale ed il Presidente della
Regione a voler dare comunicazione della presente risoluzione ai
Parlamentari valdostani e a rappresentare la situazione al
Presidente del Consiglio dei Ministri, al Ministro per gli Affari
regionali e le autonomie locali e al Presidente della Commissione
paritetica.
F.to: Vicquéry - Rini - Viérin Marco - Frassy - Fiou
Presidente
- Avevamo iscritto stamani 2 risoluzioni
concernenti la Paritetica: una a firma dei colleghi Sandri e
Squarzino Secondina e l'altra a firma dei colleghi Vicquéry, Rini,
Viérin Marco e Fiou, farei una discussione congiunta delle 2
iniziative trattandosi dello stesso argomento. Aprendo la
discussione generale chiedo se ci sono interventi o per la
presentazione degli atti, o nel merito.
La parola alla Consigliera Squarzino Secondina.
Squarzino (Arc-VA)
- Io partirei da come è nata questa
risoluzione. Le questioni che tali risoluzioni affrontano sono
questioni che riguardano i rapporti a livello istituzionale e fra
Stato e Regione. Sappiamo che i rapporti fra Stato e Regione non
sono fissati una volta per tutte, ma occorre, a seconda
dell'evoluzione culturale, politica, istituzionale, adattare la
nuova realtà a quello che è un principio basilare, ossia la Valle
d'Aosta è una Regione autonoma con uno Statuto che ne detta
competenze, che indica strumenti per regolamentare e attuare questa
autonomia. Sempre più saremo costretti a pensare cosa vuol dire
oggi nella situazione che via via evolve realizzare le prerogative
che abbiamo. All'inizio del pomeriggio abbiamo affrontato, seppure
in modo diverso, tali questioni. Ricordavamo come con la modifica
della Costituzione e con l'articolo 19 che indica nuove competenze
alle Regioni anche per noi sarà necessario ripensare la modalità
con cui esplicare queste competenze, saranno da definire anche le
regole per il federalismo fiscale per le Regioni a statuto
speciale. Si tratta di un lavoro lungo e complesso che va compiuto
fra 2 istituzioni che devono confrontarsi, in tale caso si devono
trovare soluzioni concordate quando si verifica che c'è un
disaccordo su alcuni problemi e tutto questo nel rispetto dei
propri ruoli istituzionali. Noi - mi spiace dirlo - non ci
riconosciamo nel modo con cui l'istituzione Regione si rapporta con
l'istituzione Stato-Ministero dei rapporti con le Regioni.
Credo sia giusto e lecito a livello personale non concordare con
una serie di modi di fare, si può anche non concordare con alcune
espressioni anche usate dal Ministro Lanzillotta nella sua risposta
al Presidente della Regione, ma non concordiamo neppure con il tono
e con il modo in cui il Presidente della Regione si è rapportato
con il Ministero degli affari regionali delle autonomie locali. A
livello personale ci possono essere delle divergenze ma, quando mi
comporto come istituzione, devo avere il rispetto dell'istituzione;
per esempio, non credo sia un modo corretto dal punto di vista
istituzionale dire - come conclude il Presidente Caveri nella sua
lettera del 27 aprile scorso -:
"considerando peraltro l'ampio
lasso di tempo già intercorso dalla trasmissione del parere del
Consiglio regionale, qualora non si desse seguito a quanto sopra
entro 30 giorni..."
- ossia fisso un termine, in nome di cosa
quel termine, da chi è scritto? -
"... dalla data della
presente, questa Regione si troverà suo malgrado costretta ad
adottare ogni iniziativa ritenuta necessaria al fine di assicurare
il corretto rispetto del dettato statutario"
. È chiaro che,
quando si dialoga fra istituzioni, occorre un modo anche corretto e
rispettoso di rapportarsi. È in gioco infatti non il rapporto
personale fra il Sig. Caveri e la Sig.ra Lanzillotta, ma fra un
Presidente della Regione e un Ministro della Repubblica e su questo
piano non ci siamo sul modo di rapportarsi. Il Consiglio inoltre ha
già espresso un mese fa la sua posizione, quando, di fronte a una
questione molto chiara, la stessa questione, aveva all'unanimità
adottato una risoluzione in cui diceva: "ricordiamo che esiste
all'interno dello Statuto una Commissione paritetica che è lo
strumento per risolvere una serie di questioni, noi pensiamo che
bisogna valorizzare al massimo questa Commissione paritetica, si
auspica che vi sia da parte del Governo il rispetto delle procedure
e si invita il Ministro degli affari regionali a farsi garante
presso il Consiglio dei ministri di tutto quello che deve essere
fatto", la posizione chiara del Consiglio era stata espressa in
modo unanime. Ora, mi chiedo se vi sia il bisogno di pronunciarsi
come Consiglio nuovamente per accompagnare il tono quasi minaccioso
del Presidente della Regione, un po' il suo approccio "muscolare",
io non ci sto! Un giorno si "tuona" contro il Governo, si "tuona"
contro il Ministero, si usano espressioni quali
"tono
sbeffeggiante del Ministro"
,
"il Ministro offende e svilisce
la dignità del Consiglio Valle"
, usando toni che sono simili a
quelli usati nella lettera precedente da parte dello stesso
Presidente, un momento ci si esprime sbeffeggiando il Ministro e il
giorno dopo si chiede al Consiglio regionale di accompagnare e
sostenere queste richieste, noi queste cose non intendiamo farle.
Pensiamo che fra istituzioni si debba dialogare e cercare un
accordo e l'autorevolezza con cui si rappresenta un'istituzione non
dipende dalla risoluzione che vota un Consiglio, ma dalla capacità
di chi rappresenta quella istituzione di essere autorevole, di
essersi guadagnato nel tempo questa autorevolezza con i propri
comportamenti, con il proprio modo di presentarsi e vivere
l'istituzione. Pensiamo che la questione all'esame sia importante,
certo, siamo consapevoli che questo problema vada affrontato.
Sappiamo anche che una serie di riserve erano già state presentate
all'interno proprio nel momento in cui c'era l'istruttoria e
probabilmente alcuni pareri negativi che erano stati presentati
precedentemente non sono stati forse presi in considerazione. Credo
vi siano stati sicuramente degli intoppi durante lo svolgimento di
questo iter procedurale, ma anche che a tali intoppi non si possa
rispondere alzando la voce, ma concordando e cercando una
collaborazione.
Vorrei aggiungere un'ultima riflessione: credo che, come
Consiglio, dovremmo chiederci quale ruolo svolgiamo all'interno
della procedura della Commissione paritetica, nel senso che il
Consiglio è chiamato qui ad approvare una proposta di soluzione su
cui non è mai stato coinvolto. Ritengo che il Consiglio debba
riflettere su questo e chiederei al Presidente della I Commissione
di riflettere su queste cose e di verificare se non è utile,
durante l'iter di discussione di un decreto legge, quando si
affrontano all'interno della Commissione i vari problemi, che la
stessa I Commissione sia coinvolta almeno per conoscere lo stato
della questione, altrimenti il Consiglio regionale, di fronte a
qualunque problema, non sa nulla, sa il titolo del tema che viene
affrontato, si trova il testo in Consiglio quando deve votarlo ed è
tagliato fuori da qualunque scelta o coinvolgimento rispetto a
questi grossi temi.
Si dà atto che dalle ore 19,48 presiede il Vicepresidente
Lanièce.
Presidente
- La parola al Consigliere Cesal.
Cesal (UV)
- J'accepte volontiers la suggestion de Madame
Squarzino pour ce qui est des arguments à solliciter à la
Commission paritaire, car j'estime qu'on a la possibilité
d'examiner toute une série d'arguments très intéressants qui vont
dans la direction d'améliorer notre système d'autonomie, de le
rendre plus adéquat aux exigences actuelles. Je dois dire que je ne
partage absolument pas l'analyse qu'elle a faite à propos de cette
situation, dans laquelle nous nous trouvons aujourd'hui par rapport
à cette Commission, car les procédures sont établies par l'article
48bis de notre Statut, il n'y a pas d'autres possibilités
d'interprétation. Il s'agit d'une loi constitutionnelle et il
s'agit de la respecter. Je crois que le Ministre Lanzillotta ne
peut pas, à la suite de l'approbation de ces lois de la part de la
Commission paritaire et de leur approbation par le Conseil
régional, remettre en discussion les décisions prises. Je ne veux
pas entrer en polémique sur cette question, mais j'estime que
probablement dans ce cas le Ministre a été poussé à se comporter de
cette manière de la part de la structure administrative, qui n'est
pas - comme nous le savons bien - une structure qui n'est pas
favorable aux autonomies. D'ailleurs les propositions de créer des
schémas législatifs ont toujours été avancées de la part de la
composante régionale de la Commission paritaire et, si cela est
compréhensible, c'est un peu moins compréhensible le fait que les
résultats concrets ne se concrétisent pas. Il faut dire que dès
1994 jusqu'à 2001, quand la Commission a été mise en marche, on a
eu 10 schémas législatifs qui ont été approuvés par le
Gouvernement, tandis que depuis 2001 il n'y a eu que 3 normes
d'actuation. Celles qui concernent: "materia di previdenza
complementare per la copertura di oneri sanitari ed assistenziali e
in materia di funzioni dell'Avvocatura dello Stato". Nous sommes
pressés de voir concrétiser celles qui concernent la transmission
de compétences de la part de l'Etat envers la Région pour ce qui
est du "catasto". Le fait que cela n'aille pas de l'avant constitue
pour nous une limitation à celles que nous estimons être nos
compétences, nos prérogative autonomistes. Au-delà de la norme sur
l'énergie qui ne bouge pas depuis 2001 et qui n'a pas encore été
approuvée et qui pourrait nous donner aussi des éléments pour aller
de l'avant aussi pour résoudre les problèmes dont on a discuté
aujourd'hui, c'est-à-dire augmenter nos compétences à ce propos.
Nous nous trouvons en face à cette norme qui est encore là, qui
s'est arrêtée peut-être dans quelques bureaux de l'Administration
étatique romaine. Nous avons le schéma du "catasto", il y a celui
concernant l'institution de haute formation artistique et musicale
et encore ceux concernant la motorisation civile et l'exercice du
droit de vote ils ont été votés dernièrement par ce Conseil et donc
encore dans des limites normales pour une procédure de ce genre.
J'estime que le problème existe, nous ne pouvons pas accepter ce
comportement de la part du Gouvernement, nous devons essayer tous
ensemble de nous mettre d'accord pour représenter à Rome lundi au
Président Prodi la position unanime de la part de ce Conseil.
Ce matin on a travaillé sur une proposition concordée, qui a
obtenu les signatures de tous les groupes, on a fait participer à
la discussion les groupes "DS" et "Arcobaleno" et à la fin ils ont
présenté une initiative de leur part qui est semblable à la nôtre,
mais elle présente un seul élément pour se différencier par rapport
à la notre proposition. Pour ce qui est de l'illustration de la
résolution, je ne voudrais pas profiter de votre attention et
mortifier votre intelligence, je crois que vous êtes à même de la
comprendre dans les détails, elle me parait suffisamment claire et
intelligible. Tout organisme - et notre autonomie est un organisme
vital - s'évolue, se transforme, nous avons la nécessité de la
mettre à jour constamment, s'arrêter signifie perdre des
compétences et renoncer à des pouvoirs qui nous reviennent. C'est
pour cela que je demande au Conseil de s'exprimer positivement sur
ce document, si possible, je demanderais aux groupes qui ont signé
la proposition alternative.... si possible de façon unanime... tout
en reconnaissant qu'il y a des différentes sensibilités politiques
de la part de chaque force et les perspectives sont différentes les
unes par rapport aux autres. Je crois que les éventuelles
diversités par rapport à cette situation ne doivent pas constituer
un obstacle pour une solution finale qui puisse être entièrement
partagée. La valorisation de l'autonomie, son évolution en sens
positif, sa nécessaire modernisation n'appartient pas à une seule
force politique, mais doit constituer un engagement de la part de
tous les représentants institutionnels et de toutes les forces
politiques qui composent cet organisme, qui représente notre
Région. J'inviterais donc tous à la voter, je vous remercie pour
votre attention.
Presidente
- La parola al Consigliere Lattanzi.
Lattanzi (CdL)
- Io ho ascoltato con attenzione
soprattutto l'intervento del Presidente dell'"Union Valdôtaine",
Cesal; Presidente, prima o poi dovrà prendere atto che non può
mantenere il suo instabile equilibrio fra Centro-Destra e
Centro-Sinistra su valori così importanti, ma dovrà trovare una
posizione più equilibrata. Adesso capisco l'intervento di alto
profilo, l'invito alla buona volontà, il richiamo alle radici
autonomiste, ma sono certo che qualche minuto tornerà alla realtà,
una realtà dove anche in questa Regione, come in tutto il resto
d'Italia, si confrontano culture diverse. Quello che è successo
ieri mattina non è frutto dell'isterismo di un Ministro, che decide
che la Paritetica non è più lo strumento primario per i rapporti
Stato-Regione. Quello che è successo stamani è altrettanto
significativo dell'espressione di una volontà politica, non è una
condanna che Padoa Schioppa decida che le Regioni devono essere
tutte di tipo ordinario, non è così negativo che la Sinistra
radicale creda nel nazionalismo e non nel federalismo. È l'"Union"
che deve comprendere questo, che deve comprendere che ormai siamo
in bipolarismo culturale che contrappone visioni politiche diverse,
che non possono stare nella stessa risoluzione, perché abbiamo
testè sentito la collega Squarzino che - con tutto il rispetto che
le dobbiamo - sostiene delle idee con convinzione e passione che ci
distanziano, perché lei ritiene l'autonomia un privilegio del quale
un po' vergognarsi e del quale prima o poi qualcuno ci chiederà
giustizia. E lo abbiamo sentito in tutti gli ambiti: nella
discussione del bilancio, vi ricordate la questione dei 500 milioni
della sostituzione dell'IVA, ogni qualvolta si parla dell'autonomia
finanziaria di questa Regione per la Sinistra non italiana, ma
valdostana il concetto di autonomia è un privilegio che diventa
insopportabile in un mondo che cambia. L'invito allora lo faccio
proprio al Presidente dell'"Union": prenda atto lui e il suo
partito che i tempi sono cambiati, che le evoluzioni e i confronti
ormai sono sui valori. La famiglia: siete per i "Dico"? Ditecelo se
siete per i "Dico". Gli extracomunitari, l'immigrazione, il lavoro,
la clandestinità, come la combattiamo, con quali riforme? L'"Union"
cosa pensa di questi temi che sono sulla "pelle" della gente? Sulle
tasse l'"Union" come la pensa sui temi che sono sulla "pelle" della
gente? Quando parliamo di Paritetica, parliamo di uno strumento di
dialogo fra istituzioni, uno strumento voluto dallo Statuto e
quindi dalla Costituzione per far dialogare un'autonomia e uno
Stato centrale. Se oggi un Ministro di questo Governo sostiene che
tale meccanismo deve essere modificato, che sì funziona, ma che
devono anche tutti gli uffici dare il loro parere, non sta solo
smentendo i Commissari di parte statale, fra cui vi ricordo c'è un
Prof. Louvin molto noto, di parte statale, che condivide questa
posizione... perché è stato smentito dal suo stesso Governo che lo
ha nominato...
Si sta in realtà mettendo in discussione dei rapporti
Stato-Regione e oggi la comunicazione del Presidente che ci
comunicava le posizioni chiare del Ministro Padoa Schioppa sono per
una formula di federalismo nella quale le autonomie speciali non
sono comprese e questo loro, la Sinistra del "Galletto", lo
condividono, perché, se non lo avessero condiviso, il Senatore
Perrin avrebbe già votato contro la finanziaria o questi tipi di
atteggiamenti! Non si è invece mai pronunciato, ha sottoscritto un
patto elettorale che è un patto politico e culturale, che è un
patto di alleanza. Oggi, finché avremo questo Governo, tutte le
autonomie andranno riviste. Si potrebbe poi aprire un discorso
sulle autonomie assistite, le autonomie che hanno il loro perché,
perché tutte le autonomie non sono uguali, ma crediamo che il
momento in cui si sostiene un rapporto federalista fra la nostra
Regione e lo Stato si sostiene un principio per noi condiviso, non
è così per la Sinistra. Ho il sospetto che quindi l'invito del
Presidente Cesal verrà respinto, perché anche i 2 documenti sono
diversi e non c'è solo l'imbarazzo di un Valdostano che ha un
Governo che fa dei dispetti alla Valle d'Aosta, c'è una
condivisione di principio con quel Governo. Con Lanzillotta e Padoa
Schioppa i Signori della Sinistra valdostana sono politicamente,
culturalmente e ideologicamente d'accordo! Prima quindi l'"Union"
si renderà conto che il mondo è cambiato e propone politiche
diverse, progressiste o liberali che possono anche stare in
equilibrio fra loro, ma non con quella formazione politica, prima
il quadro politico si semplificherà, prima i Valdostani avranno
risposte più puntuali sulle loro esigenze, prima troveremo anche la
formula per dare a questa Regione un futuro nei prossimi 5
anni.
Naturalmente voteremo a favore della risoluzione che abbiamo
auspicato ieri, perché riteniamo importante che il Governo
regionale e il Consiglio abbiano una posizione chiarissima, ma
auspicheremmo che anche il Senatore Perrin... che con la Paritetica
ha avuto un'esperienza non felice perché sotto il suo Governo
ricordo vi era una Paritetica che di parte statale aveva 3
Valdostani con tanto di Presidente e la parte regionale, Perrin "in
primis", fomentava la presidenza da parte della Regione, dopo 12
anni chiedeva la possibilità di avere la presidenza della Regione,
altrimenti la Paritetica non funzionava e così è stato per 36 mesi,
poi finalmente il gioco si è sbloccato e qualcosa si è portato a
casa. Il problema non è la Paritetica: il problema sono le volontà
politiche! Noi siamo per un federalismo reale, crediamo in questa
autonomia, non solo la difenderemo, ma la sosteniamo.
Presidente
- Dichiaro chiusa la discussione generale.
Pongo in votazione la risoluzione presentata dai Consiglieri Sandri
e Squarzino Secondina:
Consiglieri presenti: 30
Votanti: 29
Favorevoli: 3
Contrari: 26
Astenuti: 1 (Viérin Adriana)
Il Consiglio non approva.
Presidente
- La parola al Consigliere Sandri sulla
risoluzione presentata dai Capigruppo Vicquéry, Rini, Viérin Marco,
Frassy e Fiou.
Sandri (GV-DS-PSE)
- Per dichiarazione di voto. Ci
asterremo su questa risoluzione, ma vorrei sfruttare tale
intervento per evidenziare al Consiglio un record che è avvenuto in
questo Consiglio, valido per tale legislatura: un gruppo consiliare
rappresentato non ha fatto alcun intervento durante i 2 giorni di
lavoro, è il gruppo "Per il Partito democratico in Valle d'Aosta",
in questo momento anche assente dal Consiglio.
Presidente
- Pongo in votazione la risoluzione presentata
dai Capigruppo Vicquéry, Rini, Viérin Marco, Frassy e Fiou:
Consiglieri presenti: 31
Votanti e favorevoli: 27
Astenuti: 4 (Bortot, Sandri, Squarzino Secondina,
Venturella)
Il Consiglio approva.
