Classificazione
AMMINISTRAZIONE REGIONALE
ASSISTENZA SANITARIA E OSPEDALIERA
Azienda Regionale Sanitaria - U.S.L.
DEMANIO E PATRIMONIO REGIONALE
FINANZA REGIONALE E LOCALE
Partecipazioni azionarie regionali



Oggetto del Consiglio n. 1873 del 9 marzo 2016 - Resoconto
OGGETTO N. 1873/XIV - Interpellanza: "Interventi per un
utilizzo prioritario da parte dell'Amministrazione regionale,
azienda USL e società controllate regionali di immobili di Vallée
d'Aoste Structure".
Follien (Presidente) -
Punto n. 18 dell'ordine del
giorno. Per l'illustrazione, la parola al Consigliere Gerandin.
Gerandin (UVP) -
Abbiamo avuto occasione di esaminare i
PEA (Piani Esecutivi Annuali), che sono stati presentati per la
prima volta da parte delle società a partecipazione regionale e,
tra le varie cose che abbiamo esaminato, mi sono letto attentamente
il PEA per che riguardava Vallée d'Aoste Structure; malgrado gli
impegni presi o le raccomandazioni emerse nell'arco
dell'approvazione della Finanziaria regionale, in cui si diceva di
ottimizzare le risorse di proprietà dell'Amministrazione regionale,
- soprattutto già in quell'occasione e in altre iniziative
precedenti - si era detto che c'è un importante spesa a bilancio
regionale che riguarda tutte le locazioni di cui si avvale
l'Amministrazione regionale e anche l'azienda USL.
Esaminando questo PEA, si rileva che, per quello che riguarda
gli indirizzi operativi del 2016, c'è nulla in merito alla
possibilità di utilizzare gli immobili in disponibilità a Vallée
d'Aoste Structure, in attesa magari di collocarli sul mercato o
quantomeno locarli magari a prezzi più vantaggiosi. Avere dei
locali vuoti e dall'altra parte, come pubblica amministrazione,
pagare affitti piuttosto importanti, a noi, in questo momento di
difficoltà economica, pareva uno spreco. Anche tenuto conto che
questa società, Vallée d'Aoste Structure, a partire dal 2014 ha
avuto un disavanzo di oltre 10 milioni, coperto poi a bilancio
regionale e, nello stesso tempo, tenuto conto che ci sono
difficoltà oggettive per quello che riguarda anche il bilancio
dell'azienda USL.
Io non so chi mi risponderà, se l'Assessore Donzel... però è
rivolto principalmente ai due Assessorati: è chiaro chi sia il
riferimento per quanto riguarda Vallée d'Aoste Structure, ma ciò
non toglie che riguardi anche l'Assessore Fosson, in qualità di
referente politico dell'azienda USL.
Parto dall'azienda USL. Io negli anni avevo già detto che
c'erano questi costi veramente importanti, parlo di oltre 1 milione
di euro di affitto annuale tra le strutture, i magazzini collocati
da varie parti e la convenzione con le terme per il servizio
dialisi.
Ora solo due brevi
flash
. A fronte di quanto detto, si
manifestano difficoltà per degli affitti di cui, a nostro parere,
si potrebbe fare a meno; l'azienda USL - invece di mettersi in
contatto con l'Assessorato di competenza, con Vallée d'Aoste
Structure, quelli che dispongono degli immobili - l'8 febbraio
2016, con provvedimento del dirigente, stanzia 1.543,95 euro per
chiedere all'Agenzia delle entrate una stima sul canone di
locazione degli immobili di Saint-Christophe. Cioè spendiamo altri
soldi per farci dire che, tutto sommato, non paghiamo degli affitti
fuori mercato. Ma non è questo che si è chiesto, si è chiesto di
utilizzare prioritariamente i locali pubblici disponibili. Invece
no, noi vogliamo farci dire che siamo bravi e siamo belli,
rispettiamo le regole, per cui diamo ancora qualche soldo
all'Agenzia del territorio per farci dire che sono canoni congrui.
C'è il provvedimento, per cui è palese la cosa. Probabilmente in
Consiglio diciamo qualcosa e qualcun altro fa qualcos'altro. Non lo
so.
Ritrattiamo il canone di locazione per quello che riguarda le
terme. Il canone che si pagava prima viene ridotto in parte, ma io
leggo nella convenzione dove si dice che "vengono riservati
all'azienda Usl 8 posti auto collocati nell'autorimessa coperta e 8
posti di auto identificati nell'area adiacente all'ingresso
principale del centro dialisi". Io passo ogni tanto dal Col di
Joux, quel piazzale è sempre vuoto. Noi nel contratto dobbiamo
riservarci sedici posti? C'è qualcosa che non va.
Arrivo anche alla necessità di ottimizzazione. Io mi auguro che
tra Assessorati, tra strutture si dialoghi, sennò forse è veramente
più facile mettere le mani nelle tasche dei cittadini, introdurre i
ticket, che fare magari una buona razionalizzazione della spesa.
Non possiamo da una parte evocare continuamente le difficoltà
economiche e dall'altra continuare bellamente ad andare avanti.
Arrivo agli affitti dell'Amministrazione regionale: nel 2015
quasi 1,6 milioni, più tutte le partecipate dirette, indirette,
controllate.
Allora sono andato a vedermi la situazione che riguardava
l'utilizzo degli immobili in dotazione a Vallée d'Aoste Structure.
Ce n'è a partire da Arnad, ex Tecdis, Châtillon, ex Beta Meccanica,
Via delle Indie a Hône, Akerlund a Pont-Saint-Martin, Montedison a
Saint-Marcel, ex Balzano a Verrès. In più c'è tutta la partita
forse più confacente al territorio: qualcuno è andato a visitare
gli stabilimenti di Gignod, risulta che ci siano dei magazzini non
idonei, di più, sicuramente potrebbero avere un mercato, ma in
questo momento sono vuoti. Su questi sono stati spesi dei quattrini
per mettere a posto la struttura.
Poi c'è tutta la parte legata alla Pépinière di Aosta. Sulla
Pépinière di Aosta leggo: lotto 5, lotto 6, lotto 6 C, lotto 6 D,
lotto 6 E, lotto 1, lotto 2, lotto 3, lotto 15, lotto 17, lotto 9,
lotto 10... in questo momento io ho i dati 2014, sicuramente ci
saranno state delle evoluzioni - immagino e mi auguro - però per
gli ultimi dati effettivi che ho in questo momento, risultano
immobili vuoti, non locati. Ora, è possibile avviare un confronto a
trecentosessanta gradi all'interno dell'Amministrazione regionale?
Vedere di usufruire di questi locali su cui Vallée d'Aoste
Structure paga l'Imu, la Tasi, paga la tassazione locale, invece di
continuare a pagare - tra azienda Usl, Amministrazione regionale e
altri - oltre 4 milioni all'anno di locazioni?
È chiaro che poi Vallée d'Aoste Structure alla fine in quattro
anni ha probabilmente anche un buco di 10 milioni. Io chiedo se
come pubblica amministrazione si possa fare in modo di venire
incontro al
deficit
strutturale di questa Vallée d'Aoste
Structure, perché non basta la buona volontà, l'ho già detto in un
mio precedente intervento.
Se noi collaboriamo all'interno delle strutture e ci si parla e
non si danno incarichi all'Agenzia delle entrate per legittimare
degli affitti, ma si dice: utilizzo magari anche provvisoriamente
queste strutture in modo che siano libere in caso di locazione, io
penso che questo sia un obiettivo. E parlo di oltre 4 milioni, non
parlo di bazzecole. Oltre 4 milioni. Io immagino che - soprattutto
per quel che riguarda la Pépinière di Aosta - ci siano delle
strutture che potrebbero essere utilizzate magari anche per uffici
o altro; sfruttiamo gli stabilimenti in cui sono stati spesi
quattrini, che sono in questo momento in piena disponibilità e
soprattutto sono stati adeguati. La sinistra non sa cosa fa la
destra.
Presidente -
La parola all'Assessore Donzel.
Donzel (PD-SIN.VDA) -
Grazie collega, perché ha chiarito
le richieste che voleva fare con questa interpellanza.
L'interpretazione data dagli uffici ha fatto sì che, in qualche
modo, in base al testo scritto fosse molto indirizzata a cosa si
faccia degli edifici di VDA Structure e quindi credo che questa sia
la ragione per cui rispondo io e non il collega Fosson, che avrà
modo in altre situazione di spiegarle meglio come funzioni la USL.
Comunque è corretto anche il fatto di mettere in relazione e di
suggerire un maggiore dialogo all'interno delle strutture.
Intanto questa interpellanza mi consente di chiarire meglio
alcune azioni che stiamo cercando di fare proprio per andare nella
direzione che dice lei, cioè di valorizzare al meglio i beni
dell'Amministrazione regionale, a partire da VDA Structure. Adesso
spero che queste storia che sto accelerando, non diventi poi fin
troppo gonfiata ed esagerata, ma la delibera n. 1883/2015 che ha
modificato la n. 922, va proprio nella direzione da lei auspicata:
inaccettabile lasciare dei locali sfitti. E per questo abbiamo
modificato non solo le tempistiche di possibilità di affittare quei
locali, ma abbiamo aperto il raggio d'azione dei soggetti che
possono in qualche modo essere interessati a quei locali,
ovviamente in un indirizzo prioritario che è dare risposte
soprattutto ai soggetti privati. E, in qualche modo, mi permetto di
dire che questa esigenza non è suggerita o inventata, ho qui
sottomano un contratto firmato il 7 marzo, di un nuovo
insediamento, e un contratto, firmato l'8 marzo, di un nuovo
insediamento. Tra l'altro, visto che qualcuno evoca soltanto le
situazioni di difficoltà, proprio nell'area nuova che abbiamo
visitato con tutta la Commissione, l'ex Xerox, si è stipulato un
contratto e un altro nell'area Espace Aosta, come accennavo qualche
tempo fa, porterà dieci nuovi posti di lavoro.
Quindi stiamo lavorando in una situazione in cui le richieste
giungono. Mi arriva in questo momento una richiesta di ottocento
metri quadri da un soggetto privato, imprenditore valdostano.
Quindi qualcosa si muove e noi dobbiamo guardare che la
mission
privilegiata di VDA Structure è dare risposte in
questo settore.
Ieri - e ringrazio di nuovo la disponibilità del Presidente
della IV Commissione Isabellon e dei colleghi Consiglieri - abbiamo
presentato in anteprima il piano di sviluppo industriale e tutti
abbiamo convenuto sull'esigenza di sviluppare di più le Pépinière e
dare sviluppo alle nuove
startup
per creare posti di lavoro.
Quindi i posti della Pépinière dobbiamo cercare di non occuparli
con uffici pubblici. Questo non significa cogliere l'ottimo
suggerimento che lei ha dato: abbiamo, per esempio, nell'edificio N
tutta una serie di uffici che erano vincolati, prima della n.
1883/2015, a utilizzo esclusivamente artigianale, su indirizzo dato
dal Consiglio regionale. Noi l'abbiamo modificato e quindi adesso
sarà possibile locare gli uffici che si trovano dove sono insediati
anche gli uffici di VDA Structure e dove c'è, per esempio, il bar.
Quindi lì abbiamo dei locali interessanti che, ripeto, prima della
nuova delibera che abbiamo fatto, erano vincolati a uso
artigianale. Li abbiamo svincolati ed è chiaro che si potrà aprire
un ragionamento anche per quei locali, qualora venissero ad essere
di interesse.
Rispetto ad aree di altro tipo, effettivamente locabili, io a
questo punto sono anche preoccupato, perché paradossalmente
potrebbero arrivare delle richieste e noi non avere gli edifici a
norma. Nell'area Espace gli edifici a norma sostanzialmente sono
due importanti magazzini, che sono molto di interesse anche per dei
soggetti privati, che sono molto appetibili e quelli danno un
valore aggiunto. Invece abbiamo delle strutture, lei ne ha citate
alcune, - Arnad, ha citato di nuovo la Tecdis -, certamente quelle
però non sono locabili, l'abbiamo spiegato più volte, non sono a
norma, non puoi metterci niente lì dentro. Figuriamoci farne uffici
o cose di questo tipo. Lì però non dobbiamo andare in contrasto con
il piano di valorizzazione dei beni che sta facendo il collega
Perron.
Per quanto ci riguarda nello specifico, come Assessorato ho di
nuovo fatto un'azione molto forte - e devo riconoscere anche
un'attenzione del Presidente della Regione su questo punto - per
spostare tutti gli uffici del Dipartimento politiche del lavoro
nella sede di piazza della Repubblica, dove ci sono dei locali
vuoti. Liberando quegli spazi del Dipartimento delle politiche del
lavoro e mettendoli a disposizione proprio per gli uffici della
USL, generando quel risparmio che lei dice. Quindi stiamo andando
in quella direzione.
Convengo con lei che questo vada fatto, convengo con lei che
nella pratica sto facendo questo. Forse bisogna fare di più,
bisogna accelerare, l'unica cosa che le chiedo, perché so che è
stato un amministratore attento, è di non semplificare troppo nel
proporre semplicemente di trasferire dei magazzini da una parte
all'altra. I magazzini che riusciamo ad affittare, come questi due
che le ho citato poc'anzi, creano valore aggiunto, creano posti di
lavoro. Gli altri creano dei risparmi che hanno un senso, se
proprio si dice qui non arriva nessuna richiesta di nessun
immobile, perché affittarli?
Stiamo per affittare Gignod, e stiamo per affittarlo ad un
imprenditore valdostano. Non neghiamoci la possibilità di crescere.
Da quando mi sono insediato, quindi pochi mesi, abbiamo avuto due
visite di imprese che erano molto interessante a quegli spazi, e
adesso siamo ad un passo dal chiudere la questione Non mi sarei
sbilanciato così, perché di norma aspetto che ci siano le firme dei
contratti per fare delle dichiarazioni...
VDA Structure deve cercare di privilegiare questo aspetto, ma
sicuramente nell'edificio N dell'Espace Aosta ci sono degli spazi.
Ben venga la sua richiesta, andiamo anche a verificare quella
direzione, purché si convenga tutti su quella scelta, e non abbiamo
poi la sorpresa, nel momento in cui presentiamo le relazioni di VDA
Structure, di sentirci dire che stiamo facendo una partita di giro
negli uffici pubblici e non c'è lo sviluppo con gli artigiani.
La n. 1883 ha specificato bene che alcuni immobili, non avendo
ricevuto nessuna richiesta e non avendo le caratteristiche per
soddisfare determinate necessità, devono aprirsi ad altri tipi di
mercato. Ben venga questa possibilità di dare risposte in quella
direzione. Mi sembra che stiamo ragionando con la stessa idea,
quella quindi di rendere più efficace questo rapporto fra
Assessorati, dando risposte corrette anche ai cittadini per evitare
ogni spreco possibile.
Presidente
- Per la replica la parola al Consigliere
Gerandin.
Gerandin (UVP) -
Ho ascoltato attentamente, parto dagli
aspetti positivi che secondo me sono quelli di cui in questo
momento la Valle d'Aosta ha più necessità, su questo non c'è ombra
di dubbio. Per cui, sapere che ci sono imprenditori, per di più
valdostani, interessati ad un'area come può essere quella di
Gignod, è una buona novella che non può che far piacere. Come
peraltro sapere che una parte della Pépinière di Aosta in questo
momento ha ricevuto delle manifestazioni d'interesse o
quant'altro.
Io parto da un dato molto concreto, a me piace anche lavorare un
po' sui numeri, su quelli che sono gli impegni finanziari.
Io, sinceramente, lo dico a lei Assessore, lo dico all'Assessore
Fosson, nel 2016, ho visto che da parte dell'azienda USL, da parte
di quella che è la macchina amministrativa della Regione, i numeri
non sono cambiati. Nei bilanci di previsione non sono cambiate
queste risorse, sono esattamente le stesse. Si continua a predicare
nel deserto. Io l'ho letta quella delibera, di cui lei parlava,
Assessore (n. 1883), ma da una parte per fortuna toglie i vincoli
legati a quello che può essere un utilizzo, ma è una delibera che
va prettamente nell'indirizzo di incentivare il discorso del
privato. Non c'è una virgola in merito ad un indirizzo politico
sulla necessità di utilizzare queste aree non locate. Sono
d'accordo con lei, Assessore, mi dice che c'è un locale sistemato
che può essere appetito da un'impresa, che crea posti di lavoro, -
ben venga! - ma non possiamo neanche aspettare chissà quanto. Io
chiedo se nel frattempo non sia possibile utilizzare questi locali.
Sono lì inutilizzati e ci paghiamo le imposte sopra!
Poi, Assessore, lei mi dice "Vallée d'Aoste Structure partita di
giro del pubblico". Ma è già una partita di giro, perché se io poi
le ripiano il
deficit
, è una partita di giro.
Se io amministratore di una società creo un disavanzo - colpa di
chi ha amministrato, non colpa, bravura o non bravura e quant'altro
- possono esserci tutta una serie di prescrizioni legislative che
hanno di fatto magari limitato quello che è l'utilizzo, come
giustamente lei ha sottolineato, Assessore, però noi siamo di
fronte ad una realtà: Vallée d'Aoste Structure in quattro anni ha
fatto 10 milioni di disavanzo sulla gestione di queste strutture,
pur percependo tutte le locazioni che i soggetti pagano, pensi come
sono state pagate! Pagate mediante utilizzo di denaro pubblico, per
cui la partita di giro già esiste.
Alla fine magari non contribuisco alla riduzione del disavanzo,
ma che l'ente pubblico si accolli almeno la parte legata alle
imposte e quant'altro e riconosca a Vallée d'Aoste Structure un
minimo; da una parte io pagherò meno come ente pubblico o soggetto
pubblico, dall'altra qualcosa incasserò come Vallée d'Aoste
Structure, perché io mi rendo conto che non si possono fare
miracoli con questo patrimonio immobiliare.
Ho guardato anche le locazioni. Salvo forse il caso della ex
Cogne dove, bene o male, c'è una locazione - anche se non ritenuta
congrua - che è l'unica che in questo momento, se noi guardiamo
l'ammortamento o quant'altro, a stare in piedi. D'altra parte, noi
come valdostani, come società Vallée d'Aoste Structure, se
percepiamo dieci, quindici o venti, paghiamo tra tasse e
ammortamenti trenta, quaranta. A capo di queste società possiamo
metterci anche il migliore amministratore del mondo, ma non
possiamo pretendere che faccia miracoli. Aiutiamoli. Io dico
parliamoci, mettete tra gli obiettivi dei vostri dirigenti - parlo
in generale perché adesso mi rivolgo ai due Assessori, ma riguarda
tutti - mettete negli obiettivi dei vostri dirigenti che si cominci
a razionalizzare questi tipi di spese.
Semplicemente per concludere: mettiamo tra gli obiettivi dei
dirigenti che ogni struttura si interfacci con le altre e che si
vada in questa direzione. Poi, sono d'accordo che magari non
potranno essere degli affitti con prospettive di dieci, quindici
anni o anche cinque anni, ma se si risparmia un anno, due o tre
d'affitto, ben venga in questo momento.
Presidente -
Il punto n. 19 è posticipato.
