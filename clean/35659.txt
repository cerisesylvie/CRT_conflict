Classificazione
ACQUE
Acque minerali e termali
TURISMO E INDUSTRIA ALBERGHIERA



Oggetto del Consiglio n. 126 del 25 settembre 2013 - Resoconto
OGGETTO N. 126/XIV - Interpellanza: "Interventi per
salvaguardare l'attività delle Terme di Saint-Vincent".
Président
- Pour l'illustration, la parole au
Vice-président Rosset.
Rosset (UVP)
- Signor Presidente, grazie.
Un anno e mezzo fa, il 18 giugno 2012, riaprivano al pubblico le
Terme di Saint-Vincent. Un'apertura con inaugurazione del primo dei
tre lotti resi possibili da un
project financing
tra il
Comune di Saint-Vincent e la Bonatti S.p.A. di Parma,
aggiudicataria della procedura di gara, per la riqualificazione, la
gestione del complesso termale di Saint-Vincent, costituito appunto
da tre lotti definiti di lavori: le Nuove Terme, Fons Salutis e
l'Hôtel Source, quest'ultimo ceduto dalla Regione al Comune proprio
per costituire e consentire di avviare una riqualificazione
complessiva dell'offerta. A seguito dell'aggiudicazione definitiva
della gara di
project financing
, avvenuta con la
deliberazione del Comune di Saint-Vincent del 1° dicembre 2008, la
Regione, con propria deliberazione 2885 del 2 dicembre 2011,
concedeva un mutuo a tasso agevolato alla società...
(interruzione di un Consigliere, fuori microfono)
...concedeva a tasso agevolato alla società di scopo
Saint-Vincent Thermae euro 7.230.396, a fronte di una spesa ammessa
di euro 10.368.000 per la ristrutturazione e riqualificazione della
sola struttura termale del complesso denominato "Nuove Terme Fons
Salutis", cioè del primo e del secondo lotto dei lavori.
Ora, le aspettative economiche ed occupazionali dell'operazione
erano assolutamente in linea con i milioni di mutuo regionale, non
solo gli operatori economici di Saint-Vincent, ma, sulla scia di
quanto avvenuto, di quanto avviene a Pré-Saint-Didier, tutta la
Media e Bassa Valle auspicava che la riqualificazione del complesso
termale fungesse da volano per lo sviluppo economico e sociale del
territorio in cui il progetto andava ad inserirsi. Ebbene, a poco
più di un anno dalla conclusione, dall'apertura al pubblico del
solo primo lotto di lavori, apprendiamo, tuttavia, che le
aspettative sono tristemente rimaste tali. Infatti, l'erogazione
delle prestazioni termali della stagione 2013 - che, secondo le
tempistiche indicate dalla deliberazione della Giunta regionale
1269 del giugno 2012 di autorizzazione all'esercizio dell'attività
termale, che precedeva per l'anno in corso l'apertura e il
conseguente convenzionamento con l'USL per l'erogazione delle
prestazioni dal 1° aprile al 31 ottobre... - è stata ridotta a soli
tre mesi: da giugno a settembre. La S.p.A. annessa alle cure
termali sarà chiusa dal 14 al 28 ottobre e nei restanti periodi,
sino a novembre, sarà chiusa al pubblico dal lunedì al mercoledì e
aperta ad orari assai ridotti nei restanti giorni. I cantieri per
la realizzazione dei restanti lotti, di cui uno quello delle
vecchie terme, facente parte delle opere finanziate con mutuo
regionale, sono stati smantellati e non vi è una minima intenzione
da parte del soggetto aggiudicatario di far ripartire i lavori nel
più breve tempo possibile.
A fronte di continui annunci stampa relativi allo sviluppo
dell'offerta della struttura, che vanno, per citarne solo alcuni,
dell'apertura della baby S.p.A. all'avvio di programmi benessere
basati sulle produzioni valdostane, alla cui conferenza stampa
credo che anche il Presidente abbia partecipato, l'offerta della
struttura è scarsa, il livello criticabile ed improntato
all'improvvisazione più che alla professionalità. Per queste
ragioni, chiediamo alla Giunta regionale: quale sia il giudizio in
merito all'operazione delle Terme di Saint-Vincent, ritenuta dai
più fallimentare, il cui pessimo avvio non fa che aggravare le
condizioni economiche della cittadina termale, già afflitta da una
crisi della casa da gioco; secondo, lo stato di erogazione del
mutuo regionale ed eventuali provvedimenti connessi alla sua
erogazione, che potrebbero rendersi necessari stante lo stato
attuale di sviluppo dell'opera; sapere come intende agire nei
confronti dell'Amministrazione comunale responsabile della
concessione termale e del
project financing
...affinché
l'Amministrazione si attivi per pretendere dal soggetto
aggiudicatario la prosecuzione dei lavori del secondo e del terzo
lotto ed una maggiore serietà e professionalità nella gestione
della struttura già aperta. Grazie.
Président -
Pour la réponse, la parole à l'Assesseur
Marguerettaz.
Marguerettaz (UV)
- Grazie Presidente.
Il collega Rosset mette la nostra attenzione sulle Terme di
Saint-Vincent. Ora, sicuramente, le Terme di Saint-Vincent
rivestono un'importanza non solo per la comunità di Saint-Vincent,
ma, ovviamente, per l'offerta turistica valdostana in generale.
Ricordo, ad esempio, due anni fa una proposta che è stata fatta a
Rimini, con la presenza delle Terme di Saint-Vincent. È vero che
sono delle terme che hanno profili diversi: quelle di
Pré-Saint-Didier sono improntate soprattutto all'aspetto ludico,
all'aspetto del benessere, mentre le Terme di Saint-Vincent hanno
un aspetto curativo, hanno tutto un settore che dipende proprio
dalla sanità, c'è il centro nefrologico, ci sono quindi dei
prodotti diversi.
Ora, non vorrei che ci fosse confusione, il
project
financing
e la
governance
sullo stato di attuazione
dipendono in modo esclusivo dal Comune di Saint-Vincent, non è come
per le Terme di Pré-Saint-Didier, dove al contrario il progetto è
da ricondurre all'Amministrazione regionale, siamo su due livelli
completamente diversi. Noi, come ha detto giustamente il collega,
abbiamo erogato nel dicembre 2011, e poi modificato nel marzo 2012,
ai sensi della legge regionale 38, all'impresa Saint-Vincent
Thermae un mutuo a tasso agevolato di 7.230.000, di cui c'è stata
un'erogazione pari a 6.145.000, quindi l'erogazione è un'erogazione
parziale, perché parziali sono state le attività. Restano da
completare una serie di lavori. Ora, essendo il Comune di
Saint-Vincent responsabile, ho acquisito le valutazioni e gli atti
del Comune di Saint-Vincent e, proprio rispetto a questo punto,
l'Amministrazione e la società hanno ridefinito le tempistiche
globali degli interventi e il progetto dell'ampliamento della
S.p.A., con il progetto definitivo, dovrà essere depositato entro
il 27 settembre 2013, quindi hanno ridefinito i tempi e hanno
posticipato il secondo stralcio relativo alla Fons Salutis e il
terzo stralcio inerente all'Hôtel Source, quindi l'Amministrazione
e la società hanno riprogrammato e ridefinito i tempi.
Ora, per quanto riguarda le chiusure, la chiusura della S.p.A.
dal 14 al 28 è resa necessaria al fine di consentire l'esecuzione
di lavori di manutenzione straordinaria e quindi questa era
prevista. Del tutto imprevista ed assolutamente non concordata è la
decisione di chiudere una serie di giorni della settimana la S.p.A.
e quindi, rispetto a questo, il Comune di Saint-Vincent si è fatto
parte attiva e ha scritto, non dico diffidato, ma ha formalmente
ripreso la società, perché questa decisione è assolutamente
contrastante con gli interessi della comunità di Saint-Vincent,
così come della comunità valdostana.
Rispetto alle azioni, al secondo punto che mi ha posto, siamo
rimasti in contatto con il Comune per avere tutta una serie di
risposte e, eventualmente, delle azioni, anche perché con le Terme,
così come con l'Amministrazione, sono state fatte anche delle
azioni di promozione, nell'ambito trasportistico,
nell'
après-ski
, per facilitare delle presenze di sciatori,
che dalle valli laterali troverebbero un servizio adeguato per
trovare dei servizi...trovare i servizi delle terme nei periodi
serali. Siamo quindi sul dossier e avremo modo poi, quando avremo
le notizie, di darvi tutti i ragguagli del caso.
Président
- Pour la réplique, la parole au Vice-président
Rosset.
Rosset (UVP)
- Grazie Assessore.
Prendo atto di queste azioni, ma il fatto è che gli elementi
forniti non consentono di attenuare le preoccupazioni sul mancato
sviluppo di quella che nelle intenzioni sia dell'Amministrazione
regionale, sia del Comune di Saint-Vincent avrebbe dovuto essere
un'operazione esemplare di collaborazione fra il pubblico e il
privato. La società aggiudicataria, che - ricordiamoci - è una
delle più grandi e più importanti...e i suoi referenti in loco non
sembrano in grado di garantire serietà e prospettive
all'operazione, oltre che la volontà di investire sia
finanziariamente, sia sulle risorse umane locali. Sarebbe quindi
opportuno che il Comune di Saint-Vincent sollecitasse questa non
scelta da parte della Bonatti di agire, anche perché sono stati
smantellati i cantieri, secondo lotto, addirittura facendo
allestire un giardino nella via di accesso ai mezzi. Oltretutto lo
stato dei debiti della gestione termale nei confronti dei fornitori
ha raggiunto livelli preoccupanti, così come la scelta di ridurre
sistematicamente il personale in organico all'apertura,
introducendo forme sempre più eclatanti di precariato accompagnato
a ritardi nel pagamento degli stipendi e alla riduzione delle ore
contrattuali. Ecco, sono i segnali di un futuro funesto per
l'attività termale, di cui nessuno sembra avere certezze. I
risultati deludenti della gestione sono assolutamente in
controtendenza con i dati del settore, che vedono una crescita
continua in questo settore delle s.p.a. e questo non fa che acuire
le perplessità circa le reali capacità del soggetto di gestire e di
far funzionare l'attività. È quindi semplicemente vergognoso che,
in un periodo di crisi economica, come quella attuale, con livelli
di disoccupazione da far accapponare la pelle, l'Amministrazione e
la Regione non siano state e non sono in grado di intervenire con
decisione, non aspettando, ma con decisione su un'attività, che
potrebbe essere una fonte di indotto per il territorio di livello.
Perché allora, oltre a continuare con tutto ciò che è rimasto solo
sulla carta, sarebbe necessario, a solo un anno dall'apertura,
convincere i clienti e i curanti che la struttura offre dei veri
servizi e non solo disagi e grandi disservizi. Grazie.
Président
- Merci. Point 38 à l'ordre du jour.
