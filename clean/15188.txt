Classificazione
CACCIA E PESCA


Resoconto integrale del dibattito dell'aula
Oggetto del Consiglio n. 1708 del 20 dicembre 1995 - Resoconto
SEDUTA ANTIMERIDIANA DEL 20 DICEMBRE 1995
OGGETTO N. 1708/X Richieste di rappresentanti dei cacciatori
concernenti le disposizioni per la caccia ai cinghiali. (Ritiro di
interpellanza)
Interpellanza Portati a conoscenza di un verbale di una riunione
dei capicaccia della media valle in rappresentanza di 410
cacciatori, avente per oggetto "ricorso caccia al cinghiale
1995/96", avendo gli otto capicaccia firmatari espresso
l'opportunità di sospendere sino a nuova modifica del decreto prot.
19842/SF in data 24 novembre 1995 le battute al cinghiale per le
squadre 5-6-7-8-9-10-11-12, nel territorio della media valle.
Inoltre avendo appreso dal comunicato stampa sempre a firma
degli otto rappresentanti capicaccia della divulgazione del
documento al Presidente del Comitato regionale caccia, al
Presidente della Giunta regionale, all'Assessore regionale
all'agricoltura e foreste, all'Ufficio regionale della fauna
selvatica, ai Consiglieri regionali e al Difensore civico e a tutti
i maggiori organi di informazione regionale.
I sottoscritti Consiglieri regionali
Interpellano
l'Assessore competente per conoscere:
1) quali saranno gli intendimenti e i provvedimenti che saranno
posti in atto al fine di sanare la situazione di malcontento
denunciata da 410 cacciatori;
2) se l'Assessore ritiene possibile come soluzione, la
possibilità di turnazione che l'alta valle sia praticata da una
squadra della media valle e contemporaneamente che a turnazione la
bassa valle venga praticata da una squadra della media valle con
assegnazione altresì alla media valle del settore di Aymavilles AY1
con la suddivisione di quest'ultimo territorio secondo quanto
stabilito nell'anno 1994.
F.to: Aloisi - Lanièce
Presidente Ha chiesto la parola il Vicepresidente Aloisi.
Aloisi (APA) Abbiamo preso atto della celerità con cui
l'Assessore ha emesso un nuovo decreto evitando il sorgere di
episodi incresciosi; di conseguenza ritiriamo l'interpellanza, pur
ribadendo che la competenza primaria in materia di battuta al
cinghiale è prerogativa quasi esclusiva del Vicepresidente del
Consiglio, Marco Viérin.
Il Consiglio prende atto
