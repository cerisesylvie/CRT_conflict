Classificazione
AMBIENTE
ASSETTO DEL TERRITORIO



Oggetto del Consiglio n. 2763 del 28 settembre 2023 - Resoconto
OGGETTO N. 2763/XVI - Interrogazione: "Prime risultanze del
tavolo di lavoro sugli aspetti giuridico-normativi ed economici
relativi ai sentieri e alle strade poderali della regione".
Bertin (Presidente) -
Alla presenza di 31 Consiglieri,
possiamo riprendere i lavori interrotti ieri. Punto n. 21
all'ordine del giorno. Risponde l'Assessore Carrel, ne ha
facoltà.
Carrel (PA) -
L'interrogazione chiede a che punto sia
l'analisi del tavolo di lavoro e quali siano le tempistiche di
redazione delle prime bozze del testo normativo.
Il tavolo di lavoro, come sapete, si è formato nel 2022 e
continua a lavorare dal 7 di dicembre 2022 attraverso anche un
gruppo di lavoro ristretto. È stato deciso di prendere un
rappresentante per ogni categoria e iniziare a lavorare in maniera
più efficace, efficiente e ristretta su un testo normativo, che
oggi è già un testo proposto. Tale testo è stato approvato in data
22 settembre a tutti i membri del tavolo, così che possano
presentare le loro osservazioni e poi avviare la discussione nel
tavolo più ampio entro e non oltre lunedì 9 ottobre.
Questo testo è sicuramente un testo difficile, perché deve
andare a coniugare delle esigenze che riguardano sicuramente la
valorizzazione del turismo e dei nostri sentieri su cui possiamo e
dobbiamo lavorare dal punto di vista turistico, ma bisogna anche
tenere in considerazione quelle che sono le esigenze di questi
sentieri, bisogna tenere in considerazione quelle che sono le
responsabilità che stanno in capo ai Presidenti dei Consorzi. E su
questo, sicuramente, bisogna porre l'accento, ma è una disciplina
di non facile risoluzione e sicuramente questo testo normativo ha
l'ambizione e la volontà di dare degli strumenti normativi per poi
andare a fare questi passaggi, consci però che le difficoltà
legislative, anche a livello nazionale, non siano sicuramente
semplici da risolvere. Anche su questo, stiamo cercando di lavorare
attraverso i nostri rappresentanti e attraverso un contatto diretto
con il nostro Dipartimento legislativo.
Il tavolo è a buon punto, ha prodotto un testo sul quale si
stanno confrontando le varie parti. Il 9 ottobre avremo tutte le
osservazioni, da lì riusciremo ad avere una bozza definitiva da
iniziare a discutere dal punto di vista politico, perché poi
ovviamente queste sono questioni che riguardano anche gli enti
locali e sicuramente tutti i consorzi, quindi andrà fatto un
approfondimento politico prima di avviare tutto l'
iter
della
legge, tenendo però in considerazione la necessità di tenere bene a
mente quelle che sono le responsabilità dei Presidenti dei Consorzi
e di tutti coloro che devono gestire queste strade poderali,
sicuramente senza andare a gravare e a creare un danno all'immagine
della nostra regione.
Presidente -
Per la replica, si è prenotato il
consigliere Lavy, ne ha facoltà.
Lavy (LEGA VDA) -
Assessore Carrel, su questo tavolo di
lavoro e su queste bozze ci sono diverse leggende: sembra, che
addirittura, nel testo scritto non si tenga in considerazione né la
proprietà di queste strade poderali e di questi sentieri (che è
privata) e neanche la loro finalità (che è agricola).
Mi chiedo: se in un testo di legge, che deve comunque definire
il tema delle responsabilità, non si lavora su queste
precondizioni, c'è un problema, c'è un grande problema. Ecco
perché, appunto, questa non è leggenda, è realtà e bisogna farsi
alcune domande se si vuole risolvere il tema, visto che è molto
spinoso e che non dipende neanche
in toto
, come ha detto,
lei dalla Regione autonoma Valle d'Aosta. Se c'è tutta questa
fretta, rischiamo di fare dei danni. È stato inserito nel DEFR
(Documento di Economia e Finanza Regionale), quindi i tempi sono
contati anche per approvarlo e discuterlo entro la fine dell'anno,
ma se un tema del genere viene mistificato e ridotto per una
questione di tempistiche, allora rischiamo di fare solamente
danni.
Bisogna porsi alcune domande: i percorsi di chi sono? Sono stati
fatti i frazionamenti? No, quindi sono privati. Vogliamo fare
qualche azione di pubblico imperio per obbligare i proprietari ad
inserire questi percorsi nelle reti escursionistiche? A quanto pare
sì, senza però avere il consenso di questi proprietari.
Quali sono gli atti che sanciscono l'uso pubblico di questi
sentieri e di queste strade poderali? Ci sono? No, non ci sono. Chi
farebbe i controlli su questi sentieri e su queste strade poderali?
Si dice la Forestale, con controlli a campione. La Forestale dice
sempre che ha carenza di personale: voglio vedere come si faccia a
fare controlli a campione su tutta la rete regionale di sentieri e
strade poderali
I percorsi dei
ru
non sono neanche presi in
considerazione - a quanto pare - in questa bozza di legge, quando
una buona parte dei
ru
ora è interrata e la gente, proprio
su questi percorsi, ci cammina.
La domanda delle domande: a chi rimarrebbe ancora in capo la
responsabilità, in caso di incidente, in caso di problema?
Resterebbe ancora ai privati, ai Presidenti dei Consorzi e anche
agli amministratori. Cosa risolverebbe questa ipotetica bozza su
questo tema? Nulla, a quanto pare; nulla. Quindi, piuttosto che
affrontare un tema in questa maniera, non facciamo niente;
lavoriamo, facciamo anche le giuste pressioni a Roma ma non
prendiamo in giro il Presidente di Consorzio o i proprietari,
proprio perché allora se si vuole facciamo gli espropri. Se certi
percorsi hanno uso pubblico, facciamo gli espropri, altrimenti, per
forza, la concertazione con i privati ci deve essere.
Poi, per valutare il lavoro di questo tavolo di lavoro e anche
questo gruppo ristretto, vi annuncio che comunque farò una
richiesta di accesso agli atti per avere tutti i verbali, sempre
che ci siano.
