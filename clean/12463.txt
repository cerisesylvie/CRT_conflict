Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3379 del 7 maggio 1992 - Resoconto
OGGETTO N. 3379/IX Concessione di un contributo alla
Fondazione Donzelli-Gilberti di Courmayeur per la gestione del
giardino alpino "Saussurea" del Pavillon per l'anno 1992.
Approvazione ed impegno di spesa.
Presidente
Do lettura della delibera in
oggetto
Deliberazione Il Consiglio regionale
delibera
1) di approvare la concessione di un contributo di lire
22.000.000 (ventiduemilioni), a favore della Fondazione
Donzelli-Gilberti di Courmayeur (C.F. 91013030076), quale concorso,
da parte dell'Amministrazione regionale, nelle spese di gestione
per l'anno 1992 del giardino alpino "Saussurea" del Pavillon;
2) di impegnare, a tale titolo, la spesa di lire 22.000.000
(ventiduemilioni) con imputazione al capitolo 39580 "Contributi per
la gestione dei giardini alpini" del bilancio di previsione della
Regione per l'anno 1992, che presenta la necessaria
disponibilità;
3) di stabilire che alla liquidazione della spesa stessa si
provveda ai sensi dell'articolo 58 della legge regionale 27
dicembre 1989, n.
4) di richiedere alla fine della stagione un dettagliato
rendiconto alla fondazione Donzelli-Gilberti, delle spese
effettivamente sostenute e dei pagamenti effettuati per la gestione
del giardino.
Presidente
Ha chiesto d'intervenire l'Assessore
dell'agricoltura, forestazione e risorse naturali, Lanièce.
Lanièce (DC)
Solo per ricordare al Consiglio che si
tratta del contributo anuale che viene concesso
dall'Amministrazione regionale alla Fondazione Donzelli-Gilberti
per la gestione del giardino alpino "Saussurea".
Siccome l'anno scorso è stata fatta una richiesta dal
Consigliere Rollandin, se non erro, di preparare un cartello dove
sia sottolineata la partecipazione dell'Amministrazione regionale
alla gestione del Giardino, il cartello è in preparazione.
Non so se Rollandin o Perrin, qualcuno del gruppo dell'Union
Valdôtaine aveva detto che siccome è un contributo che diamo
sempre, sarebbe opportuno che anche i visitatori sapessero che la
Regione contribuisce non solo come territorio, ma anche come
contributo alla gestione del giardino stesso.
Presidente
Ha chiesto la parola il Consigliere
Perrin.
Perrin (UV)
Je voudrais demander à Monsieur
l'Assesseur si le membre de l'Administration régionale à
l'intérieur de la fondation Donzelli-Gilberti est toujours monsieur
Busanelli ou si il a été changé..
Entre autre j'en profite pour faire tous les souhaits à monsieur
Busanelli qui a été opéré tout dernièrement d'une grave
opération.
Et ensuite si il y a un contrôle sur le bilan de la fondation
elle-même..
Et troisièmement si, au-delà de la somme annuelle que
l'Administration régionale fournit à la fondation, il y a toujours
aussi pendant deux ou trois mois de l'été, la présence du corp
forestier de l'Administration régionale pour aider les travaux
d'aménagement du jardin alpin du pavillon.
Presidente
La parola all'Assessore dell'agricoltura,
forestazione e risorse naturali, Lanièce.
Lanièce (DC)
Mi associo anch'io agli auguri che il
Consigliere Perrin ha fatto all'amico Busanelli per l'intervento
che ha subito in questi ultimi giorni, intervento che dalle notizie
che abbiamo è riuscito tecnicamente molto bene; e Busanelli si sta
riprendendo in modo veramente buono, quindi quanto prima sarà di
nuovo qui fra noi.
E' rimasto, non l'abbiamo cambiato perché non era più il
dirigente del servizio; il suo sostituto nel posto di dirigente ha
detto che non aveva nessuna intenzione di sostituirlo.
E' una nomina fatta come dirigente del servizio, è una nomina
che hanno loro con il controllo diretto e attualmente è rimasto
sempre Busanelli.
I controlli sul bilancio vengono fatti sia da parte del nostro
rappre-sentante in seno al Consiglio che da parte degli uffici
prima di ero-gare il contributo e si può garantire che ci sono i
dipendenti dell'Amministrazione regionale nei servizi forestali che
prestano la loro opera nell'ambito del giardino per i lavori, come
avveniva già in passato.
Presidente
Possiamo passare a votazione.
Esito della votazione:
Presenti, votanti e favorevoli: 32
Il Consiglio approva all'unanimità.
