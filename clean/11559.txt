Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3147 del 27 febbraio 1992 - Resoconto
OGGETTO N. 3147/IX Concessione di un contributo di lire
8.400.000 alla "Fanfare régionale", di Aosta, a parziale copertura
delle spese di viaggio sostenute per una trasferta a Valencia
(Spagna) - Approvazione ed impegno di spesa.
Presidente
Do lettura della deliberazione in
oggetto.
Deliberazione Il Consiglio regionale
delibera
1) di approvare la concessione di un contributo di lire
8.400.000 (ottomilioniquattrocentomila) alla "Fanfare Régionale" di
Aosta a parziale copertura delle spese di viaggio sostenute per la
partecipazione al Concorso internazionale per Bande da città 1991,
tenutosi a Valencia (Spagna) dal 5 al 14 luglio 1991;
2) di approvare e di impegnare la spesa di lire 8.400.000
(ottomilioniquattrocentomila) da imputare sul cap.64320 del
bilancio preventivo della Regione per l'anno 1992 ("Contributi e
sussidi ad istituzioni ed enti per attività nel settore del turismo
e del tempo libero"), che presenta la necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27.12.1989, n. 90.
Presidente
Ha chiesto la parola il Consigliere
Faval.
Faval (UV)
On se réjouit que finalement on ait pu
régler cette question parce que le voyage a été un et les
délibérations étaient deux.
Je voudrais souligner que la Fanfare Régionale est désormais une
présence culturelle très importante en Val d'Aoste, parce qu'en
occasion de sa présence à Valencia, dans ce pays d'Espagne, la
Fanfare Valdôtaine a remporté le premier prix au concours
international. Et toujours en 1991 elle a eu encore un premier prix
au concours international de Brescia, avec une votation de 573
points sur 600 qui pouvaient être alloués.
En 1992 elle a été invitée à participer au concours
international de Pesaro, on les a, à nouveau, invités à Valencia et
c'est la première fois qu'on invite à un concours international une
fanfare qui a gagné l'année précédente. Ensuite au mois d'août ils
sont invités au concours international de Riva del Garda.
Vu les importants résultats et les prix que cette fanfare a
remporté, je voudrais dire s'il n'est pas le cas d'envisager
d'institutionnaliser les frais des dépenses des déplacements de
cette fanfare qui est en train de faire une publicité à la Vallée
d'Aoste dans un domaine très important, qui est celui de la
musique.
Je signale à cet effet que aussi l'Association des Présidents
des Communautées de Montagne de la Vallée d'Aoste a soutenu la
requête que je viens de vous faire.
Presidente
La parola al Presidente della
Giunta.
Bondaz (DC)
Io credo che per il futuro si potrà anche
vedere di esaminare questa proposta; con questa delibera cerchiamo
di mettere a posto il disturbo che c'è stato
nell'Amministrazione.
Presidente
La parola al Consigliere Riccarand.
Riccarand (VA)
Nel corso di tre successive
deliberazioni emerge che il contributo è continuamente aumentato.
La prima deliberazione prevedeva un contributo di 5 milioni nel
marzo del 91, poi c'è stata una deliberazione che ha portato il
contributo a 7.100.000 e adesso siamo a 8.400.000, di fronte ad una
spesa che evidentemente è sempre la stessa.
Non riesco a capire per quale motivo, con il passare delle
delibere, il contributo è aumentato ed inoltre rilevo che, anche in
questo caso, non è illustrato nella deliberazione il rendiconto
delle spese sostenute - che qui viene quantificato in 12.100.000 -
come normalmente viene fatto in tutte le deliberazioni presentate
all'esame del Consiglio.
Vorrei sapere come mai c'è questa lievitazione del contributo
con il passare delle deliberazioni, pur essendo evidentemente la
spesa rimasta la stessa.
Presidente
La parola al Presidente della
Giunta.
Bondaz (DC)
Se ricordo bene la spesa che loro avevano
avuto, che riguardava il costo del pullman in realtà e null'altro,
si aggirava attorno ai 15 milioni.
In quell'occasione si era detto che noi avremmo dato 8.400.000,
poi c'è stato il disguido tra la Presidenza della Giunta e
l'Assessorato al turismo, per cui era nato un "qui pro quo" nelle
cose. Si è quindi tornati alla decisione primitiva, per cui si
definisce la cosa in 8.400.000, non è che ci sia stato un
incremento.
Era stato detto così, poi per difficoltà di incontro,
probabilmente da parte dei funzionari, non si è riusciti a definire
prima la cosa.
Presidente
La parola al Consigliere Riccarand.
Riccarand (VA)
Mi spiace, ma la lievitazione c'è
stata, perché sono elencate nella stessa deliberazione. La
deliberazione del 1° marzo 91 è di 5 milioni - e questa è
precedente alla manifestazione - poi ce n'è una successiva alla
manifestazione, del 18 ottobre 91, che poi è stata revocata, che
prevedeva un contributo di 7.100.000.
Adesso il contributo diventa di 8.400.000 e non si capisce per
quale motivo ci sia questa variazione di più di 1 milione del
contributo, pur essendo le spese sicuramente rimaste le stesse.
Presidente
Se non ci sono altri interventi chiedo ai
consiglieri di passare a votazione.
Esito della votazione:
Presenti: 24
Votanti: 23
Astenuti: 1 (Riccarand)
Favorevoli: 23
Il Consiglio approva.
