Classificazione
ACQUE
Acque pubbliche
ENERGIA
Energia idroelettrica


Resoconto integrale del dibattito dell'aula
Oggetto del Consiglio n. 2523 del 16 aprile 1997 - Resoconto
SEDUTA POMERIDIANA DEL 16 APRILE 1997
OGGETTO N. 2523/X Subconcessione in via di sanatoria, per la
durata di anni trenta decorrenti dalla data del decreto di
subconcessione, alla ditta Reboulaz Guglielmo di derivazione
d'acqua dal torrente Saint-Barthélemy, nel Comune di Nus, ad uso
idroelettrico.
Deliberazione Il Consiglio
Premesso che con domanda in data 30 settembre 1993, la ditta
Reboulaz Guglielmo ha chiesto all'Amministrazione regionale il
rinnovo, in via di sanatoria e l'autorizzazione ad apportare
varianti alla subconcessione ad uso idroelettrico assentita con
D.P.G.R. n. 250 del 24 ottobre 1952 e scaduta in data 30 aprile
1978;
Visto che, essendo stata, l'istanza, presentata fuori dai
termini di legge, la medesima è stata istruita come domanda
ex-novo;
Precisato che la domanda, corredata dal relativo progetto a
firma p.i. Rezzaro Lorenzo, prevede l'apporto delle seguenti
varianti:
a) spostamento verso monte della vasca di carico di metri 77 e
precisamente da quota 1410 m.s.m. a quota 1415 m.s.m. aumentando il
salto da metri 7,10 a metri 13,00;
b) aumento della portata derivabile da moduli medi 0,80 e max.
0,90 a moduli costanti e continui 1,30 onde produrre sul salto
sopraccitato la potenza nominale media di Kw 16,57.
Tenuto presente che:
- il Magistrato per il Po di Parma, con nota prot. n. 2377 in
data 12 febbraio 1996, ha rilasciato il proprio nulla-osta nei
riguardi idraulici per l'ammissione ad istruttoria della domanda di
cui si tratta;
- l'Autorità di Bacino del fiume Po di Parma, con nota prot. n.
5803 in data 2 gennaio 1996, ha espresso parere favorevole ai sensi
dell'articolo 3 del D.L. 12 luglio 1993 n. 275;
- l'E.N.E.L., Compartimento di Torino, con nota prot. n. 959 in
data 15 maggio 1996 ha comunicato di non avere alcuna osservazione
da formulare in merito;
- l'avviso di presentazione della domanda 30 settembre 1993
della ditta Reboulaz Guglielmo è stato pubblicato sul Foglio
Annunzi Legali della Valle d'Aosta n. 16 in data 8 giugno 1996 e
riprodotto nel n. 162 della Gazzetta Ufficiale della Repubblica
Italiana (foglio inserzioni) in data 12 luglio 1996, senza dar
luogo alla presentazione di domande incompatibili e
concorrenti;
- con ordinanza n. 205 in data 19 agosto 1996 dell'Assessore ai
Lavori Pubblici è stato disposto il deposito della domanda e del
relativo progetto presso l'Ufficio Concessioni Acque
dell'Assessorato dei Lavori Pubblici della Regione per 15 giorni
consecutivi, decorrenti dal 9 settembre 1996 a disposizione di
chiunque intendesse prenderne visione nelle ore d'ufficio;
- copia dell'ordinanza è stata affissa per il predetto periodo
di 15 giorni all'Albo Pretorio del Comune di Nus e copia della
medesima è stata inviata al Consorzio per la Tutela, l'Incremento e
l'Esercizio della Pesca in Valle d'Aosta; al Magistrato per il Po
di Parma; al Ministero dei LL.PP. Direzione Generale Difesa del
Suolo; alla Sezione Idrografica del Po di Torino; all'Associazione
d'Irrigazione Est-Sesia di Novara; all'Associazione d'Irrigazione
dell'Agro all'Ovest del Sesia di Vercelli; all'Assessorato
dell'Agricoltura, Forestazione e Risorse Naturali, Servizi S.I.D.S.
e Forestazione; all'Assessorato dell'Ambiente, Servizio Tutela
dell'Ambiente; all'Assessorato dell'Industria, Commercio ed
Artigianato, Servizio Energia; alla Prima Direzione del Genio
Militare di Torino; all'E.N.E.L. Compartimento di Torino;
all'Assessorato del Turismo Sport e Beni Culturali, Ufficio
Sovraintendenza; all'Autorità di Bacino del fiume Po di Parma ed
alla ditta Reboulaz Guglielmo;
- la pubblicazione presso il Comune di Nus, come risulta dal
referto in calce all'ordinanza è avvenuto regolarmente ed ha dato
luogo alla presentazione, da parte delle Associazioni Irrigue
Est-Sesia di Novara ed Ovest-Sesia di Vercelli, di due esposti,
datati 9 settembre 1996 e 12 settembre 1996 con i quali, a
salvaguardia delle dotazioni idriche dei canali Naviglio d'Ivrea,
Depretis e Farini, derivati dalla Dora Baltea, le Associazioni
Irrigue chiedono che nel disciplinare di subconcessione vengano
inserite le seguenti precisazioni:
a) nell'impianto idroelettrico di cui trattasi non si potranno
realizzare bacini di invaso;
b) il manufatto di derivazione dovrà essere dotato di apposito
edificio idoneo alla misura della portata assentita;
c) le manovre di invaso e di svaso del canale di carico della
centrale dovranno essere attuate con una gradualità tale da evitare
turbamenti del regime idraulico del corso d'acqua interessato.
Visto altresì che:
- la visita locale d'istruttoria è regolarmente avvenuta il 10
luglio 1996 ed alla medesima oltre ai funzionari dell'Ufficio
Concessioni Acque dell'Assessorato dei Lavori Pubblici, sono
intervenuti i signori: Trione Silvio, Sindaco del Comune di Nus;
Reboulaz Guglielmo, titolare della domanda di subconcessione; geom.
Larosa Salvatore dell'Assessorato dell'Agricoltura, Forestazione e
Risorse Naturali, Servizio Forestazione ed il geom. Milani Sergio,
dell'Assessorato dell'Ambiente, Servizio Tutela dell'Ambiente;
- il geom. Milani ha fatto presente di non avere particolari
osservazioni da formulare in merito all'aumento della portata da
derivare e ha chiesto che la vecchia vasca di carico venga demolita
al livello della strada e coperta di terra vegetale;
- il geom. Larosa ha espresso, di massima, parere favorevole
riservandosi tuttavia, ai sensi del D.L. 130/92 e della delibera di
Consiglio regionale 689/X del 18 maggio 1994, di valutare, con gli
organi preposti, l'opportunità o meno di aumentare il prelievo
d'acqua;
- il signor Reboulaz ha segnalato che nel corso dell'anno 1993,
dovendo effettuare lavori di ristrutturazione dell'impianto, ha
prolungato la condotta forzata spostando a monte la vasca di carico
da quota 1410 m.s.m. a quota 1415 m.s.m. aumentando così il salto
da metri 7,10 a metri 13,00, mantenendo invariata la portata
originaria di moduli medi 0,80 e max. 0,90 e ha dichiarato che
l'impianto con le nuove caratteristiche è entrato in funzione in
data 1 novembre 1993;
- in riferimento alle richieste formulate dalle citate
Associazioni Irrigue, si precisa che il canale di derivazione, come
stabilito nel disciplinare di subconcessione, dovrà essere dotato
di paratoia regolata in modo tale da garantire che non entri nella
derivazione una quantità di acqua superiore a quella subconcessa;
inoltre l'impianto è del tipo ad acqua fluente, in quanto la vasca
di carico serve esclusivamente alla regolazione della portata ed è
di dimensioni modeste, per cui non sono da temere turbamenti del
regime del corso d'acqua interessato. Comunque, a maggior tutela
delle dotazioni idriche preesistenti, poste a valle della
derivazione in oggetto, le prescrizioni delle citate Associazioni
Irrigue sono state inserite nel disciplinare di subconcessione;
- per quanto riguarda la richiesta del geom. Milani, poiché la
medesima è ritenuta ammissibile, apposita clausola è stata inserita
nel disciplinare di subconcessione;
- in merito alle riserve del geom. Larosa, l'Assessorato
dell'Agricoltura, Forestazione e Risorse Naturali con nota prot. n.
20455/SF in data 22 ottobre 1996 ha espresso forti perplessità per
quanto attiene l'aumento della portata massima derivabile, in
considerazione del fatto che l'asta torrentizia di cui trattasi
rientra tra quelle designate dal Consiglio regionale con
deliberazione n. 689/1994, ai sensi del D.L. n. 130/1992;
- l'Ufficio Concessioni Acque dell'Assessorato dei LL.PP. con
nota prot. n. 11357 in data 5 novembre 1996 ha chiesto all'Unità
Chimico Fisico Tossicologici-Ambientale dell'U.S.L. e
all'Assessorato dell'Ambiente, Servizio Tutela dell'Ambiente di
verificare se il prelievo di 40 (quaranta) litri al secondo
(aumento di portata richiesto dalla ditta) possa o meno alterare la
caratterizzazione fisico-chimica del corso d'acqua in oggetto;
- l'U.S.L. con nota prot. n. 2423 in data 8 novembre 1996 ha
comunicato che in linea di massima la derivazione d'acqua non
comporta variazioni delle caratteristiche chimico-fisiche nel
tratto depauperato ed ha espresso un parere sostanzialmente
favorevole;
- l'Assessorato dell'Ambiente con nota prot. n. 5903 in data 28
novembre 1996 ha comunicato di concordare con quanto espresso nel
parere favorevole dell'Unità Sanitaria Locale;
- in riferimento alle dichiarazioni del sig. Reboulaz Guglielmo,
l'Ufficio Concessioni Acque ha provveduto a redigere, nel corso
della visita d'istruttoria, il verbale di accertamento di
infrazione relativo alla realizzazione di varianti senza la
preventiva notificazione ed autorizzazione prevista dall'articolo
49 del R.D. 11 dicembre 1933 n. 1775. Dovrà essere inoltre
richiesta un'integrazione del canone versato dalla ditta sulla
differenza di potenza da Kw 5,57 a Kw 10,196.
Tenuto inoltre presente che:
- l'opera di presa, posta a quota 1420 m.s.m., è esistente ed è
costituita da una scogliera in pietrame e malta ubicata in destra
orografica che interessa solo parzialmente l'alveo del torrente
Saint-Barthélemy;
- l'acqua, una volta derivata, viene convogliata alla vasca di
carico tramite un canale irriguo a cielo aperto delle dimensioni di
circa mt. 0,60x0,40;
- la vasca di carico, posta a quota 1415 m.s.m., ha le
dimensioni di metri 3,40x2,00x1,80 con una capacità di 12,24 mc. ed
è dotata di sgrigliatore laterale manuale;
- l'adduzione delle acque alla turbina avverrà mediante due tubi
in acciaio del diametro di 300 mm. e della lunghezza di metri
121;
- l'edificio di produzione, esistente, è sistemato in un locale
nello scantinato del fabbricato civile;
- dopo l'utilizzazione le acque vengono integralmente
restituite, attraverso un breve canale interrato, nel torrente
Saint-Barthélemy a quota 1400 m.s.m. circa;
- il dislivello tra il pelo morto dell'acqua nella vasca di
carico, a quota 1415 m.s.m. e del canale di restituzione, a valle
dei meccanismi motore, a quota 1402 m.s.m., risulta essere di metri
13,00.
In conseguenza, la potenza nominale media annua dell'impianto,
sulla portata di moduli 1,30 costanti e continui, risulta essere
di: 130x13:102=Kw 16,57.
Rilevato, quindi, in considerazione di quanto sopra esposto
che:
1) la derivazione appare tecnicamente ed economicamente
ammissibile;
2) la quantità d'acqua da derivare, nella misura di moduli 1,30
costanti e continui, si può subconcedere, avendo riguardo delle
condizioni locali, delle utenze preesistenti e della specie di
derivazione realizzata;
3) le opere di presa e le successive condotte, tenuto conto
delle clausole imposte nel disciplinare di subconcessione a tutela
dei diritti dei terzi, sono tecnicamente approvabili e sono innocue
agli interessi pubblici;
4) la restituzione delle acque avviene integralmente senza
pregiudizio dei diritti dei terzi;
5) il minimo deflusso vitale è stato correttamente calcolato
secondo i criteri stabiliti dalla deliberazione consigliare n.
1193/X in data 22 febbraio 1995 ed ammonta a 105 litri/sec.;
6) la derivazione corrisponde alla razionale utilizzazione del
torrente Saint-Barthélemy ed è compatibile con il buon regime
idraulico, senza che occorrano, oltre a quelle inserite nel
disciplinare di subconcessione, speciali garanzie a tutela di detto
regime;
7) per l'uso della derivazione non è temibile alcun inquinamento
delle acque e quindi non occorrono particolari cautele al
riguardo.
Visto infine che il Magistrato per il Po di Parma, con nota n.
269 del 28 gennaio 1997 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sottoriportato schema di
disciplinare;
Visto lo Statuto Speciale per la Valle d'Aosta, promulgato con
legge Costituzionale n. 4 del 26 febbraio 1948 e successive norme
di attuazione;
Vista la legge regionale n. 4 del 8 novembre 1956;
Vista la legge n. 36 del 5 gennaio 1994;
Vista la deliberazione del Consiglio regionale n. 1193/X in data
22 febbraio 1995 ed in esecuzione della medesima;
Visto il parere favorevole rilasciato dal titolare delle
funzioni di responsabile del Servizio Assetto e tutela del
territorio nell'ambito dell'Assessorato dei Lavori Pubblici, ai
sensi dell'articolo 72 della legge regionale n. 3/1956 e successive
modificazioni e del combinato disposto degli articolo 13 comma 1,
lettera e) e 59, comma 2 della legge regionale 45/1995, in ordine
alla legittimità della presente deliberazione.
Delibera
1) di subconcedere, in via di sanatoria, per la durata di anni
trenta successivi e continui, decorrenti dalla data del decreto di
subconcessione, alla ditta Reboulaz Guglielmo, giusta la domanda
presentata in data 30 settembre 1993, di derivare dal torrente
Saint-Barthélemy, a quota 1420 m.s.m., nel comune di Nus, moduli
1,30 costanti e continui (litri al minuto secondo centotrenta) di
acqua per produrre sul salto di metri 13, la potenza nominale media
annua di Kw 16,57;
2) di approvare l'allegato schema di disciplinare di
subconcessione;
3) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante della ditta
Reboulaz Guglielmo;
4) di ordinare ed accertare l'introito delle seguenti somme, da
versare presso la tesoreria dell'Amministrazione regionale:
a) lire 167.570 (centosessantasettemilacinquecentosettanta) ad
integrazione della somma di lire 2.000 (duemila) già versata come
da quietanza n. 1046 in data 8 settembre 1952, pari a mezza
annualità del canone, ai sensi dell'articolo 11 del T.U. 11
dicembre 1933 n. 1775, a titolo di cauzione, somma che verrà
restituita, ove nulla-osti, al termine della subconcessione;
b) lire 10.000 (diecimila) pari al minimo prescritto
dall'articolo 3 della legge 21 dicembre 1961 n. 1501 e per gli
scopi di cui all'articolo 7 del T.U. 11 dicembre 1933 n. 1775,
somma da introitare al capitolo 08800 della parte ENTRATE del
bilancio preventivo della Regione per il corrente esercizio
finanziario (Canoni per concessioni e subconcessioni di acque
pubbliche e miniere);
c) lire 2.500.000 (duemilionicinquecentomila) quale somma a
disposizione dell'Amministrazione regionale (Ufficio Concessioni
Acque dell'Assessorato dei Lavori Pubblici) per spese di
sorveglianza, esperimenti di portata, collaudo, registrazioni di
atti, eccetera somma da introitare al Capitolo 13500 della parte
ENTRATE del bilancio preventivo della Regione per il corrente anno
finanziario (Gestione Fondi per conto terzi per istruttoria domande
e pratiche varie);
d) lire 458.000 (quattrocentocinquantottomila) per conguaglio
canoni arretrati dovuti per il periodo dal 1 novembre 1993 (data di
entrata in esercizio dell'impianto con le attuali caratteristiche)
al 15 luglio 1997 (data della presunta emissione del decreto di
autorizzazione di aumento della portata e del salto);
5) di stabilire, come specificato nell'articolo 11 del
disciplinare di subconcessione, in lire 339.140
(trecentotrentanovemilacentoqua-ranta) il canone annuo da versare
anticipatamente alla Regione, anno per anno, a decorrere dalla data
del decreto di subconcessione, somma da introitare al Capitolo
08800 della parte ENTRATE del bilancio preventivo della Regione per
il corrente anno finanziario (canoni per concessioni e
subconcessioni di acque pubbliche e miniere);
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
Decreto Legislativo 22 aprile 1994 n. 320 e di darne
esecuzione.
Disciplinare di subconcessione
(...omissis...)
Président On peut passer à la votation. Les Conseillers sont
invités à voter:
Presenti, votanti e favorevoli: 25
Il Consiglio approva all'unanimità
