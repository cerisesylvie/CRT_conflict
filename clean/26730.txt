Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 186 del 28 luglio 1972 - Resoconto
OGGETTO N. 186/72 - Orario di apertura degli impianti di
distribuzione di carburanti in Valle d'Aosta.
(Interrogazione)
Montesano (P.S.D.I.) -
Allora, chi risponde per questa?
L'Assessore Albaney, ah! Vuole illustrare? È un'interrogazione,
però.
Bordon (D.C.) -
Insomma io, se credete, sennò parlo dopo,
è tanto semplice.
Montesano (P.S.D.I.) -
La parola al Consigliere
Bordon.
Bordon (D.C.) -
Tanto più che non voglio dilungarmi
perché è una interpellanza o è un'interrogazione?
Interrogazione.
È un problema, io penso che sia conosciuto un po' da tutti,
probabilmente da tutti, sì, chi un po' di meno, chi un po' di più,
perché se si percorre la Statale tre o quattro volte al giorno come
la percorre il sottoscritto, si può constatare con facilità che, in
certe ore, nei distributori di benzina, ci sia veramente del
gravissimo malcontento.
Gravissimo malcontento che si trova, insomma, lo si riscontra in
determinate ore perché, come voi sapete, c'è una chiusura dalle ore
12,30 alle ore 15 fino a un certo momento; poi, se non sbaglio,
fino alle 14. E una chiusura alla sera che va dalle 20,30 o alle 22
o 23; adesso poi ne parliamo con calma.
Ora, che accade? È un particolare di non grande importanza per
chi lo espone perché è accaduto a me di partire all'una meno un
quarto e, dovendomi trovare qui al mattino per un appuntamento un
po' importante, pur avendo già la macchina in riserva, ho voluto
arrivare ugualmente e non ho fatto benzina la mattino partendo.
Appena arrivato al distributore alle dodici e trentacinque io
non ho più potuto avere benzina, anche se ero un raccomandato di
ferro. Forse dovevo avere una firma di presentazione dell'amico
Albaney. Che cos'è accaduto? Che mi sono dovuto mettere lì, ho
dovuto aspettare per un lasso di tempo.
Ma per me questo poteva avere una relativa importanza, ma lì con
me c'erano diversi turisti e, in particolare, mi sono anche
divertito perché c'era un tedesco che non capiva niente della
nostra lingua e che non capiva come mai, pur avendo pagato i buoni
ACI anticipatamente, arrivando lì non li poteva avere.
Questa prima battuta. Seconda battuta c'erano i camions dei TIR
che aspettavano di fare rifornimento di gasolio e, quindi, anche
questi qui mandavano quelle dovute benedizioni che io mi auguravo
non mandassero all'Assessore Albaney, perché sennò doveva ritornare
a Chianciano una seconda volta, va bene.
Allora che cos'è accaduto in più? Che alla sera però, mentre di
giorno, in linea di massima anche questa gente che arriva da fuori
e che percorre queste autostrade che gli abbiamo preparato per
poter raggiungere subito i loro centri prescelti, la sera diventa
un po' più noioso e un po' più pesante.
Quindi, che cos'è accaduto, questo in tutti i giorni lo si può
constatare specialmente in questi momenti di punta.
Ma, secondo me il problema più difficile, più balordo lo si vede
alla domenica e cito dei casi per averli vissuti, per averli visti.
Per esempio, arrivare a quel distributore che esiste in quel
rettilineo dell'America, prima di imboccare l'autostrada dove
addirittura si trovano delle code di macchine su questa strada che
è stretta, che arriva su fino all'OM se non più su, ma perché
questo accade?
Arrivati a un certo momento uno, appena vede che la macchina ha
la spia rossa, anche se potrebbe percorrere venti o trenta
chilometri con la riserva, non lo fa più per quel timore, per
quella prudenza che investe ognuno di noi quando siamo in una zona
che non conosciamo, perché ognuno di noi sa che partendo da qui, se
non lo trova qui lo trova a Villefranche o sull'autostrada. Invece
lo straniero questo non lo sa.
Ma, ho notato un'altra cosa che avreste notato anche voi, in
linea di massima, con la sensibilità che qualche volta ci
contraddistingue un po' tutti. Arriva la macchina al distributore
di benzina, tira fuori la chiave, gliela consegna a chi lavora e
non si muove da sulla macchina nemmeno se gli spari alla
schiena.
Per cui, dopo aver fatto il pieno, molte volte chiede il
controllo dell'olio, la pulizia del cristallo e qualche volta anche
il controllo delle gomme.
Naturalmente suscitando una reazione del gerente del
distributore e avendone una risposta che è generalmente questa: "ma
metta più personale".
Il gerente del distributore naturalmente risponde: "Ma io come
faccio a mettere più personale soltanto per la domenica? Non è
facile, io lo dovrei avere per tutta la settimana, quindi con dei
costi che io non posso sopportare".
Ora, che cos'è accaduto? È accaduto che questo lo si verifica
tutti i giorni, in una Regione come la nostra dove ha due trafori
con le migliaia di macchine che stanno passando specialmente...
Montesano (P.S.D.I.) -
Bordon, per favore, guardi che è
un'interrogazione...
Bordon (D.C.) -
Chiedo scusa, conclusione di tutto
questo, io volevo solo fare un esempio che, a un certo momento, è
stato presentato un ricorso, una domanda, una petizione. Con questa
petizione che cosa chiedevano? Chiedevano se fosse stato possibile
di avere apertura, per tutta la domenica, per un determinato
periodo, se non sbaglio giugno, luglio, agosto e settembre.
A un certo momento è venuta fuori una risposta dell'Assessorato
con una circolare, con la quale, dopo aver modificato gli elementi
e l'orario delle quindici nelle ore quattordici, e avendo lasciato
le altre cose uguali perché poi la chiusura, l'apertura notturna
incomincia alle 23, quindi dalle 20,30 fino alle 23, mi sembra che
sia chiuso, stabiliva determinate norme per l'apertura domenicale
con un criterio che io non so come sia venuto fuori però, perché il
criterio è questo: noi vediamo, tutte le vallate laterali
giustamente hanno questo, ce l'ha Hône anche, ma per esempio l'alta
Valle della Valle di Aosta non ce l'ha, Pré-St. Didier non ce l'ha,
altre località non ce l'hanno. Ora ci siamo interessati, io non ho
la documentazione oggi qui perché l'avrei dovuta portare per
facilitare anche il compito dell'Assessorato; una certa competenza
in materia l'abbiamo anche per la circolare ministeriale,
però...
Montesano (P.S.D.I.)
- Sentiamo la risposta Bordon, è
un'interrogazione.
Bordon (D.C.) -
Signori buona giornata, andate avanti voi
perché io non ci posso andare, cosa volete che vi dica, arrivederci
e grazie. (
Voce di Chantel
)
Albaney
(M.A.V.) -
Ritengo opportuno precisare,
prima di entrare in merito all'interrogazione, che fino all'11
marzo '72 esisteva in Regione un decreto del Presidente della
Giunta, decreto che fissava gli orari diurni e notturni.
Dopo di che l'orario, dico che aveva avuto i consensi e dei
gestori, perché dobbiamo tenere in considerazione questa esigenza,
e dei turisti e della nostra popolazione.
La legge 28 luglio '71 stabiliva che i decreti per gli orari e
dei negozi e dei distributori venissero fissati con decreto del
Ministro dell'Industria e del Commercio.
In data 11 marzo 1972 il Ministro Gava fissava con decreto, sia
per quanto concerne gli orari sia la turnazione e sia i notturni,
un orario, come dico, certamente non consono e non favorevole alla
nostra popolazione e ai nostri turisti.
Al che, all'articolo 6, si precisa, in base a questo decreto,
che eventuali deroghe alle limitazioni di aperture fissate negli
articoli 2-3 e 4 sono concesse in via eccezionale con provvedimento
del Ministro dell'industria e commercio dell'artigianato su
motivata proposta delle competenti Prefetture; ciò che è stato
fatto da parte dell'Assessorato dell'industria e commercio con
comunicazioni, con più comunicazioni, con più lettere, con più
corrispondenza al Ministro dell'industria e commercio, al
Ministero.
In data, per concludere questo iter, in data 6 giugno il
sottoscritto corresponsabile del Ministero dell'industria e
commercio si recava a Roma ed otteneva alcune deroghe. Non tutte
quelle che sono state richieste sono state accettate; quindi, se a
un certo momento una certa insoddisfazione non c'è né da parte
nostra né da parte di voi Consiglieri, quasi lo dovremo a questo
decreto, il quale fissa degli orari ed è molto dura per osservare
questi orari.
Comunque, il Ministero, con telegramma in data 13 giugno, con
data 13 giugno comunicava le variazioni accolte e le variazioni
accolte, lo faccio presente in questo momento al Consigliere
Bordon, sono le seguenti; quindi, non è che la Regione potesse fare
tutte le deroghe che ritenevamo necessarie e vi faccio presente
quelle che sono state ottenute e quelle che il Ministero è stato
inflessibile nel concedere.
Una delle lamentele più grandi era quella dalle dodici e trenta
alle ore quindici. L'orario ottenuto nuovo è questo: dalle dodici e
trenta alle ore quattordici.
Montesano (P.S.D.I.) -
Bordon, fa' attenzione alla
risposta perché poi si prolunga...
Albaney
(M.A.V.) -
Anch'io non sono d'accordo,
però dovremo manifestare tutti assieme questa nostra
insoddisfazione al Ministero dell'industria e commercio, non ci
rimane da fare altro.
Il servizio notturno è stato ridotto di un'ora perché il decreto
del Ministro fissava tre ore dalla chiusura pomeridiana e
l'apertura del notturno; fissava tra ore di distanza, l'abbiamo
ridotto di un'ora.
Per quanto concerne la facoltatività dei punti vendita delle
valli laterali, mentre il Ministro fissava nella misura dei turni
del 25 per cento all'articolo 3, siamo riusciti ad avere, ad
ottenere la facoltatività dei turni delle valli laterali.
Per quanto concerne la turnazione della valle centrale, mentre
il Ministero parlava del 25 per cento nel periodo invernale e il 50
per cento nel periodo estivo, per tutto l'anno si è ottenuto il 50
per cento.
Per quanto riguarda i notturni, i notturni che prima erano 7, il
Ministero ha accolto le richieste nostre di necessità di avere
turni dislocati un po' in tutta la Valle; quindi abbiamo la
possibilità di concedere dei turni specialmente in fondo alle valli
laterali e inoltre, per quanto concerne Aosta, Aosta città, mentre
era possibile dargli, secondo il decreto del Ministro, dargli il 25
per cento siamo arrivati al 33 per cento.
Questo è quanto si è ottenuto e non si è potuto ottenere di più.
Per quanto concerne un'osservazione fatta dal Consigliere Bordon, è
questa, cioè a un certo momento quando ci sono questi turni
occorrerebbe che tutti i punti vendita indicassero qual è il punto,
qual è il distributore più vicino, quello chiuso, diciamo quello
aperto. L'Associazione dei distributori sta facendo dei
distributori in cui si dice che a 8 chilometri o a 20 chilometri
c'è un distributore, ecc.. Quindi, questo per facilitare l'accesso
a questi distributori.
Per quanto riguarda l'autostrada, voi tutti sapete che, in base
alla circolare del Ministero, i distributori sono aperti tutto il
santo giorno.
Questo è quanto si è ottenuto e non si è potuto ottenere di più
e, se vogliamo manifestare ancora come Consiglio questa
insoddisfazione al Ministero, facciamolo pure.
Bordon (D.C.) -
Soltanto due minuti, perché adesso...
Montesano (P.S.D.I.) -
Cinque minuti, ne ha diritto.
Bordon (D.C.) -
Quanti?
Montesano (P.S.D.I.) -
Cinque.
Bordon (D.C.) -
Adesso si esagera, io adesso non aggiungo
più niente perché me ne bastano due. Non sono d'accordo con
l'Assessore Albaney, non per principio ma perché cadiamo nel
ridicolo. Io stavo aggiungendo, e allora riprendo il filo di prima
e stavo dicendo ma, su questa circolare che noi abbiamo nelle
nostre mani, indubbiamente una certa competenza ce l'abbiamo.
Tant'è che siamo andati a Roma e abbiamo potuto ottenere qualche
cosa in deroga a questo.
Ora, io, non ho da aggiungere altro perché il documento che io
desideravo leggere è arrivato e ce l'ho e adesso ve lo leggo, e
lascerò a voi qualsiasi giudizio. Perché l'interessante è questo,
che noi siamo difensori ad oltranza della nostra economia, se non
sbaglio all'articolo 2 dello Statuto abbiamo una facoltà primaria
per poter legiferare in materia di turismo, e qui stiamo parlando
di materia di turismo, allora leggeremo solo questo e non avrò
altro da aggiungere.
"Ufficio provinciale dell'industria e del commercio e
dell'artigianato di Torino" - fino a prova contraria non mi risulta
che Torino abbia un'autonomia ampia come la nostra in campo
turistico - "Il Direttore" - che paragonandolo a qualche cosa
potremo paragonarlo all'Assessorato al turismo e al direttore o
all'Assessore Albaney o a chi volete voi - "visto il Decreto 11
marzo '72, vista la proposta del Prefetto della Provincia di
Torino" - che sarebbe il nostro Presidente della Giunta - "del 6
giugno '72 e la lettera del Ministero dell'industria e del
commercio e dell'artigianato n. 67" - ecc. - "del 27 giugno;
considerato che è opportuno, nell'interesse dell'utenza,
autorizzare gli impianti distributori carburanti ubicati nei Comuni
montani, in quelli di interesse turistico, a derogare dall'obbligo
della chiusura domenicale e festiva e dall'interruzione pomeridiana
degli orari di servizio; sentito il proposito l'Ente provinciale
per i turismo" - che sarebbe il nostro Assessorato al turismo -
"determina: è data facoltà ai gestori degli impianti distributori
di carburante ubicati nel territorio dei Comuni montani situati ad
oltre 600 metri di altitudine e nel territorio dei seguenti Comuni
di interesse turistico a non osservare la chiusura degli impianti
stessi nelle domeniche e nei giorni festivi infrasettimanali e
l'interruzione pomeridiana prevista dagli articoli 2 e 3 del
Decreto ministeriale 11 marzo ' 72."
Io non ho niente da aggiungere perché, se dovessi aggiungere
qualche cosa, vi dovrei dire che questi qui sono stati più in gamba
di noi perché, fino a prova contraria, qui si vede netta una
distinzione. Perché non l'abbiamo potuta esaminare con calma ma,
indubbiamente, ci sono dei Comuni che superano i 600 metri e hanno
avuto il diritto; in più ci sono alcuni Comuni che forse non
superano i 600 metri ma che essendo di interesse turistico, come
Candia Canavese, Giaveno, Lanzo Torinese, Luserna S. Giovanni,
Susa, Torre Pellice; insomma, io non ho niente da dire, niente da
aggiungere. Si vede che per noi c'è un trattamento diverso e
allora, facciamo pure tutte le pressioni che volete perché c'è una
certa importanza in Piemonte per queste valli, ma qui da noi noi
non lo otteniamo, tanto più, e insisto su questo con un certo
accanimento che non ci volevo mettere prima ma che, a un certo
momento, si finiva in una farsa, dove abbiamo uno Statuto autonomo,
nostro, è una carta che ci regola dove abbiamo facoltà di
legiferare in materia di turismo e noi non riusciamo a spuntarla. E
con questo io ho finito perché, se io sono malcontento non ha
nessuna importanza perché continuerò a fare la coda come fanno
tutti gli altri; ma i gestori e l'utenza, quando sapranno queste
cose qui, saranno certamente più malcontenti ancora di me e quelli
lì contano e molto contano, state tranquilli.
Dujany
(D.P.) -
Vorrei fare una precisazione. La
legge del 1970 è una legge accentratrice rispetto ai poteri
regionali e ha fissato la competenza al Ministero circa gli orari
di apertura di distributori di benzina.
Questo è il colmo politico e, malgrado che il Parlamento ha
approvato una legge accentratrice in un momento in cui si parla di
Regioni, di decentramento, per cui l'orario dei distributori è
diventato di competenza del Ministro in sostituzione dell'autorità
amministrativa. Questo è il colmo dei colmi!
Bordon (D.C.) -
...è segno che a Torino sono stati più in
gamba di noi. Perché questa è la verità! Perché qui si cade nel
ridicolo, visto che si vogliono fare certe...
Dujany
(D.P.) -
A parole...
Bordon (D.C.) -
Io non sono regionalista come te?...
Anche come lo abbiamo già visto e lo stiamo seguendo questo
regionalismo...che è soltanto portato avanti quando c'è un
interesse.
Montesano (P.S.D.I.) -
Oggetto n. 4, Bordon per favore...
(
Voce di Bordon
).
