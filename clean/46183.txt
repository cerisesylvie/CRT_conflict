Classificazione
NOMINE E INCARICHI DI CONSULENZA E SPECIALI



Oggetto del Consiglio n. 2649 del 13 luglio 2023 - Resoconto
OGGETTO N. 2649/XVI - Interrogazione: "Motivazioni
dell'incarico affidato dall'Azienda J.B. Festaz per la modifica del
proprio marchio".
Marguerettaz (Presidente) -
Punto n. 41 all'ordine del
giorno. Per la risposta, la parola all'assessore Marzi.
Marzi (SA) -
Purtroppo alcune iniziative, come quella
precedente, hanno un nome e un cognome e purtroppo, a volte, questi
nomi e cognomi ti rimangono nella testa e nel cuore.
Venendo all'iniziativa 41, l'Azienda J.B. Festaz, riferisce che,
con determina del proprio Direttore n. 202/2022 di affidamento del
servizio di comunicazione e
visual
del progetto per la
realizzazione dell'ospedale di comunità, missione 6 del PNRR (Piano
Nazionale di Ripresa e Resilienza), viene dato atto che la
realizzazione del medesimo non può prescindere dalla definizione di
una nuova identità in termini di marchio, segnaletica e
comunicazione interna.
Questo, in coerenza con le linee di indirizzo delineate nel
piano progetto per la realizzazione dell'ospedale di comunità.
Il nuovo marchio prevede anche il richiamo al fondatore, il cui
nome viene declinato per intero in lingua originale, a recupero e
valorizzazione della storia ultra secolare dell'ente.
All'esito dello sviluppo del brand identitario del progetto, e
stante l'apprezzabilità del risultato, l'Azienda riferisce di aver
ritenuto opportuno deciderne l'istituzionalizzazione in
sostituzione del precedente.
Ciò anche in considerazione del fatto che il precedente marchio,
scarsamente identificativo, è strutturalmente presente solo in
alcuni pannelli targa di ingresso.
Venendo alla risposta alla domanda n. 2, la realizzazione non è
stata oggetto di finanziamento con risorse proprie dell'Azienda, in
quanto, di fatto, rientrante nel più ampio incarico affidato
all'interno del progetto di realizzazione dell'ospedale di
comunità.
Tra le aree oggetto dell'intervento edilizio finanziato dal
PNRR, è inclusa anche la zona dell'ingresso in cui la
rappresentazione del marchio sarà presente con evidenza
maggiormente identificata. Tale area sarà riqualificata e adeguata
agli
standard
specifici ed utili all'accreditamento finale
dell'ospedale di comunità.
Venendo alla domanda n. 3, l'Azienda riferisce che la spesa
impegnata per la consulenza affidata con la determina del direttore
202/2022 è pari ad euro 18 mila, oneri esclusi.
La spesa indicata è relativa alle seguenti prestazioni: il
brand
"Identity" del progetto, la realizzazione degli
strumenti di comunicazione verso familiari e utenti e la
segnaletica.
Presidente -
Per replica, la parola al collega
Aggravi.
Aggravi (LEGA VDA) -
Ringrazio l'Assessore. Vado subito
sulla seconda domanda, anche un po' per fare una battuta di cui
spero si apprezzi l'ironia: siccome si rifà l'entrata, rifacciamo
anche l'insegna.
Questa interrogazione nasce un po' dal fatto che non abbiamo
ancora l'ospedale di comunità, ma stiamo rifacendo i
cotillon
, quindi stiamo rifacendo il
visual
, stiamo
rifacendo le indicazioni, stiamo rifacendo quant'altro.
Tra l'altro, so che domani l'Assessore sarà presso la Casa di
riposo J.B. Festaz: io magari le chiederei di fare anche un po' un
controllo di quello che è lo stato dell'arte, anche visual della
struttura, perché sinceramente va bene, il finanziamento è
all'interno delle voci legate al finanziamento PNRR... poi non sta
a me fare queste valutazioni e questi controlli... Mi fa
oggettivamente molto strano, come mi fa strano il fatto che, alla
fine della fiera, forse in questo caso, considerato anche il tipo
di attività, di
business
che fa la Casa di riposo, prima di
rifare il brand, di rifare il marchio, di rifare le calcomanie e
quant'altro, forse ci sono altre spese urgenti da gestire e altre
situazioni un pochettino più complesse.
Quindi, oggettivamente, il fatto che si siano spesi 18 mila euro
per
-
ripeto
-
rifare l'insegna prima che il
ristorante... lo dico in maniera molto brutale e sintetica:
sinceramente ci fa molto, ma davvero molto, strano.
