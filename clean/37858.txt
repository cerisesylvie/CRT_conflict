Classificazione
ASSISTENZA SOCIALE
Assistenza socio-sanitaria
Famiglia, tutela dell'infanzia
Invalidi civili



Oggetto del Consiglio n. 1520 del 20 ottobre 2015 - Resoconto
OGGETTO N. 1520/XIV - Ritiro di mozione: "Impegno per la
revoca della proposta di deliberazione della Giunta regionale
riguardante le modalità di contribuzione degli utenti dei servizi
residenziali e domiciliari per persone anziane".
Président
- La parole à la collègue Morelli.
Morelli (M5S)
- Merci Président.
La mozione che ho sottoscritto assieme al collega Fabbri verte
su un argomento importante, un argomento di attualità su cui
abbiamo già avuto modo di discutere anche nella scorsa seduta del
Consiglio: l'assistenza agli anziani, i servizi residenziali,
semi-residenziali e domiciliari per le persone anziane. La
questione è sollevata dalla proposta di delibera su cui il CELVA si
è pronunciato favorevolmente il 15 settembre scorso ed è una
proposta di delibera che va ad aumentare in modo considerevole le
rette per le microcomunità.
Per la precisione mi sembra corretto fare un quadro di quella
che è stata l'evoluzione delle tariffe in questi anni. La delibera
n. 31 del 2012 fissava la contribuzione massima giornaliera per le
microcomunità a 62 euro, quindi chi aveva un IRSEE di 24.130 euro o
superiore a questa cifra pagava 62 euro di contribuzione
giornaliera, al di sotto la retta era proporzionata all'IRSEE.
Questa delibera è stata modificata l'anno scorso con la n. 716 del
23 maggio 2014, che fissa nuove tariffe a partire dal 1° luglio
2014 e va ad individuare tre fasce: fino a 24.000 euro di IRSEE,
quota di contribuzione massima di 65 euro e al di sotto
proporzionata; seconda fascia da 24.000,01 a 36.000 euro, quota
massima di 70 euro; da 36.000,01 a 50.000, quota massima di 80
euro, che significava che le persone che pagavano la quota massima
avevano una quota mensile di 2.400 euro.
Su quest'aumento ricordiamo che, come V Commissione, avevamo
affrontato le lamentele di un gruppo di familiari che si erano
fatti portavoce del disagio rispetto a quest'aumento considerato
troppo esoso. In V Commissione quindi si è sviluppato un dibattito
relativamente a queste tariffe, a questo servizio e l'Assessore nel
mese di gennaio di quest'anno, gennaio 2015, in V Commissione, a
conclusione un po' di questo dibattito, aveva affermato che "non è
nostra intenzione per quest'anno assolutamente ritoccare le rette
che sono già state toccate. Sarà una grande incognita, adesso è
stato rinviato il gruppo di lavoro, perché stiamo vedendo con
l'Alto Adige che cosa succede col nuovo ISEE", perché si era in
attesa, giustamente, dell'applicazione del nuovo ISEE, su cui vi
erano grandi incognite. L'Assessore aveva anche preso in modo
formale l'impegno di tornare in commissione con la proposta di
delibera dicendo: "non deve passare in commissione - in effetti, la
legge non prevede un passaggio in commissione - però, appena
saranno definiti i criteri economici con il CELVA, entro marzo, non
ho problemi a fare un passaggio in commissione", cosa che poi non è
avvenuta. È avvenuto per tantissimi altri temi importanti, abbiamo
discusso lungamente sull'ISEE, io ho anche avuto modo di
partecipare al gruppo di lavoro dell'ISEE come delegata della V
Commissione, ma, riguardo a questo tema, in commissione non se n'è
più parlato e, quando la proposta di delibera è giunta al CELVA, ne
abbiamo preso conoscenza tutti e abbiamo potuto verificare che gli
aumenti veramente sono spropositati. Se per le due prime fasce si
mantiene quasi invariata la cifra, la quota giornaliera, per la
terza fascia, quella più alta, l'utente con una dichiarazione ISEE
compresa tra i 30.000,01 e i 45.000 euro pagherà la quota di
contribuzione giornaliera in proporzione alla propria situazione
economica fino ad un massimo di euro 115, che è il costo unitario
ottimale individuato dal CELVA, quindi come retta massima gli
utenti delle microcomunità si troverebbero a pagare 3.450 euro, che
sono una cifra enorme.
Ora, noi condividiamo il principio secondo il quale si debbano
pagare i servizi in proporzione al reddito e che chi più ha più
debba pagare, però chi si troverebbe a pagare queste cifre? Anche
familiari, nuclei familiari, ospiti delle microcomunità che sono
tutt'altro che ricchi, perché con il nuovo ISEE - e questo è un
problema che è stato sollevato all'interno del gruppo, di cui tutti
sono coscienti, anche la Giunta, e l'Assessore è stato fra quelli
che lo hanno sollevato - i cittadini valdostani che hanno nella
loro proprietà dei fabbricati rurali, che non hanno nessun tipo di
reddito, o comunque hanno un reddito minimo, si trovano però ad
avere un ISEE alto. Coloro quindi che saranno penalizzati da
quest'aumento saranno proprio i valdostani, valdostani che in larga
misura...e i valdostani non soltanto, ovviamente, ma valdostani che
questo Governo regionale sempre sostiene di voler difendere.
In base a questi ragionamenti, poiché noi temiamo che queste
rette così alte possano poi produrre un abbandono delle strutture
da parte di persone che non possono sostenere il pagamento di una
retta così alta e poiché la sostenibilità di un sistema di
welfare
come il nostro è in larga misura a carico di quelle
fasce che possono pagare di più, noi riteniamo che sia importante e
necessario trovare un equilibrio tra la sostenibilità del sistema e
la sostenibilità delle spese a carico delle famiglie. Questo era
quanto proponevamo già nella scorsa seduta del Consiglio con la
nostra risoluzione, che oggi riproponiamo sotto forma di mozione,
poiché riteniamo che il sistema di
welfare
valdostano sia un
buon sistema di
welfare
, che fino ad ora è stato equo e ben
strutturato anche per quanto riguarda l'assistenza agli anziani...è
un sistema che è nato negli anni '80 e che ha saputo evolvere con
il tempo e con le nuove esigenze di cui bisogna tenere conto,
perché se le nostre microcomunità sono nate negli anni '80 per
accogliere le persone sole, le persone non autosufficienti, ora si
trovano ad accogliere perlopiù persone in gravi condizioni anche di
salute...è un sistema che si è evoluto in funzione delle esigenze
della popolazione, quindi noi riteniamo che vada mantenuto.
Noi proponiamo alla Giunta - e chiediamo un impegno affinché
venga revocata questa proposta di delibera - che per l'anno 2016
venga mantenuto come indicatore l'IRSEE - c'è un errore di
battitura nella mozione, perché viene indicato l'ISEE, ma in realtà
è l'IRSEE - per il calcolo della contribuzione per l'accesso al
servizio residenziale di microcomunità e parallelamente durante
l'anno venga messa in atto un'attività di analisi comparata
tendente ad individuare quali possono essere le fasce di
contribuzione più idonee, più adeguate, più eque, più equilibrate
per far sì che il sistema regga e che le famiglie possano
continuare a contribuirvi. Credo che sia una proposta chiara,
chiediamo alla Giunta di prenderla in considerazione anche in
risposta alla grande preoccupazione espressa da tante famiglie di
cui tutti abbiamo avuto eco. Grazie.
Presidente
- Grazie Consigliera. La parola al collega
Fabbri.
Fabbri (UVP)
- Grazie Presidente.
Ci sono ben poche cose da aggiungere a quanto egregiamente ha
detto la collega Morelli e, come ricordato, nell'ultimo Consiglio
avevamo già presentato una risoluzione che prevedeva questo tipo di
impegno. Oggi siamo di nuovo qui a chiedere al Consiglio di
sostenere questa mozione, che va nell'ottica di condividere quelle
che sono queste importantissime decisioni che vanno direttamente ad
incidere sui nostri concittadini. La richiesta della nostra mozione
di ritirare la delibera in questione va anche nell'ottica di
disinnescare nell'opinione dei cittadini che utilizzano tali
servizi quel senso di...come possiamo dire? quasi di abbandono di
questi servizi che questi tipi di azioni possono ingenerare, lo
abbiamo visto negli asili nido, lo rivediamo qui in queste funzioni
sulle persone anziane. Invitiamo dunque il Governo a considerare
con estrema ponderatezza quelle che sono le conseguenze che questi
interventi così
tranchant
e diciamo quasi a mo' di
blitz...
vengono fatti, come diceva giustamente la collega,
senza nessuna discussione, senza nessun raffronto in Consiglio per
poter almeno in parte...come possiamo dire? condividere, mitigare
quelli che sono gli effetti sui nostri concittadini.
Vorrei ribadire quanto ha detto la collega, perché questo,
secondo noi, è un concetto estremamente importante e cioè che, se
si vuole ottenere la sostenibilità di un sistema a vantaggio
proprio delle persone più fragili e più deboli, dobbiamo fare in
modo che i servizi - non solo i servizi alla persona anziana o
all'infanzia, ma anche i servizi sanitari - vengano usufruiti dalle
persone che possono sostenere il sistema, che possono pagare queste
cose in modo che il sistema possa essere sostenibile, possa
funzionare per tutti: ecco perché non bisogna in qualche modo
taglieggiare chi ha già...chi ha questo tipo di possibilità, perché
sennò otteniamo solo una fuga di queste persone, oppure che proprio
non possono permetterselo, o che si organizzano in modo diverso
rendendo insostenibile il sistema: questo è un concetto
importantissimo, secondo noi, su cui spesso ritorneremo.
Invitiamo quindi con la nostra mozione, come diceva la collega,
ad applicare l'IRSEE, la vecchia IRSEE su cui erano state calcolate
le vecchie quote di partecipazione, facendo un'operazione simile in
fondo a quello che è stato fatto per il
bon de chauffage
,
dove non è stata applicata la nuova ISEE, ma sono state applicate
quelle norme che erano state applicate precedentemente, per cui
credo che ci sia questo pregresso in una nostra azione consiliare e
che questo possa giustificare anche questa nostra richiesta,
invitiamo dunque... L'abbiamo detto più di una volta e continueremo
sempre a ripeterlo che siamo perfettamente coscienti che il sistema
va in qualche modo rivisto, va reso sostenibile, siamo coscienti
dell'attuale difficoltà che la nostra Regione sta vivendo ed è
proprio per questo che vi chiediamo di non procedere così a colpi
di
blitz
per poi ritornare sui propri passi, ma di
condividere con le strutture del Consiglio quelle che sono le
decisioni in questo campo. Grazie.
Presidente
- Grazie collega Fabbri. La parola al
Consigliere Ferrero.
Ferrero (M5S)
- Grazie Presidente.
Sosterremo anche noi la mozione che è stata presentata dai
colleghi. Avevamo già avuto modo di parlare della questione asili
nido. Le rette adesso nelle microcomunità sono due punti che
toccano veramente le difficoltà delle famiglie. Le segnalazioni che
ci sono arrivate sono tantissime, da parte di persone che
ovviamente non saranno in grado di sostenere dei costi del genere.
Allora, noi andiamo, se si prosegue in questa direzione,
effettivamente a creare poi una specie di mercato nero
dell'assistenza degli anziani, perché? Perché ovviamente a quel
punto tu cercherai di arrangiarti: chi potrà permetterselo si
prenderà la badante - e la badante comunque ha un costo non
indifferente -, chi non potrà permetterselo si barcamenerà con la
badante in nero, perché ovviamente se tu ci aggiungi i contributi,
il costo della badante sale a dei livelli che diventano alle volte
insostenibili. Allora penso che con la mozione si chiede
sostanzialmente poi una riflessione ulteriore sul fatto che magari
le risorse possiamo anche vedere di ritrovarle in un'ottimizzazione
dei servizi, perché sappiamo bene che comunque nelle pieghe di
qualsiasi attività che viene svolta dal pubblico ci sono degli
sprechi, ci sono delle diseconomie. È sicuramente più difficile
andare ad individuarle, perché poi alle volte fanno anche
riferimento a dei comportamenti che sono all'interno delle
strutture, però è certo, il taglio lineare diventa veramente una
ghigliottina. Sostanzialmente quindi si chiede un'ulteriore
riflessione, non possiamo arrivare a dei livelli di albergo a
cinque stelle per le rette degli anziani. Non togliamo quello che
era un fiore all'occhiello della nostra Regione a livello di
assistenza di anziani. Magari sarà necessaria una riorganizzazione,
magari in certi piccoli Comuni bisognerà fare degli accorpamenti ma
cerchiamo di mantenere il servizio! Perché diversamente sarebbe un
segnale negativo ma un segnale anche lì...un arretramento rispetto
a quello che era stato fatto in passato. È ovvio, ci vuole una
scelta che è molto più impegnativa: bisognerà trovare le risorse,
ma noi pensiamo veramente che in questo caso le risorse si possano
trovare. Grazie.
Presidente
- Grazie collega. Siamo in discussione
generale. Non vedo altre richieste. Chiudiamo la discussione
generale. Sempre in discussione generale, la parola al collega
Gerandin.
Gerandin (UVP)
- Merci Président.
Io volevo rivolgermi a lei, Assessore, nel senso che questo
sistema, bene o male, lo abbiamo condiviso da tanto tempo: io in
diversi ruoli, lei, quando era ancora Assessore...poi so che
indirettamente se n'è occupato anche quando era Parlamentare, per
cui è un sistema che conosce, è un sistema che tutti insieme
abbiamo contribuito a creare. Un sistema che è stato per anni, come
lei stesso più volte ha ammesso, un sistema che ha dato delle
risposte efficaci per quello che è il mondo degli anziani. Ora, lei
lo sa che con questa delibera metterebbe i titoli di coda a questo
tipo di servizio. Lei n'è cosciente più di tutti gli altri che sono
seduti sui banchi di maggioranza, perché questo modello noi lo
abbiamo visto crescere con tante difficoltà, ma abbiamo anche
cercato negli anni di correggerlo. Le dico solo alcune riflessioni,
nel senso che...lei sa che lo stesso anziano ricoverato al
Beauregard costa tre volte tanto: questa è la verità, per cui non
ha senso svuotare le micro e riempire il Beauregard! Lei questo
l'ha detto più volte. Ora, se non ha senso chiudere queste
strutture, non ha neanche senso renderle inaccessibili per le
famiglie valdostane!
Nell'altro Consiglio lei rispondendo - non so se era
un'interpellanza o quant'altro - ha detto che per gli enti gestori
c'era un'incognita legata a quella che poteva essere la ricaduta
dell'applicazione dell'ISEE rispetto al modello con cui venivano
pagate le rette. Ha ragione lei su questo, ha ragione Assessore, ha
assolutamente ragione, per cui la proposta che le facciamo noi,
Assessore, è quella di non andare ad introdurre nessun tipo di ISEE
modello nazionale, ma di rimanere al modello valdostano. Evitiamo
quelle che sono delle incognite, non è un'apertura...diciamo non è
un provvedimento unico per le microcomunità, perché è lo stesso
provvedimento che abbiamo adottato per quello che riguarda il
bon de chauffage
. Sul
bon de chauffage
non ci siamo
scandalizzati a fare un passo indietro! Perché dovremmo
scandalizzarci a fare un passo indietro sugli anziani? Ora, lei lo
sa benissimo, Assessore, che 115 euro moltiplicati 30 fanno 3.450
euro, allora 3.450 euro...una qualunque famiglia si paga due
badanti in regola che gli fanno pure le pulizie e gli mettono a
posto la casa. Allora, siamo fuori da ogni logica, è fuori da ogni
logica alzare delle tariffe così! E facciamo lo stesso
errore...Assessore, ma io le parlo proprio perché questo sistema
lei lo conosce, per cui non può dirmi neanche che dico delle cose
senza senso, o almeno, se le dico, la prego, schiacci questo
pulsante e mi dica che sto veramente dicendo delle cose non
esatte...questo sistema certo che andava riorganizzato!
Bisognava magari avere il coraggio di perseguire quell'obiettivo
- Assessore, glielo ricordo - che fissava in 15 il minimo per tener
aperte le strutture, ma questo significava prendersi delle
responsabilità politiche! Lei giustamente ha preferito sbolognare
sugli enti gestori queste responsabilità. L'ha fatto quando? Quando
ha fatto prendere...malgrado quello che le ha scritto il Consiglio
permanente del CELVA - è andato in assemblea e ha detto: "
bene,
le coperture sono 70 posti, ve li pagate voi
"
.
Io non lo
so con che cognizione di causa, comunque le hanno risposto di sì,
la responsabilità è di chi le ha risposto di sì, probabilmente
avranno fatto i conti e sapranno che dal punto di vista... non lo
so... economico ci stanno. Io penso che probabilmente ci staranno
per un anno o due, ma poi le difficoltà verranno...i nodi verranno
al pettine, perché finiti quelli che sono gli avanzi di
amministrazione...chiuderanno comunque anche quei 70 posti, ma ci
andava un po' più di coraggio: bisognava perseguire quell'obiettivo
che ci eravamo fissati a suo tempo.
Detto questo, lei lo sa benissimo che, per quelle che erano le
vecchie Comunità montane, adesso
Unités des Communes
, non
c'è più alcun tipo di trasferimento di finanza locale, per cui se
prima avevano ancora qualche risorsa da usufruire per questi tipi
di servizi, non ci sono più; si sono dovuti accollare, coscienti o
incoscienti...torno a dire che è un problema di chi ha dato questo
parere favorevole, per cui ognuno pianga del suo male...si
accolleranno questi 70 posti. Adesso, ciliegina sulla torta, si
viene a dire che le quote massime salgono a 3.450 euro, ma fate
esattamente lo stesso errore che avete fatto e che avete in parte
corretto non ancora a sufficienza per gli asili nido! Perché
perderete quelli che pagano le rette, quelli che prima pagavano
2.400 euro! E non erano pochi, ecco! Non è che noi regalassimo le
quote, perché pagavano 2.400 euro! Erano 80 euro al giorno, beh,
non basta. Lei dice che non sono alberghi di lusso, beh, 115
euro...mi pare che...beh, non sono alberghi, per la carità, avete
ragione non sono alberghi, sono comunque delle micro, ma 115 euro!
Alla faccia dei costi! Per cui io dico solo semplicemente: se
volete distruggere un sistema, ditelo! Prendetevi le responsabilità
e lo dite! "
Vogliamo che chiudano, perché vogliamo che chi
pagava 2.400 euro prima si tenga gli anziani a casa, prenda le
badanti...
",
bene, è un sistema, ma prendetevi anche la
responsabilità politica!
Io questo le chiedo semplicemente...non è ammissibile questo! Io
ho consigliato ad alcune famiglie che mi hanno chiamato di chiamare
anche lei, Assessore, sono famiglie che mi hanno detto...quando
hanno visto questa delibera, hanno detto: "bene, noi abbiamo
pensato di mettere in vendita qualche terreno e le ultime case che
avevamo", ma mi piacerebbe che...
(interruzione di un Consigliere, fuori microfono)
...li ho consigliati io di chiamarla, per cui spero proprio che
lo facciano, perché almeno, di fronte a queste realtà,
probabilmente si renderà conto che la sua è una delibera che non ha
nessun senso, nessuna logica. Economicamente è un colpo mortale per
quello che è il servizio, da una parte, ma economicamente non vi
porterà un euro in più! Perché rimarranno quelle fasce che, bene o
male, pagavano poco o niente prima! E lei questo lo sa, Assessore,
perché, quando parla di ISEE, non è l'ISEE legata al singolo, è
l'ISEE che comprende anche i familiari! Questa è l'ISEE che volete
mettere in campo, perché avete detto: "applico il modello
nazionale", il modello nazionale è questo! Allora, diteci solo dove
volete portare la Valle d'Aosta, perché se volete veramente che i
valdostani siano ridotti sul lastrico perché magari hanno delle
necessità...attenzione, a volte sono anche delle necessità legate
allo stato degli anziani, perché nessuno lo fa deliberatamente e
con...diciamo, non è una decisione già facile da prendere, ma a
volte ci sono dei casi difficili: demenza senile,
alzheimer
,
alimentazione forzata, PEG.... Bene, questi probabilmente ve li
ritroverete tutti al Beauregard, vi costeranno tre volte tanto,
avrete le micro chiuse e avrete il personale...perché le ricordo
che assieme con me...lei c'era quando consegnavamo i diplomi di
riqualificazione da ADEST ad OSS! Oh, se c'era! Noi questi li
abbiamo illusi, eh! Illusi alla grande! Abbiamo fatto corsi da
ADEST ad OSS ad iosa, adesso a queste persone che hanno 50-55 anni
che direte? "Andate a casa"? Gli direte: "andate a casa perché
chiudiamo le micro"? Io non penso che sia una risposta sensata né
per l'occupazione in questo momento, né per chi ha creduto nella
politica, perché è la politica che ha illuso questi, eh! C'eravamo
sia lei che io quando consegnavamo i diplomi! Glielo ricordo, c'ero
anch'io. A differenza di lei, mi rendo conto che questa è
macelleria sociale!
(interruzione di un Consigliere, fuori microfono)
...voi mandate sul lastrico le famiglie solo perché magari hanno
qualche bene in più o hanno ancora un terreno o una casa da
vendere, ma si può? Ma quando la Valle d'Aosta si è ridotta a
questo stato? Guardi, ne parlo con lei perché queste cose lei le sa
e la pregherei di schiacciare il pulsante e di dirmi che ho torto.
Io sono stufo di sentirmi dire che ho ragione! Schiacci il pulsante
e mi dica che ho torto...
Président
- La parole au collègue Chatrian.
Chatrian (ALPE)
- Sì, grazie Presidente.
Solo per aggiungere qualche elemento alla discussione. La
collega Morelli ha illustrato molto bene l'iniziativa, ma
l'obiettivo che abbiamo come forze di opposizione e anche gli altri
colleghi...chiederemmo all'Assessore Fosson sinceramente nel
dibattito se...dato che
obtorto collo
ha scaricato questa
delibera pesante, il documento è stato approvato a larga
maggioranza dai sindaci, le chiederemmo sinceramente se i suoi
uffici - perché altrimenti parliamo di aria fritta - hanno fatto
delle proiezioni per i prossimi anni a seguito di queste grosse
modifiche che sono state inserite all'interno di questa delibera.
La prima domanda che le poniamo quindi è se avete fatto delle
valutazioni e soprattutto se avete fatto delle proiezioni. Seconda:
sulla fascia C è già stato detto, l'aumento - io non so come avete
potuto scaricare tale documento... - è del 44 percento, cioè una
famiglia che adesso paga 28.800 euro con la modifica che lei...il
Governo regionale, non lei...il Governo regionale, la sua
maggioranza ha messo in campo andrebbe a pagare 41.400 euro annui,
vuol dire un aumento di 12.600 euro. Io non so se voi, colleghi di
maggioranza, avete fatto qualche...
(interruzione di alcuni Consiglieri, fuori microfono)
...conticino! Al 31 dicembre la famiglia, gli utenti, le
contribuzioni...gli utenti facenti parte della fascia C
,
ad
oggi, 2015, pagano 28.800 euro, contribuiscono per 28.800 euro.
Se questa delibera non viene revocata...io sono certo che
l'Assessore Fosson ci sta pensando di revocare questa delibera, ma
perché è improponibile! Non perché noi siamo più realisti del re o
perché noi guardiamo più lontano! Perché è improponibile! La
differenza...l'aumento che mettete in campo con questa delibera è
del 44 percento! Io cioè sono sicuro che i suoi uffici avranno
delle proiezioni, le valutazioni sono state fatte. Quanto meno, se
ci dev'essere aumento, che si faccia...uno, a fasce, due, un
tot
all'anno, ma non sicuramente con queste percentuali!
Questo vuol dire ammazzare un sistema. Ecco, lo chiediamo nella
discussione, sinceramente: uno, se le valutazioni sono state fatte,
ma soprattutto le proiezioni sono state fatte e, secondo, se il 44
percento per lei è un dato di aumento secco dall'oggi al domani.
Famiglie che pagano oggi 28.800 euro pagherebbero, contribuirebbero
per 41.400 euro. Grazie.
Presidente
- Grazie collega Chatrian. Altri? Non vedo
altri, quindi chiudiamo la discussione generale. Per la replica, la
parola all'Assessore Fosson.
Fosson (UV)
- Il problema non è certo di semplice
risoluzione. È un problema di sostenibilità che ha comunque alla
base il desiderio di non mandare a casa le ADEST a cui abbiamo dato
il titolo, né tanto meno di rimandare a casa i nostri anziani che
sono un patrimonio. Però, affinché il sistema regga, affinché il
sistema stia in piedi e, se qualcuno vuole veramente bene al
sistema, doveva forse fare già qualche cosa prima, bisogna
riorganizzarlo e su questo però grandi proposte finora non ne
abbiamo avute. La delibera in questione, come ho già detto
rispondendo all'interpellanza, è stata esaminata attentamente, era
una bozza di delibera, rimasta tale. La delibera non è stata
assunta e quindi non si può revocare un atto che non è stato
deliberato. Poi ha fatto un suo percorso, e posta all'attenzione
del CELVA il cui esame è stato approvato dopo due ore di
discussione in merito ai dati. Lei Consigliere Chatrian, ha ragione
a dire: "se avete fatto delle proiezioni, se avete visto i
dati...", eccetera. Sì, è facile fare le proiezioni quando si hanno
i dati certi, ma siccome l'ISEE è sperimentale e la sua
applicazione ci è stata imposta improrogabilmente dallo Stato entro
il 1° gennaio 2015. È un errore pensare che non dovessimo applicare
l'ISEE, se mi permettete. Questo nuovo ISEE è a tutti gli effetti
un livello essenziale rientrante nel diritto costituzionale. I dati
quindi che ci sono pervenuti mostravano soprattutto a giugno e
luglio una grande riduzione delle entrate che noi stimavamo pari al
12 percento; su ciò era stato dato un documento in commissione, e
Gerandin parlava addirittura del 20 percento di minori entrate.
Eravamo quindi di fronte a una grave emergenza e la nostra paura
era proprio che il sistema non stesse in piedi. Fra l'altro, in
quel periodo gli Enti locali erano appena usciti dalle elezioni,
non c'erano i segretari, non era facile confrontarsi, avere dei
dati, quindi, di fronte ad una supposta emergenza, dovevamo
controbilanciare in fretta questa tendenza. I dati giunti invece a
fine settembre hanno ridotto questa previsione di minori entrate in
senso molto positivo.
Rimane comunque il problema, perché io ho sempre detto che
l'ISEE, che è stato approvato il 14 novembre entrare in funzione il
1° gennaio, era una cosa assurda, non poteva essere applicato in
quel modo perché adesso è venuto fuori, per esempio, il problema
suscitato dall'INPS dell'assegno di accompagnamento che prima
veniva contabilizzato nel nostro ISEE. Adesso non viene più
contabilizzato nel reddito però viene prevista una franchigia di
7.500 euro, per cui l'INPS, per esempio, per i progetti che
prevedono il contributo per badanti non lo calcola nel reddito,
però poi lo sottrae nella fase del calcolo, per cui sarebbe logico
che l'assegno seguisse il paziente, soprattutto nella parte
dell'ISEE residenziale.
L'aumento di contribuzione con il nuovo ISEE, purtroppo, è anche
dovuto ad una maggior partecipazione dei figli, e anche questo
deriva dal nuovo ISEE nazionale, ovvero uno strumento che prima non
avevamo. Noi abbiamo fatto tutto il possibile, come ad esempio nei
confronti di coloro i quali avevano presentato un IRSEE valido a
dicembre affinché potessero mantenere la stessa DSU ancora per un
anno. Adesso, infatti, perché molti non calcolano il nuovo ISEE?
Perché, non essendogli scaduto, hanno capito che con il nuovo ISEE
devono contribuire maggiormente per cui rimangono con il vecchio
IRSEE, ma la contribuzione del nuovo ISEE...quello che cambia
radicalmente e che ha portato ad una contribuzione maggiore, che io
non condivido, è la partecipazione dei figli. Siccome nell'ISEE
residenziale i figli partecipano al nucleo, al reddito dell'utente,
non partecipano più alla spesa come avevamo fatto noi nel vecchio
IRSEE, cioè i figli partecipavano fino ad una somma, quindi
partecipavano in modo marginale alla presenza del loro anziano. Il
nuovo ISEE quindi, indipendentemente da tutte le tariffe, ha
prodotto una maggiore contribuzione dei figli, che sono venuti
anche da me, senza che ci sia bisogno che me li mandi Gerandin,
perché siamo in mezzo alla gente e questo problema non crediate che
lo viviamo superficialmente.
Noi siamo soltanto convinti che se non cambiamo sistema di
organizzazione del nostro
welfare
lo stesso non starà in
piedi, a prescindere che ci sia Fosson, o qualsiasi altro. Questo è
un sistema che costa troppo, lo accennava, giustamente, Ferrero.
Costa troppo, ma bisogna fare qualcosa per fare diminuire il costo,
non fare niente e stare lì a guardare. La delibera, proprio perché
ci sono dei dati diversi rispetto al 15% che non avevamo previsto,
non ha più i presupposti su cui era stata abbozzata e adesso
persino in alcune Comunità montane si parla addirittura di un
aumento delle entrate sulla base del 30-40 percento dei dati. Noi
lavoriamo su questi dati proprio per "ragionarci ancora sopra",
come diceva Ferrero. La delibera è stata sospesa, e non era un
ballon d'essai
. Per queste considerazioni abbiamo detto: ci
fermiamo e ci ragioniamo di nuovo sopra. Mi sembra quindi che si
sia bloccato un fenomeno che non riuscivamo a governare, perché era
un fenomeno di cui non avevamo i dati. Avevamo un'emergenza che al
momento non c'è più, fermo restando che saremo sempre di fronte
alla sostenibilità del sistema che è sempre il problema da
affrontare.
Nella nostra analisi la problematica è più complessa e non
riguarda solo le tariffe: le tariffe non sono un problema assoluto
perché non si compenserà mai un costo così elevato. Certo, noi
pensavamo di chiedere più soldi a chi poteva di più, a chi aveva un
ISEE di 40-45 mila, però obiettivamente, siccome il costo è fuori
dal mercato, se noi gli chiediamo di pagare il tutto, questi non
portano più gli anziani in microcomunità, lasciandoli allora al
Beauregard, in modo inappropriato. Il nostro sistema è un sistema
fuori dal mercato, ma noi non vogliamo che gli anziani vadano nel
privato, vogliamo però che il nostro sistema possa reggere, perché
sennò viceversa, cosa faremo? È questo che sto dicendo. Il costo
ottimale, permettetemi, chi l'ha introdotto? Se ne parlava dal
2010, ma non è mai stato fatto niente. Il costo ottimale è stato
stabilito nel 2014, quando finalmente è stato detto: "il servizio
costa 115 al giorno", che è un costo molto alto. I conti del 2014
ci stanno arrivando adesso, dovevano arrivare a giugno, arrivano
adesso. Ancora molte microcomunità costano 130-140 euro al giorno:
ecco perché noi abbiamo cercato di stabilire un costo di
riferimento per posto letto e non ci siamo tolti nessuna
responsabilità, caro Gerandin, il bottone l'ho schiacciato, c'è un
fracco di documenti che dicono: "trasferisci questa microcomunità"
ma non era possibile. Abbiamo visto che cos'è successo per
Saint-Christophe, era due anni che in quella sede l'Ente gestore li
aveva deciso di trasferire in un posto migliore i suoi 10 pazienti,
a Gressan dove c'era un piano vuoto, eppure questo ha costituito
dei problemi, benché comprensibili, anche se residenti di
Saint-Christophe c'erano 5 utenti. Noi quindi che cosa abbiamo
messo? Abbiamo messo il costo ottimale. Dice: "noi non vi diciamo
chi accorpare...", eccetera, anche se ragioniamo...Torgnon ci ha
sofferto, ha accorpato ad Antey, non è successo niente, anzi
probabilmente i malati che da Torgnon sono scesi ad Antey stanno
meglio perché la struttura è sicuramente diversa, poi il sindaco ha
perso le elezioni, ma questo può succedere anche per tante...
(ilarità dell'Assemblea)
...non per questo. Chiedo scusa ma ogni tanto bisogna anche fare
qualche battuta, no?
(interruzione di alcuni Consiglieri, fuori microfono)
Presidente -
Vi prego colleghi...
Fosson (UV)
- ...per cui certe micro non si sono
trasferite prima delle elezioni, ma si trasferiscono dopo, con
criteri ma senza imporre a monte le nostre decisioni.
Finalmente nel 2014 è stato introdotto il costo ottimale.
Abbiamo importato un sistema che non è farlocco, anzi, adesso il
sistema funziona.
(interruzione di un Consigliere, fuori microfono)
...no, lo dico io. Purtroppo in questo momento non abbiamo i
dati. Noi verremo in commissione presto, perché la grande
discussione che vogliamo fare con voi è sui costi del sistema e
sentiremo lì le proposte. Vorrei che ci fossero delle proposte
perché, finché un servizio ad un anziano costerà 115 euro al
giorno, il nostro sistema non sarà sostenibile per cui bisognerà
analizzare tutti i fattori perché io non ho una soluzione
predeterminata.
Il numero dei pazienti delle microcomunità è stato finalmente
ridotto e imposto dal costo ottimale. "C'è chi faceva il furbo"
diceva Gerandin in commissione, ecco, noi siamo arrivati e per la
prima volta abbiamo messo quello di cui si parlava da tanti anni,
un costo ottimale, cioè un utente in una comunità per anziani costa
115. Vi dico che in altre microcomunità private costa 94-95 euro,
per cui noi mantenendo questo costo siamo di fronte a un divario
troppo grande: ecco perché anche a chi può non si può farlo pagare
tutto, perché se paga tutto, paga una cifra talmente alta che non
ci sta, sceglie le badanti, va nel privato. Io quindi penso che su
questo dobbiamo confrontarci, ma con delle soluzioni.
L'ultima cosa: se c'è qualcuno, mi permetta, che è legato al
vecchio indicatore IRSEE siamo noi perché ci abbiamo lavorato e
siamo stati tra i primi ad introdurlo. Io avevo discusso in
commissione a dicembre sull'opportunità di mantenere la nostra
regionalizzazione dell'indicatore. Ho avuto diversi contatti con
Martha
Stocker, con l'Alto Adige, ed è impossibile,
legalmente impossibile, e vi darò poi una comunicazione, ma non è
questione di coraggio o non coraggio, perché l'INPS su questo è
categorico: le Regioni a statuto speciale non possono avere un
indicatore diverso da quello dello Stato. Questo è un meccanismo di
equità imposto dallo Stato, per cui io vi do anche una
documentazione dimostrante che mantenere il nostro IRSEE non è
possibile. Pensate soltanto al fatto che il nostro IRSEE
saggiamente non contava la prima casa. Nei nuovi ISEE invece non
solo conta la casa, ma l'effetto è ancora più pesante, e ora cosa
farà il Governo che adesso toglie l'IMU sulla prima casa? Andrà a
rivedere anche l'ISEE sulla prima casa? Per cui non era sostenibile
a livello nazionale il mantenimento di un IRSEE che era
completamente diverso dall'ISEE nazionale. Qualcuno dirà: "il
Trentino...", è vero, lo ha mantenuto, ma l'indicatore del Trentino
non è un nuovo indicatore: è il vecchio indicatore che avevano,
l'ICEF, che è un indicatore completamente diverso dal nostro, che
ha una banca dati enorme che raccoglie tutto, poi decidono sulle
soglie. Attenzione però che anche l'ICEF è a rischio di
sospensione.
Perché noi non possiamo mantenere il nostro indicatore? La non
perseguibilità di una strada di ripristino del vecchio IRSEE si
fonda su evidenze giuridiche. Per quanto attiene alla vincolabilità
dell'ISEE quale strumento per stabilire le soglie di accesso alle
prestazioni sociali, ci sono due sentenze della Corte
costituzionale: una è la n. 296, con cui la Corte ha
sostanzialmente ricondotto l'ISEE nell'ambito dei livelli
essenziali di prestazione afferenti alla competenza legislativa
esclusiva in quanto sono tasse dello Stato ai sensi dell'articolo
117, cioè l'ISEE è stato inserito nei LEA e i LEA sono un diritto
costituzionale, per cui noi non potendo modificare i LEA non
possiamo modificare l'ISEE. L'altra, un po' più problematica, ma
significativa in quanto dimostra quanto sia rischioso avventurarsi
in indicatori differenziati a livello regionale, è la n. 151 del
2015; c'è infatti aperta una questione di legittimità
costituzionale relativa ad una legge della Provincia di Trento, che
prevede appunto l'ICEF per l'accesso ai contributi per l'acquisto o
la ristrutturazione di un'abitazione. Il fatto che la questione non
sia stata definitivamente decisa sta a giustificare che Trento
continua ad applicare il proprio indicatore che tuttavia concerne
solo un ambito abitativo. Essendo solo quello, probabilmente
nessuno contesterà mai il fatto che quest'anno si utilizza il
reddito, per il
bon chauffage
, non trattandosi di livello
essenziale delle prestazioni.
Io chiudo dicendo che sarebbe stato facile essere coraggiosi,
mantenendo il nostro IRSEE, ma avremmo avuto un'impugnativa da
parte dello Stato andandoci a complicare le cose. L'ISEE purtroppo
lo dobbiamo tenere sperando che ci siano delle modifiche, però
attenzione che noi possiamo fare qualche cosa a livello regionale
proprio perché ci stanno a cuore i valdostani. Non appena avremo
dei dati diversi sull'ISEE, le soglie le stabiliremo noi ed è lì
che dobbiamo intervenire: su soglie diverse d'accesso, prevedendone
magari alcune particolari per chi ha degli ambiti rurali che non
producono reddito. La questione non è semplice, per cui
chiaramente, non essendo possibile raccogliere quest'invito a
modificare l'indicatore regionale con un altro, c'è un impegno a
discutere in commissione, però la mozione così com'è non può essere
accettata.
Presidente
- Grazie Assessore. La parola alla Consigliera
Morelli.
Morelli (ALPE)
- Merci Président.
Assessore, non sarà stato un
ballon d'essai
, ma
sicuramente è stata una mossa avventata, mossa che poi è stata
avvalorata anche dai sindaci ed è questo che rincresce constatare.
In ogni caso la vostra proposta qual è? Di modificare l'impegno
limitandoci alla parte di revoca della proposta di
deliberazione?
(interruzione di alcuni Consiglieri, fuori microfono)
...la delibera quindi tornerà al CELVA? Rifarà tutto il percorso
e verrà anche in commissione anche se non è previsto dalla
legge?
(interruzione dell'Assessore Fosson, fuori microfono)
...l'impegno politico quindi c'è, noi ne prendiamo atto. Tutto
questo avrebbe potuto essere evitato se il percorso fosse stato un
percorso condiviso, non possiamo evitare di stigmatizzare il metodo
che non imputiamo solo a lei, Assessore, però il risultato è questo
ed è un risultato che va a togliere credibilità, tra l'altro, a
questo Governo regionale e a questo Consiglio e la cosa ci
rincresce enormemente. In ogni caso prendiamo atto dell'impegno,
ritiriamo la mozione e l'iter ricomincerà. Grazie.
Presidente
- Grazie collega. La parola al collega
Fabbri.
Fabbri (UVP)
- Sì, solo per un'ulteriore precisazione.
Abbiamo capito bene che il provvedimento arriverà in
commissione...prima ritornerà al CELVA e poi ritornerà in
commissione? ...okay.
Presidente
- Grazie colleghi. Prendiamo quindi atto del
ritiro della risoluzione e dell'impegno dell'Assessore.
Con questo punto, come concordato dalla Capigruppo, chiudiamo i
lavori di questo pomeriggio, che riprenderanno alle ore 9 di domani
mattina. Grazie ancora.
---
La seduta termina alle ore 20,16.
