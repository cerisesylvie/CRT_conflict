Classificazione
ENTI LOCALI
Comuni


Resoconto integrale del dibattito dell'aula
Oggetto del Consiglio n. 3074 del 2 aprile 1998 - Resoconto
SEDUTA POMERIDIANA DEL 2 APRILE 1998
OGGETTO N. 3074/X Concessione di un contributo di lire
262.131.000 all'Amministrazione comunale di Chamois per
l'acquisizione dell'alpeggio "Assettaz", ai sensi della legge
regionale 27 giugno 1986, n. 27. Approvazione ed impegno di
spesa.
Deliberazione Il Consiglio
Premesso che la legge regionale 27 giugno 1986, n. 27 ha
previsto l'intervento finanziario da parte della Regione nella
misura massima del 90 percento della spesa complessiva, a favore
dei comuni per la creazione di un patrimonio immobiliare comunale,
e che la legge finanziaria per il 1996 ha rideterminato suddetta
percentuale, riducendola al 70 percento;
Atteso che l'Amministrazione comunale di Chamois ha presentato
richiesta per accedere ai relativi finanziamenti per l'acquisto
dell'alpeggio "Assettaz", di proprietà di Ditte varie, di mq
47.717, da destinare allo sviluppo agricolo e di attività
turistico-sportive;
Considerato che l'acquisto in questione comporta una spesa
complessiva di lire 374.474.000;
Considerato che in merito al suddetto intervento sono stati
acquisiti i pareri degli assessorati regionali dell'Agricoltura e
Risorse Naturali e del Turismo, Commercio e Sport;
Dato atto che l'acquisizione dell'immobile è inserita nella
relazione previsionale e programmatica del Comune;
Richiamata la deliberazione della Giunta regionale n. 4853 in
data 30 dicembre 1997 concernente l'approvazione del bilancio di
gestione per l'anno 1998 e per il triennio 1998/2000, con
attribuzione alle strutture dirigenziali di quote di bilancio e
degli obiettivi gestionali correlati e di disposizioni applicative,
nonché la circolare n. 2 in data 15 gennaio 1998 (prot. n.
861/5FIN);
Visto il parere favorevole di legittimità rilasciato dal Capo di
Gabinetto, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Delibera
1) di approvare la concessione di un contributo di lire
262.131.000= (duecentosessantaduemilionicentotrentunmila) pari al
70 percento della spesa complessiva a favore dell'Amministrazione
comunale di Chamois per l'acquisto dell'alpeggio "Assettaz", di
proprietà di Ditte varie, di mq 47.717, da destinare allo sviluppo
agricolo e di attività turistico-sportive, ai sensi della legge
regionale 27 giugno 1986, n. 27;
2) di approvare ed impegnare la spesa di lire 262.131.000=
(duecentosessantaduemilionicentotrentunmila) da imputare al
capitolo 20620 (Obiettivo 010003 - Dett. 69) del bilancio di
previsione della Regione per l'anno 1998 ("Contributi ai comuni per
la costituzione di un patrimonio comunale immobiliare") il quale
presenta la necessaria disponibilità;
3) di disporre che la somma venga liquidata ai sensi
dell'articolo 58 della legge regionale 27 dicembre 1989, n. 90, a
cura della Presidenza della Giunta regionale alla stipulazione di
regolare atto notarile di compravendita, nel rispetto delle
condizioni generali di acquisto risultanti dalla domanda di
contributo;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Président Quelqu'un demande la parole? On peut passer à la
votation.
Il y a deux amendements présentés par le Président du
Gouvernement, dont je donne la lecture:
Emendamenti Inserire nelle premesse, prima del parere di
legittimità del dirigente, la seguente formula:
"Richiamati i decreti legislativi n.ri 320/1994 e 44/1998;"
Eliminare il punto 4°) del dispositivo relativo alla formula
della non assoggettabilità.
On vote le texte amendé:
Présents, votants et favorables: 25
Le Conseil approuve à l'unanimité
