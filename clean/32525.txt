Classificazione
UNIONE EUROPEA E RAPPORTI INTERNAZIONALI



Oggetto del Consiglio n. 1221 del 26 maggio 2010 - Resoconto
OGGETTO N. 1221/XIII - Approvazione del Documento pluriennale
di indirizzo sulle attività di rilievo internazionale ed europeo
della Regione.
Il Consiglio regionale
a. richiamata la legge regionale 16 marzo 2006, n. 8 recante
"Disposizioni in materia di attività e relazioni europee e
internazionali della Regione autonoma Valle d'Aosta" e, in
particolare, l'art. 4, comma 1, che dispone che il Consiglio
regionale approvi, su proposta della Giunta, un Documento
pluriennale di indirizzo sulle attività di rilievo internazionale
ed europeo della Regione, contenente le linee programmatiche per
l'azione regionale, nonché l'indicazione delle materie di interesse
regionale e delle relative priorità, anche territoriali, di
intervento;
b. evidenziata l'importanza di tale documento di indirizzo,
per definire - alla luce dell'analisi delle esperienze pregresse e
degli scenari futuri della Valle d'Aosta, in termini di punti di
forza, debolezza, opportunità e minacce, nel contesto europeo e
internazionale - le linee di azione che rendono necessaria o
comunque opportuna un'azione a livello sovraregionale;
c. richiamata la deliberazione della giunta regionale n. 363
del 12 febbraio 2010, con la quale è stato affidato all'Agence de
coopéeration et développement di Aosta, nella persona del dr Enrico
Martial, l'incarico, ai sensi del capo I° della legge regionale 28
aprile 1998, n. 18, di consulenza per l'elaborazione del predetto
Documento pluriennale di indirizzo;
d. dato atto che, in base agli indirizzi politici forniti, è
stato elaborato, da parte dell'Agence de coopéeration et
développement, il Documento pluriennale di indirizzo, sul quale
sono stati consultati i dirigenti dei Dipartimenti regionali
interessati, al fine di verificarne l'attuabilità;
e. rilevato che il documento individua le seguenti linee
programmatiche da sviluppare nel corso della XIII legislatura, da
intendersi, in ogni caso, aggiuntive rispetto allo svolgimento
delle attività previste dalla legge regionale n. 8/2006 e/o da
altri atti normativi e di programmazione:
e1. rafforzare la partecipazione della Regione alla
formazione e al recepimento della legislazione europea;
e2. analizzare il mutamento del contesto giuridico europeo e
promuovere opportune iniziative in vista di un migliore adattamento
delle politiche di concorrenza al contesto territoriale
valdostano;
e3. rafforzare le ricadute, in particolare economiche, delle
azioni di cooperazione della Valle d'Aosta con altri
territori;
f. dato atto che a seguito dell'approvazione del Documento da
parte del Consiglio regionale, la Giunta regionale provvederà, ai
sensi dell'art. 4, comma 2, della legge regionale 8/2006, a
specificare le attività e le iniziative da intraprendere da parte
delle strutture regionali, i tempi di realizzazione e gli strumenti
necessari;
g. richiamata la deliberazione della Giunta regionale n.
3702, in data 18 dicembre 2009, concernente l'approvazione del
bilancio di gestione per il triennio 2010/2012 con attribuzione
alle strutture dirigenziali di quote di bilancio e degli obiettivi
gestionali correlati, del bilancio di cassa per l'anno 2010 e di
disposizioni applicative;
h. visto il parere favorevole di legittimità rilasciato dal
Coordinatore del Dipartimento politiche strutturali e affari
europei, ai sensi del combinato disposto degli articoli 13, comma
1, lettera e) e 59, comma 2, della legge regionale 23 ottobre 1995,
n. 45, sulla presente deliberazione;
- visto il parere della I Commissione consiliare
permanente;
- con il nuovo testo dell'allegato all'atto;
Delibera
di approvare il Documento pluriennale di indirizzo sulle
attività di rilievo internazionale ed europeo, allegato alla
presente deliberazione di cui forma parte integrante.
Allegato
(omissis)
Président
- Je soumets au vote le point 24.1 à l'ordre du
jour:
Conseillers présents: 32
Votants: 24
Pour: 24
Abstentions: 8 (Bertin, Giuseppe Cerise, Chatrian, Donzel,
Carmela Fontana, Louvin, Patrizia Morelli, Rigo)
Le Conseil approuve.
