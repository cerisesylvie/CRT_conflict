Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1626 del 7 novembre 1985 - Resoconto
OGGETTO N. 1626/VIII - DISEGNO DI LEGGE CONCERNENTE:
"REALIZZAZIONE DI UN IMMOBILE DA ADIBIRE A SEDE DI SCUOLA
ALBERGHIERA REGIONALE".
PRESIDENTE:
Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Questa nuova scuola alberghiera è situata
nel comprensorio del castello Gamba in prossimità del muro del
parco. Il secondo articolo prevede una spesa di 1.500.000.000 per
il 1985, 2.000.000.000 per il 1986 e 1987. La spesa globale è
prevista intorno ai 5.500.000.000 secondo il progetto esecutivo già
consegnato dall'Ing. Binel.
PRESIDENTE:
Ha chiesto la parola il Consigliere Viberti;
ne ha facoltà.
VIBERTI (N.S.):
Mi asterrà dal votare questo disegno di
legge perché il mio Gruppo non ha ancora discusso questo argomento
ed inoltre perché occorre fare alcune riflessioni su alcune
considerazioni fatte questa mattina, patrimonio ormai di tutta
Nuova Sinistra e relative non tanto alla reale necessità di una
scuola alberghiera, quanto piuttosto alle future possibilità
d'impiego degli allievi di questa scuola; infatti quelli che
ricevono questo tipo di istruzione spesso si orientano verso altre
professioni.
Noi avevamo intenzione di approfondire questo argomento per
assumere una posizione più precisa, anche se non necessariamente
contraria. In segno di rispetto verso il Gruppo che non ha potuto
discutere su questo disegno di legge io dichiaro che mi asterrò dal
votarlo.
PRESIDENTE:
Ha chiesto la parola il Consigliere
Segretario Breuvé; ne ha facoltà.
BREUVE' Lilliana (P.S.I.):
Io voglio solo ringraziare
l'Assessore Borbey perché finalmente la scuola alberghiera comincia
a muovere i suoi primi passi. Vorrei consigliare all'Assessore di
utilizzare in futuro gli allievi di questa scuola in occasione di
ricevimenti organizzati dalla nostra amministrazione, perché è ora
che qualcuno si occupi anche di queste cose. Ringrazio di nuovo
l'Assessore per questa nuova iniziativa.
PRESIDENTE:
Passiamo all'esame dell'articolato.
Do lettura dell'articolo 1:
Art. 1
(1) E' autorizzata la costruzione di un immobile da adibire a
sede di Scuola Alberghiera Regionale.
PRESIDENTE:
Se nessuno chiede la parola metto in
approvazione l'articolo 1 testé letto:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
PRESIDENTE:
Do lettura dell'articolo 2:
Art. 2
Per l'intervento previsto dalla presente legge sono autorizzate
le seguenti spese:
- lire 1500 milioni per l'anno 1985
- lire 2000 milioni per gli anni 1986 e 1987
Le spese di cui al precedente comma graveranno sul capitolo
37905 (di nuova istituzione) "Spese per la realizzazione di un
immobile da adibire a sede di Scuola alberghiera regionale di nuova
istituzione, del bilancio di previsione della Regione per l'anno
1985 e sui corrispondenti capitoli dei bilanci relativi agli
esercizi 1986 e 1986.
Alla copertura di Lire 1500 milioni, per l'anno 1985, si
provvede mediante riduzione di pari importo dello stanziamento
iscritto al Cap. 50150 "Fondo globale per il finanziamento di spese
per ulteriori programmi di sviluppo (spese di investimento)" del
bilancio di previsione della Regione per l'anno 1985; per gli anni
1986 e 1987 mediante utilizzo delle disponibilità relative al
programma 3.2. "Altri oneri non ripartibili, del bilancio regionale
1985/1987 della Regione.
PRESIDENTE:
Se nessuno chiede la parola metto in
approvazione l'articolo 2 testé letto:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
PRESIDENTE:
Do lettura dell'articolo 3:
Art. 3
(1) Al bilancio di previsione della Regione per l'anno 1985
sono apportate le seguenti variazioni:
Parte Spesa
Variazione in diminuzione
Cap. 50150 - "Fondo globale per il finanziamento di spese per
ulteriori programmi di sviluppo (spese di investimento)"
Lire 1500 milioni
Variazione in aumento
Cap. 37905 (di nuova istituzione) "Spese per la realizzazione
di un immobile da adibire a sede di Scuola alberghiera
regionale"
- L.R. n.
Lire 1500 milioni
PRESIDENTE:
Se nessuno chiede la parola metto in
approvazione l'articolo 3 testé letto:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
PRESIDENTE:
Do lettura dell'articolo 4:
Art. 4
La presente legge è dichiarata urgente ai sensi del terzo
comma dell'art. 31 dello Statuto Speciale ed entrerà in vigore il
giorno successivo a quello della sua pubblicazione nel Bollettino
ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Se nessuno chiede la parola metto in
approvazione l'articolo 4 testé letto:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
PRESIDENTE:
Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti: 28
Votanti: 27
Favorevoli: 25
Contrari: 2
Astenuti: 1 (Viberti)
Il Consiglio approva.
