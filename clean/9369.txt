Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 388 del 22 marzo 1989 - Resoconto
OGGETTO N. 388/IX - RETTIFICHE APPORTATE ALLA VARIANTE
GENERALE DEL PIANO REGOLATORE COMUNALE DI COURMAYEUR.
(Interpellanza).
PRESIDENTE: Do lettura dell'interpellanza presentata dal
Consigliere Aloisi:
INTERPELLANZA
CONSIDERATO che il Consiglio comunale di Courmayeur con
deliberazione n. 333 del 31.10.1983 forniva indicazioni in merito
alla variante generale del Piano Regolatore comunale, autorizzata
successivamente dalla Giunta regionale con deliberazione n. 1083
del 15.2.1985 ed adottata con deliberazione consiliare n. 83 del
26.3.1986;
VISTE le deliberazioni della Giunta regionale n. 10695 del
25.11.1988 e n. 203 del 13.1.1989;
ATTESO CHE con la prima deliberazione n. 10695 in riferimento
alla tabella allegata lettera A) sotto l'articolo n. 40 afferente
ai "divieti di attività edificatoria", si indicavano le zone Cl/1,
Sl/1, Cl/4, Fl/2, Bl/1, Cl/3 quali ambiti nei quali viene fatto
divieto di rilasciare concessioni per nuove abitazioni e per il
recupero e l'ampliamento di quelle esistenti che comportino una
maggiore insediabilità abitativa, fino a che non siano state
eseguite indagini escludenti il pericolo di cadute di valanghe,
ovvero, ove sussista tale pericolo non siano state eseguite opere
atte ad evitare il fenomeno;
E CHE, con una successiva deliberazione n. 203 del 13 gennaio
1989 la Giunta regionale ha proceduto surrettiziamente a
rettificare la deliberazione sopra richiamata n. 10695 del
25.11.1988 con una rapidità che appare sorprendente rispetto al
quinquennio intercorso per approvare l'insieme della variante
organica al Piano Regolatore Comunale di Courmayeur, ed apportando,
di fatto, una radicale modifica delle norme tecniche di attuazione,
sempre con riferimento all'articolo 40, circa i divieti di attività
edificatoria sostituendo il comma citato in premessa, (che
garantiva l'inedificabilità fino a che non fosse escluso il
pericolo di cadute di valanghe, o fino a che non fossero poste in
essere opere di prevenzione tali da evitare in modo sicuro il
fenomeno), con due commi altamente permissivi che rendono possibile
l'attività edificatoria, a patto di evitare grandi aperture sul
fronte della valanga, rinforzando, per quanto possibile le aperture
esistenti con la posa di adeguati serramenti e vetrate ed a patto
di eliminare - sempre per quanto possibile - balconi e sporgenze
sempre sul fronte della valanga, dando con tale ribaltamento
prescrittivo delle tavole di azzonamento, la via libera alla già
intensa e feroce speculazione edilizia, malgrado tutti i pareri
negativi dell'Ufficio regionale di urbanistica (5.10.1988) - del
Comitato regionale per la pianificazione territoriale - C.R.P.T.
(28.10. 1988);
RITENUTO di dover segnalare che, proprio nella zona Bl/1 oggetto
delle premure del Sindaco di Courmayeur nonché della così urgente e
tempestiva delibera della Giunta regionale n. 203 del 13 gennaio
1989 vi era un manufatto, di proprietà del Sindaco stesso, che è
stato demolito per far luogo ad una iniziativa edificatoria nuova
già avviata, con scavi realizzati senza la necessaria
autorizzazione edilizia, indispensabile anche per legittimare
l'imponente unico muro di sostegno accorpato agli scavi;
Tutto ciò premesso il sottoscritto Consigliere regionale del
M.S.I.-D.N.
INTERPELLA
l'Assessore regionale al turismo, Urbanistica e Beni Culturali,
per conoscere le ragioni di tanta tempestività nel "rettificare" la
deliberazione di Giunta n. 10695 del 25.11.1988 con l'atto n. 203
del 13 gennaio 1989, che, nel breve volgere di 49 giorni modifica -
snaturandole - le norme tecniche di attuazione della variante
generale al Piano Regolatore Comunale di Courmayeur, il cui esame
si è protratto per ben 5 anni, fornendo indicazioni precise su:
divieti edificatori stranamente aggirati con tale "rettifica" che,
in definitiva, favorisce di gran lunga gli interessi privati del
Sindaco di Courmayeur, contrastando totalmente con la legge
regionale n. 14 del 15 giugno 1978 e con i pareri dei tecnici,
tutti concordi sulla perentoria inedificabilità delle zone di cui
alla Tabella A, allegata alla variante generale del Piano
Regolatore e molto ben precisata nella deliberazione n. 10695 del
25.11.1988, stravolta dalla nuova iniziativa della Giunta
regionale.
PRESIDENTE: Ha chiesto di parlare il Consigliere Aloisi, ne ha
facoltà.
ALOISI (MSI):
Questa interpellanza è stata da me
presentata perché nel Comune di Courmayeur avvengono fatti strani,
di cui fra poco illustrerò le motivazioni: avvengono violazioni di
leggi, di regolamenti, abusi edilizi, interessi privati in atti di
ufficio da parte del Primo Cittadino che invece dovrebbe
controllare l'applicazione della legge ed essere il garante della
buona amministrazione. Invece succedono questi fatti strani, che
persino il Consiglio comunale di Courmayeur non ha avuto il
coraggio di dibattere in aula: mi ero infatti preoccupato di far
pervenire questa interrogazione ad alcuni Consiglieri comunali, ma
probabilmente il Sindaco di Courmayeur incute tale e tanto terrore
che nessuno ha il coraggio di ribellarsi.
E veniamo al fatto specifico. In data 25 novembre 1988 viene
approvata dalla Giunta regionale la variante generale al piano
regolatore comunale di Courmayeur, con la delibera n. 10695. Questa
variante cita testualmente all'art. 40, "Divieti di attività
edificatoria", dove si dice: "Nell'ambito individuato dalla Tav. 1
Viabilità e azzonamento, scala 1:200" comprendente in tutto o in
parte le zone Cl/1, Sl/1, Cl/4, Fl/2, Bl/1 (che è la zona oggetto
di questa interpellanza) e fatto divieto di rilasciare concessioni
per nuove costruzioni e per il recupero e l'ampliamento di quelle
esistenti che comportino una maggiore insediabilità abitativa, fino
a che non siano state eseguite indagini che escludano il pericolo
di caduta di valanghe, ovvero nel caso che sussista tale pericolo
non siano state eseguite opere atte ad evitare il fenomeno".
Alla lettera C "Proposte di modificazione delle tavole di
azzonamento", cito testualmente: "Individuazione di ambito
inedificabile: è individuato un ambito inedificabile comprendente
la zona Bl/1", che è oggetto di questa interpellanza.
Questo piano regolatore è stato approvato dal Consiglio
regionale in data 25 novembre e inviato al Sindaco di Courmayeur il
2 gennaio. In questa data il Sindaco si rende conto che la zona
limitrofa al suo albergo, zona sotto vincolo di valanga, in base
alla legge n. 14 del 15.6.78 è zona inedificabile, pertanto, senza
informare minimamente il Consiglio comunale o gli uffici tecnici,
si rivolge direttamente all'Assessorato all'Urbanistica e Beni
Culturali e riesce, guarda caso, in dieci giorni a far modificare
il piano regolatore di Courmayeur a suo uso e consumo. Quella zona
che prima era zona inedificabile in base alle citazioni che ho
fatto un attimo fa, è diventata una zona edificabile; perché?
Perché è una zona limitrofa all'albergo del Sindaco di Courmayeur,
che aveva tutto l'interesse a far sì che ci fosse un ampliamento
del proprio albergo.
Nel frattempo però il Sindaco di Courmayeur, sicuro che il piano
regolatore - il primo - non avesse avuto problemi sulla questione
della edificabilità per quanto riguarda il suo albergo, presenta in
Comune un progetto di demolizione e di ricostruzione di una casetta
limitrofa al suo albergo, chiedendo l'ampliamento dell'albergo
stesso e la ricostruzione del volume della casa con una
maggiorazione del 25%. Incurante delle leggi, il Sindaco, prima
ancora di avere le licenze necessarie, demolisce il caseggiato e
termina gli scavi non autorizzati; con l'inerte degli scavi il
Sindaco riesce a riempire tutte le discariche pubbliche comunali e,
per evitare che altre persone vadano a depositare gli inerti, mette
un vigile davanti alle discariche per impedirne l'accesso, proprio
perché servivano a lui. Dopo aver riempito tutte le discariche
comunali emette una ordinanza di sospensione dei suoi scavi perché
le discariche sono ormai sature.
In seguito, per giustificare lo scarico che aveva già fatto
senza licenza e senza autorizzazioni, con un muro di sostegno alto
dieci metri (quindi in piena violazione delle leggi) presenta un
progetto in Commissione edilizia per realizzare gli scavi che aveva
già fatto per costruire un garage interrato, senza avere
l'autorizzazione dalla Sovrintendenza, quindi senza avere nessuna
concessione. Negli anni precedenti, proprio per realizzare
l'ampliamento del suo albergo, aveva fatto sparire persino una
strada pubblica, sostituita con una privata che oltretutto non è
neanche regolamentare.
Questo per illustrare il personaggio che amministra nel Comune
di Courmayeur senza tenere conto delle leggi e che soprattutto
commette dei reati di interesse privato.
Successivamente alla ricevuta della prima delibera (ripeto che
il Sindaco ha ricevuto il piano regolatore il 2 gennaio), il 9
gennaio l'Assessore regionale al Turismo, Urbanistica e Beni
Culturali fa presente che con una nota n. 117 del 9 gennaio 1989 (a
distanza, quindi, di una settimana dalla venuta del Sindaco presso
l'Assessorato per sollecitare la modifica) il servizio sistemazioni
idrauliche e difesa del suolo dell'Assessorato all'Agricoltura,
Foreste e Ambiente Naturale ha fornito informazioni integrative
rispetto a quelle a suo tempo espresse in ordine alla variante
generale di cui è il caso. Tali informazioni integrative recitano
(pensate: dopo una settimana dal primo piano regolatore vengono
fatti, dopo la venuta del Sindaco, degli interventi integrativi):
"Con riferimento a quanto trasmesso con nota n. 6553 del 22.10.
1984 e nel confermare quanto in esso contenuto circa
l'interessamento della caduta di valanghe" (quindi anche con la
nota integrativa riconferma che la zona è sotto valanga) "si
precisa che tutte le costruzioni esistenti nelle zone interessate,
fra cui la zona Bl/1, possono a parere dello scrivente servizio
essere oggetto di eventuali ristrutturazioni".
Nel caso nostro non si tratta di ristrutturazione, perché
oltretutto è stato demolito il caseggiato, quindi si tratta di una
nuova ricostruzione.
A seguito di questo parere viene modificato con delibera
successiva, n. 203 del 13 gennaio, l'art. 40 e viene sostituito
così come adesso citerò:
"Nell'ambito delle zone Cl/1 Sl/1 ecc. e nella parte della zona
ubicata a monte della zona Bl/1, gli interventi di recupero delle
costruzioni esistenti e i relativi ampliamenti dovranno rispettare
le seguenti prescrizioni particolari: evitare grandi aperture sul
fronte della valanga e rinforzare per quanto possibile quelle
esistenti con la posa di adeguati serramenti e vetrate; eliminare
per quanto possibile balconi e sporgenze sempre sul fronte della
valanga. Le medesime prescrizioni particolari dovranno essere
rispettate anche negli eventuali interventi di nuova costruzione, i
quali dovranno in ogni caso acquisire il parere favorevole (badate
bene che appena una settimana prima c'è stato il parere favorevole)
del servizio sistemazioni idrauliche e difesa del suolo
dell'Assessorato regionale dell'Agricoltura, Foreste e Ambiente
Naturale".
Allora la conclusione è questa: il Sindaco, in base ad un certo
comportamento di interesse privato e di abuso di potere, ha
commesso dei reati, ha cioè iniziato uno scavo senza licenze, ha
demolito una casetta, ha costruito un muro in violazione della
legge n. 14 che vieta la costruzione perché sotto vincolo di
valanga. Contemporaneamente ci sono delle responsabilità regionali,
perché la Regione invia al Comune il piano regolatore dove prevede
quella zona sotto valanga, quindi non edificabile; nello stesso
momento il Sindaco di Courmayeur, rendendosi conto che il suo
terreno limitrofo non è edificabile, chiede la modifica e riesce
(grazie a chissà quali santi che ha in paradiso) a far modificare
il piano regolatore. Viene fatta perciò una modifica "ad hoc", con
il parere n. 117 della Commissione preposta e dopo alcuni giorni
viene presentata al Comune di Courmayeur un'altra delibera con il
piano regolatore modificato, dove si permette la costruibilità
purché ci siano finestre piccole, balconi piccolissimi e quello che
ho citato prima.
Vorrei sapere a questo punto dall'Assessore, perché ho citato
fatti concreti e suffragati da elementi certi, anzitutto come mai
tanta tempestività da parte dell'Assessorato nel rettificare la
deliberazione di Giunta n. 10695 con la n. 203, che favorisce di
gran lunga gli interessi privati del Sindaco di Courmayeur. Vorrei
poi sapere come giustifica questa modifica che contrasta totalmente
con la legge n. 14 del 15 giugno 1978 sul divieto di attività
edificatoria perché zona sotto valanga. Chiedo anche se non sia il
caso di promuovere una inchiesta nei confronti del Sindaco, perché
questo personaggio riesce senza licenze, senza permessi, senza
autorizzazioni, violando le leggi, a fare i suoi interessi anziché
gli interessi della collettività del Comune di Courmayeur.
PRESIDENTE:
Prima di dare la parola all'Assessore Faval,
volevo ricordare al Consigliere Aloisi che se ha degli elementi che
possono provare che sono stati commessi dei reati, è suo dovere
denunciarli alla competente Magistratura.
Ha chiesto di parlare l'Assessore al Turismo, Urbanistica e Beni
Culturali Faval, ne ha facoltà.
FAVAL (UV):
Je remercie avant tout le Conseiller Aloisi
pour avoir souligné comme finalement la Junte régionale agisse avec
une certaine rapidité envers les gros problèmes que nous avons des
plans d'aménagement.
La Junte régionale, sur ma proposition, a choisi par rapport à
ce gros problème des plans d'aménagement qui n'ont pas été
approuvés et des différentes requêtes de modifications, de donner
préalablement des réponses aux requêtes qui nous viennent des
grandes Communes intéressées au phénomène du tourisme, et cela pour
des raisons que tout le monde comprend, c'est-à-dire pour éviter
qu'il y ait dans ces Communes toute une série d'interventions
contraires à l'activité touristique elle-même.
Dans ce sens nous sommes en train de discuter les modifications
au plan d'aménagement de la Commune de Courmayeur; vendredi je
porterai en Junte le plan d'aménagement de la Commune de
Saint-Vincent; d'ici peu, les dossiers sont pratiquement prêts,
nous aurons la possibilité de discuter en Junte le plan
d'aménagement de Cogne et de Valtournenche. Ce sont les quatre
Communes qui avaient le plus grand nombre de problèmes. Il y aura
ensuite celui de la Commune de Gressoney-Saint-Jean.
Cela pour souligner quelle est l'adresse que nous sommes en
train de donner à ce problème.
En ce qui concerne la question de Courmayeur, il est nécessaire
de faire une petite chronologie. La Commune de Courmayeur s'est
dotée d'un plan d'aménagement approuvé dans l'année 1976. Ensuite,
avec la délibération n° 333 de l'octobre 1983 la Commune de
Courmayeur a demandé à la Junte régionale, d'après la loi
naturellement, l'autorisation pour adopter des modifications
générales au plan d'aménagement.
La requête formelle d'autorisation à la Junte régionale de la
part de la Commune de Courmayeur a été envoyée le 25 janvier 1984;
la Junte régionale a autorisé la Commune à porter de l'avant les
modifications au plan d'aménagement avec la délibération n° 1083 du
15 février 1985.
Après a été adoptée une modification générale par la Commune de
Courmayeur par la délibération n° 83 du 26 mai 1986, qui a été
transmise à la Région pour l'approbation en date 19 novembre 1987.
A cette date s'insère toute une procédure qui prévoit de la part de
la Région l'examen des dossiers par le bureau, le CRPT, par la
Junte régionale, qui a après renvoyé à la Commune de Courmayeur.
Maintenant, cela je voudrais éclaircir, "la variante generale" de
la Commune de Courmayeur n'est pas approuvée définitivement, parce
que à la suite de la dernière délibération qui a été citée par M.
Aloisi la Commune a envoyé les remarques à cette dernière
délibération, et ce dossier doit encore passer, avant de
l'approbation définitive, au CRPT et après venir en Junte pour
l'approbation définitive. Donc, je souligne, en ce moment il n'y a
pas d'approbation définitive de la modification générale du plan
d'aménagement de la Commune de Courmayeur.
En ce qui concerne spécifiquement la question, M. Aloisi dans
son intervention a dit qu'à un certain point la zone est devenue
"edificabile". Mais tous ceux qui connaissent un peu Courmayeur,
savent qu'il s'agit de cette partie de la Commune qui est juste
avant le Pont de Verrand et, si l'on regarde en amont, on se rend
compte qu'il ne s'agit pas d'une zone non édifiée, mais au
contraire elle est bien bâtie, où il y a un grand nombre de
maisons.
Alors, quel est le problème? Le problème c'est que dans les
phases précédentes il y a eu une évaluation par rapport à un vieux
document qui parlait d'une avalanche, prénomène qui s'est produit
en l'année 1905; par la suite, c'est-à-dire à partir de cette date
jusqu'ici, il n'y a pas eu de phénomènes de ce genre. Non
seulement, mais en amont des constructions il a poussé un bois,
donc cela démontre comme dans cette zone il n'y a pas le danger des
avalanches. D'ailleurs la lettre qui a été citée par M. Aloisi,
disait que ".... tali ristrutturazioni devono attenersi ... in
considerazione del possibile pericolo derivante da valanghe di
carattere eccezionale".
C'est justement pour aider les bureaux et la Junte régionale à
interpréter correctement ce document, que le service de
l'aménagement hydraulique et défense du sol nous a envoyé cette
information successive. Le problème en effet existe et c'est un
problème qui concerne toute la vallée: nous sommes dans une région
de montagne et donc il s'avère nécessaire - je le dis très
ouvertement et j'aimerais aussi avoir des indications et même une
aide par le Conseil régional - de nous donner je ne sais pas si
dire un règlement ou bien une loi qui concerne la question des
avalanches, parce que partout il y a des avalanches et nous avons
ce problème de mieux régler les interprétations que les bureaux, le
CRPT, la Junte et les Conseils communaux mêmes doivent donner à ce
phénomène. Jusqu'ici on ne s'est pas donné une loi ou un règlement
qui puisse aider tout le monde à se comporter face à ce
phénomène.
Donc il ne s'agit pas d'inventer une zone à édifier car la zone
est bien édifiée depuis longtemps et depuis longtemps il n'y a pas
eu d'avalanches. Ce n'est pas, comme quelqu'un aurait pu
interpréter, une sorte d'imprudence de la part de quelqu'un;
absolument pas, il s'agit uniquement de vérifier ce qu'il y a sur
le terrain et de donner la possibilité de porter de l'avant
certaines requêtes qui sont légitimes, par exemple vis-à-vis des
propriétaires des maisons qui existent déjà à cet endroit. D'autant
plus que nous pouvons penser - d'après les documents qui existent
et d'après surtout la situation qui s'est produite dans cette
localité - que le phénomène ne se vérifiera plus parce qu'il y a le
bois, il y a les maisons et tout le reste.
En ce qui concerne le plan d'aménagement de la Commune de
Courmayeur, le dossier est prêt pour être envoyé au CRPT; à la
suite de l'évaluation de la part du CRPT sera renvoyé à la Junte
pour son avis définitif.
Quant à la question qui a été posée oralement par M. Aloisi
concernant le Syndic de Courmayeur, nous n'avons pas de
renseignements du genre qui ont été relatés au Conseil régional.
Nous avons confiance dans l'activité et l'action du Syndic; en
effet, par rapport aux problèmes des plans d'aménagement, là il
faut souligner qu'il a été fait un choix important vis-à-vis de
Courmayeur, en s'agissant d'une Commune dont l'activité
fondamentale au point de vue économique est celle touristique. Là
on a choisi de primer l'activité hôtelière qui est le support
fondamental pour l'activité touristique. Dans ce sens nous sommes
là pour approuver ce choix.
PRESIDENTE:
Ha chiesto di parlare il Consigliere Aloisi,
ne ha facoltà.
ALOISI (MSI):
Capisco l'Assessore che ha tentato in tutti
i modi di illustrare una situazione secondo lui normale. E' invece
una situazione illegittima, perché se abbiamo delle leggi, queste,
comunque siano, vanno applicate. Che sia implicato il Sindaco o
qualsiasi altro cittadino, la legge deve essere uguale per
tutti.
Quindi, primo punto: in base alla legge 14/78 (cito
testualmente) "e' vietata l'edificazione sui terreni ubicati o
soggetti a rischio di valanghe o slavine ecc.". Nella zona
specifica ci sono state due valanghe nel 1904 e una successiva
valanga nel 1942; in base alla legge è soggetta a vincolo
inedificabile.
E' vero quello che dice l'Assessore che a monte ci sono altre
costruzioni; sono state costruite in modo illegittimo.
FAVAL (fuori microfono):
... non è vero quello che dici,
perché è stata giù nel torrente, infatti nel frattempo, come ho
detto, sopra è sorto un bosco. Quindi dal percorso iniziale
rispetto al 1904-1905 non è più passata; è cresciuto un bosco.
ALOISI (MSI):
Posso anche prendere atto che sia cresciuto
il bosco, sta di fatto però che il terreno è del Sindaco. Come
successivamente è stato modificato per suo uso e consumo, perché
interessava il suo terreno, poteva anche essere modificato per
altre persone che hanno dei terreni in zone non edificabili ma
sotto vincolo di valanghe come in questo caso. Quello che mi chiedo
è perché viene modificato nel giro di dieci giorni il piano
regolatore per favorire il Sindaco di Courmayeur; è a questa
domanda che l'Assessore non mi ha risposto. Mi ha risposto che ci
deve essere un minimo di buon senso, ma perché il buon senso deve
andare solo verso il Sindaco di Courmayeur e non verso altri
cittadini che si trovano nelle stesse condizioni?
Soprattutto va applicata la legge: la prima cosa da fare era di
modificare il piano regolatore, ma modificarlo seriamente e non
perché è arrivato il Sindaco a chiederlo perché interessava a lui.
E' questo il motivo per cui contesto questa azione. E' chiaro che
tutte le altre irregolarità commesse sono a causa del Sindaco, e di
queste si renderà responsabile.
Rimango totalmente insoddisfatto della risposta. L'unica
citazione dell'Assessore di cui posso prendere atto è che la
variante non è stata ancora approvata definitivamente; però sta di
fatto che c'è una situazione completamente illegittima da parte del
Sindaco di Courmayeur e la Regione si è comportata in modo molto
ambiguo per favorire il terreno del Sindaco di Courmayeur. Questo
atteggiamento lo ritengo incomprensibile.
