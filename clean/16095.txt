Classificazione
ASSISTENZA SANITARIA E OSPEDALIERA
Piano socio-sanitario regionale


Resoconto integrale del dibattito dell'aula
Oggetto del Consiglio n. 2445 del 5 marzo 1997 - Resoconto
SEDUTA POMERIDIANA DEL 6 MARZO 1997
OGGETTO N. 2445/X Disegno di legge: "Nuova disciplina del
servizio sanitario regionale, approvazione del piano
socio-sanitario regionale per il triennio 1997/1999 e modificazioni
alla dotazione organica di cui alla legge regionale 29 maggio 1992,
n. 19 (Modificazioni ed integrazioni alle norme sull'ordinamento
dei servizi regionali e sullo stato giuridico del personale della
Regione. Approvazione delle nuove tabelle organiche dei posti e del
personale dell'Amministrazione regionale), come modificata dalla
legge regionale 13 dicembre 1995, n. 49". (Approvazione di ordine
del giorno)
Président La parole au Conseiller Dujany.
Dujany (PVA) Al fine di valutare un documento che è in corso di
battitura, chiederei un'ulteriore sospensione della seduta.
Presidente Il documento è in preparazione. Colleghi consiglieri,
si era creato un gruppo di lavoro per esaminare la legge sulla
Consulta regionale, nella riunione dei Capigruppo era stato
designato il Consigliere Marguerettaz che ha rinunciato; ci
vorrebbe un Consigliere di minoranza.
Si dà atto che la seduta è sospesa dalle ore 16,44 alle ore
18,49.
Presidente Riprendono i lavori del Consiglio. Ricordo che stiamo
esaminando gli ordini del giorno. Ha chiesto la parola il
Consigliere Ferraris.
Ferraris (GV-PDS-SV) Mi rendo conto di fare una richiesta non
molto popolare, ma chiederei un attimo di sospensione con la
maggioranza.
Presidente I lavori sono sospesi.
Si dà atto che la seduta è sospesa dalle ore 18,54 alle ore
19,22.
Presidente Il regolamento prevede che, prima di passare
all'esame del testo del disegno di legge, vengano messi in
votazione gli ordini del giorno.
Il primo ordine del giorno che è stato presentato è stato quello
a firma del Consigliere Aloisi e di altri consiglieri. È stata poi
presentata una seconda risoluzione da parte dell'Assessore che poi
è stata modificata, quindi si mette in votazione l'ultima proposta,
quella emendata, dell'Assessore.
(...interruzione del Consigliere Chiarello, fuori
microfono...)
Presidente La minoranza ha chiesto una sospensione, che viene
concessa.
Si dà atto che la seduta è sospesa dalle ore 19,26 alle ore
19,49.
Presidente Riprendono i lavori del Consiglio. Ha chiesto la
parola il Consigliere Linty.
Linty (LNPIAP) Per annunciare la presentazione di alcuni
emendamenti sul secondo ordine del giorno.
Presidente Ha chiesto la parola l'Assessore alla sanità e
assistenza sociale, Vicquéry.
Vicquéry (UV) Per precisare, a scanso di equivoci, che il
Consiglio dovrà prendere in esame l'ultima stesura della
risoluzione da me presentata così come è stata emendata.
Presidente L'ordine del giorno presentato dai Consiglieri
Parisi, Lanivi ed altri, resta? Bene.
Ha chiesto la parola il Consigliere Lanivi.
Lanivi (PVA) Giusto per chiarire l'intera posizione ed anche per
evitare ogni spunto polemico od altro.
Voteremo l'ordine del giorno e l'ultima stesura del documento
presentato dall'Assessore.
Perché votiamo questi due documenti? Perché il primo ha dei
tratti di maggiore chiarezza; devo dire con altrettanta onestà che
l'Assessore si è mosso positivamente, nella parte del suo documento
iniziale dà mandato altresì per prendere atto di quest'impegno che
secondo noi era doveroso prendere. Questa è la nostra
posizione.
Presidente Ha chiesto la parola il Consigliere Florio.
Florio (VA) Stiamo parlando dell'ordine del giorno presentato da
Lanivi, Collé eccetera? Va bene.
Noi voteremo a favore di quest'ordine del giorno perché ci
sembra che contenga una serie di elementi di chiarezza per quanto
riguarda la premessa all'ordine del giorno stesso, nella quale
vengono richiamati i punti che condividiamo di riassunto e di sunto
della vicenda, per quanto concerne soprattutto l'espressione della
volontà di avviare concretamente il processo per la costruzione di
un nuovo Ospedale e per quanto riguarda l'individuazione specifica
dell'impegno al quale viene chiamato il Governo regionale con la
nomina del gruppo di lavoro, al quale viene affidata tutta una
serie di incarichi e di funzioni.
Presidente Ha chiesto la parola il Consigliere Ferraris.
Ferraris (GV-PDS-SV) Volevo fare una brevissima dichiarazione di
voto. Per quanto riguarda il documento presentato questa mattina
dal Consigliere Parisi, ci asterremo. Voteremo a favore di quello
presentato dall'Assessore in quanto risponde alla richiesta che
avevo posto nel nostro intervento, ovvero di indicare alcune
decisioni per quanto riguarda il nuovo Ospedale ed inoltre perché
nella sostanza raccoglie anche quanto è presentato nell'altro
documento.
Essendo inusuale che si votino due documenti contemporaneamente,
uno lo votiamo, quello dell'Assessore, e ci asteniamo
sull'altro.
Presidente Ha chiesto la parola il Consigliere Chiarello.
Chiarello (RC) Quando abbiamo discusso del piano sanitario,
l'Assessore mi ha fatto i complimenti per la relazione che avevo
fatto, però mi ha detto che era diametralmente opposta agli
intendimenti del piano sanitario.
Dico questo per arrivare alla risoluzione: mi asterrò sulla
prima mozione che parla di Ospedale nuovo perché vediamo la sanità
in un'altra maniera, dove si ricorre il meno possibile
all'ospedalizzazione.
Stamani l'Assessore ha parlato del Canada, io non ne avevo
parlato, ma vorrei dirgli che il Canada ha 2,6 posti letto ogni
1000 abitanti; noi vorremmo arrivare a quelli nella nostra ottica
della sanità, quindi con un Ospedale nuovo bisognerebbe ricontare i
posti letto necessari. Secondo noi non ci sono in questo momento le
conoscenze per valutare il tipo di Ospedale che si dovrebbe fare.
Mi sembra veramente fuori luogo in questo momento parlare di un
Ospedale nuovo.
Presidente Ha chiesto la parola il Consigliere Tibaldi.
Tibaldi (Ind) Per quanto riguarda i due ordini del giorno, il
primo, quello presentato da Parisi, Aloisi ed altri consiglieri, lo
voterò favorevolmente in quanto i contenuti di cui in premessa
rispondono a criteri di obiettività e lo stesso dispositivo, dove
si esprime la volontà di avviare concretamente il processo per la
costruzione di un nuovo Ospedale, risponde invece ad
un'affermazione di nitidezza e di chiarezza.
Viceversa, per quanto concerne l'ordine del giorno presentato
dalla maggioranza, in particolare dall'Assessore Vicquéry, mi
sembra abbastanza palese rilevarne forti elementi di contraddizione
nonostante gli artifizi e i sofismi lessicali che sono stati
utilizzati per modificarne la parte impegnativa. Come tentativo per
ridurre questa forte contraddizione o per cercare di eliminarla,
propongo due emendamenti che riguardano appunto questo documento
presentato dall'Assessore e che consegno alla Presidenza.
Presidente Ha chiesto la parola il Consigliere Piccolo.
Piccolo (ADP-PRI-Ind) Voto di astensione per l'ordine del giorno
presentato da Aloisi ed altri consiglieri, mentre voteremo
favorevolmente per l'ultima stesura presentata dall'Assessore
perché risponde a quelli che sono gli intendimenti del mio
movimento, in particolare per quanto riguarda la possibilità di un
nuovo Ospedale.
Presidente Ha chiesto la parola il Consigliere Marguerettaz.
Marguerettaz (PpVA) La cosa più ridicola forse di tutto questo
pomeriggio è che i due ordini del giorno emendati e straemendati
ancora alla fine non sono poi stati illustrati e questo lascia
intendere due possibilità, sulle quali mi sembra vi sia una certa
ambiguità.
Dicevo, i casi sono due: o questi ordini del giorno riguardo al
nuovo Ospedale vogliono dire la stessa cosa, oppure questi due
documenti vogliono dire cose diverse. Questa è l'ambiguità. A
sentire gli interventi di alcune forze politiche che mi hanno
preceduto sembra quasi che tutti siano favorevoli al nuovo Ospedale
e siccome lo vogliono dire in maniera estremamente chiara e
comprensibile, votano l'ordine del giorno Vicquéry.
A noi sembra che la verità sia esattamente quella contraria:
l'ordine del giorno presentato dal sottoscritto con gli altri
colleghi, che sono stati più volte citati, mi sembra essere,
proprio seguendo la lingua italiana, assai più chiaro ed esplicito
di queste volontà.
Rimane il dubbio, probabilmente ognuno legge l'italiano a suo
modo, ma credo che il primo sia estremamente più comprensibile dal
punto di vista della volontà. Comunque ci auguriamo che l'ordine
del giorno Vicquéry abbia la stessa volontà; per la verità non ne
siamo certi perché dalle parole questa volontà non appare in
maniera sufficientemente chiara. Ecco perché voteremo a favore del
primo ordine del giorno e ci asterremo invece dal votare il
secondo.
Presidente Pongo in votazione l'ordine del giorno presentato dal
Consigliere Aloisi, Parisi e da altri consiglieri:
Presenti: 34
Votanti: 20
Favorevoli: 13
Contrari: 7
Astenuti: 14 (Agnesod, Chenuil, Chiarello, Ferraris, Lavoyer,
Louvin, Mafrica, Perrin G.C., Perron, Piccolo, Stévenin, Vallet,
Vicquéry e Viérin D.)
Il Consiglio non approva
Presidente Si passa alla votazione dell'ordine del giorno -
ultima stesura - presentato dall'Assessore Vicquéry. Ha chiesto la
parola il Consigliere Florio.
Florio (VA) Quest'incredibile ultima stesura contiene tutto e il
contrario di tutto.
Voglio partire dagli elementi positivi in essa contenuti, che
appartengono tutti alla parte impegnativa. Riconosciamo certamente
che all'interno di quest'impegnativa compaiono per la prima volta,
soprattutto anche rispetto alla risoluzione del 22 novembre 1995,
accenti di maggiore concretezza nei confronti della questione del
nuovo Ospedale, quell'avviare concretamente il processo per la
fattibilità di un nuovo Ospedale significa un impegno più preciso
rispetto a quello contenuto nella risoluzione che ho citato. Certo
è che un pomeriggio intero per partorire un'impegnativa di questo
tipo rispetto all'avviamento di un processo di fattibilità mi
sembra veramente troppo. Mi sembra di capire che era importante non
accettare che comparisse in una decisione che questo Consiglio era
chiamato ad assumere la locuzione di avviare concretamente il
processo per la costruzione di un nuovo Ospedale. L'importante era
questo, l'importante era impedire ancora una volta che questo
Consiglio si esprimesse in questo senso.
E questo non perché noi pretendiamo che la maggioranza di questo
Consiglio dica che si deve realizzare la costruzione di un nuovo
Ospedale, non è vero. È legittimo, doveroso che chi non ritiene
questa la strada da seguire sostenga una posizione diametralmente
opposta, ma è legittimo che i Valdostani questo lo possano sapere
con chiarezza. Per la seconda volta non riusciamo a venirne a capo;
per la seconda volta in quest'aula ci sono forze politiche che non
ritengono necessario costruire una nuova struttura ospedaliera, ma
non osano manifestarlo, non osano dirlo, non osano votarlo.
E la cosa stupisce, non ne capiamo il motivo, anche perché credo
che dietro quest'assunto ci siano analisi, ragionamenti,
valutazioni di ordine sanitario, tecnico, economico e finanziario
che dovrebbero essere messi qui davanti a tutti perché possano
essere valutati anche dal sottoscritto, ma così non è dato di poter
fare da parte di questo Consiglio. E allora cosa si fa? Si vota una
locuzione dubitativa nella sostanza, preceduta da una premessa che,
se letta paragrafo per paragrafo, conduce all'irrazionalità di
questo documento. Nell'Impegna si dice di avviare concretamente il
processo per la fattibilità di un nuovo Ospedale.
E allora: si richiamano precisi requisiti minimi, strutturali,
tecnologici, di personale e organizzativi; ci si riferisce al
continuo e necessario monitoraggio dei ricoveri effettuati ai fini
del rispetto del pareggio di bilancio; ci si richiama al lavoro
dell'Agenzia per i servizi sanitari regionali, quella che ha
individuato il modello di struttura ospedaliera più idonea alle
esigenze regionali, nella quale ricordo si parla di ampliamento
della struttura ospedaliera attuale, non di costruzione di una
nuova struttura ospedaliera; si richiama la necessità di contenere
il numero dei posti letto; si afferma che è necessario vigilare
sugli indici di occupazione, che bisogna stare attenti ai problemi
connessi con la congiuntura economica, e già si mettono le mani
avanti.
Dopo aver fatto tutta questa premessa, che conduce per mano
nella versione originale presentata dall'Assessore ad una
conclusione completamente diversa da questa, si è deciso di
rappezzare la situazione infilandoci questa promessa funambolica di
avviare concretamente un processo di fattibilità. Questo non ci
sembra serio. Noi quindi non voteremo quest'ordine del giorno.
Presidente Ha chiesto la parola il Consigliere Parisi.
Parisi (RV) Apprezziamo lo sforzo che è stato fatto anche questo
pomeriggio per vedere se era possibile trovare una soluzione
unitaria a questi vari ordini del giorno, in modo specifico
all'oggetto che è all'ordine del giorno: Ospedale nuovo sì,
Ospedale nuovo no. Riteniamo che sia stato utile il confronto che è
scaturito, però evidentemente il documento presentato
dall'Assessore per qualche verso lascia delle grosse perplessità
sulla risposta al quesito posto. Pertanto noi sul documento ci
asterremo.
Presidente Ha chiesto la parola il Consigliere Chiarello.
Chiarello (RC) Mi sono astenuto sul documento di prima, che però
era molto più chiaro. Qui c'è una lode a quello che è stato fatto
dall'Assessorato, c'è una ripresa delle leggi nazionali che non
permettono, secondo quello che è scritto, di pensare minimamente ad
un Ospedale nuovo perché ci sono il taglio dei fondi, il tasso di
occupazione inferiore al 75%, cioè c'è una sequela di cose che
dicono: no, guardate che voi state parlando bene, però l'Ospedale
non si può fare. Poi, perché qualcuno ha detto delle cose strada
facendo, si è cercato di caricare l'asino sulle spalle. Però,
Assessore, quando cade poi si annega l'asino perché non so cosa
voglia dire avviare concretamente il processo per la possibile
costruzione...
(... si leva un coro di no, ilarità dell'Assemblea...)
... no, va bene, è un altro termine... per la fattibilità. Mi
ricordo recentemente una cosa di questo tipo - in cui qualcuno ha
riso - sulla legge elettorale. È uscito un altro foglio di questo
tipo, c'era gente che si dichiarava per il maggioritario, ha poi
votato per una legge che non sia maggioritaria; questa è un'altra
di quelle cose. Su questo non voglio prendermi responsabilità, mi
astengo.
Presidente Ha chiesto la parola il Consigliere Linty.
Linty (LNPIAP) Più analiticamente entrerò nel dettaglio
dell'ordine del giorno parlando degli emendamenti, non so se
saranno posti in votazione man mano che si esaminano.
Presidente Pensavo di porli in votazione tutti insieme,
Consigliere Linty.
Linty (LNPIAP) Allora, se mi consentite, farei un discorso più
generale perché in merito all'ordine del giorno ho presentato degli
emendamenti per tentare di cambiare le cose non condivise.
Credo che la giornata di oggi e le affermazioni fatte da più
parti, cioè che quest'ordine del giorno lascia molte porte aperte o
almeno non è così chiaro, non è così definito, dimostri un po' il
gioco di tenere il piede in due scarpe.... perché cari signori del
PDS è ora di finirla di ciurlare nel manico. Voglio leggere un
comunicato stampa, datato 30 settembre 1996, laddove si dice che la
delegazione del PDS ha partecipato al Coordinamento dell'Ulivo: "Il
Coordinamento ha inoltre concordato sul fatto che l'adozione del
nuovo piano socio-sanitario va fatta contestualmente alla decisione
sulla questione del nuovo Ospedale".
Se non chiedo troppo, gradirei quanto meno una risposta in
merito a quest'affermazione perché purtroppo in questi tre anni si
è visto troppe volte - passatemi i termini un po' scurrili - della
gente che si lasciava ai facili costumi tutto il giorno che,
arrivata a mezzanotte, rivendicava la propria verginità. Eh, no
signori: qui occorre fare un atto di responsabilità perché è ora di
finirla di stare con il piede in due scarpe, un po' di qua e un po'
di là a seconda di dove tira il vento. Allora, si fanno dei
comunicati stampa precisi, è giusto che in quest'aula si comunichi
quello che si pensa, non che si dica: sì, però c'è scritto processo
per la fattibilità, allora sarebbe il caso di... Che si dica:
stamattina l'Assessore ha parlato di patto, giustamente, fra eletti
ed elettori; ora vogliamo essere chiari una volta verso gli
elettori? Allora non facciamo questi comunicati stampa. Oppure in
una settimana cambia il mondo in questa Regione? È questo che dico.
Queste, secondo me, sono menomazioni della politica che non possono
che nuocere; prova ne è il fatto di oggi, penso che si siano
raggiunge cinque ore di sospensione dei lavori del Consiglio per
addivenire ad una proposta così. Io dico che è giunto il momento di
chiarire una volta per tutte le cose come stanno, quali sono i
mandati ricevuti dagli elettori e se si portano a termine, o quanto
meno si dica loro cosa si intende fare, altrimenti è troppo
facile.
Presidente Ha chiesto la parola il Consigliere Lanivi.
Lanivi (PVA) Solo per dare un senso al nostro voto, un senso
politico che è di questo tipo. La nostra posizione è quella di
cercare di non vedere il mondo su due sole tonalità, cioè il bianco
o il nero, pensiamo che la realtà sia piuttosto nelle sfumature del
grigio. Crediamo con forza nelle nostre convinzioni ed è un secondo
dato, ma contemporaneamente pensiamo che anche il più agguerrito
avversario abbia una porzione di ragione, il che vuol dire
escludere l'idea che gli altri non abbiano mai ragione e che noi
l'abbiamo tutta.
Poi ci sono le due premesse per definire i nostri comportamenti
anche in occasioni precedenti.
La prima è di dire quello che pensiamo, in questo caso secondo
noi è maturo il tempo per un'indicazione precisa di volontà.
La seconda, se questo Consiglio - al quale sempre ci inchiniamo
- quando decide vede di migliorare su questa linea queste nostre
posizioni.
Abbiamo detto qual è la nostra posizione, dobbiamo dire - ed è
questo il senso della votazione sul documento emendato Vicquéry -
che dall'iniziale proposta alla finale, che può non trovarci
convinti perché non così chiaramente espressa, pure riconosciamo
che è stato percorso un cammino. Questo il significato del nostro
comportamento.
Presidente Ha chiesto la parola il Consigliere Tibaldi.
Tibaldi (Ind) Cinque ore oggi sono state spese soprattutto per
soddisfare quell'equilibrismo politico fra le parti piuttosto che
andare ad analizzare compiutamente la questione nuovo Ospedale sì -
nuovo Ospedale no, quando tutti qua dentro, ad eccezione del
relatore e dell'Assessore, hanno detto chiaramente che il nuovo
Ospedale rappresenta l'elemento centrale del sistema ospedaliero e
quindi del piano socio-sanitario che oggi viene presentato.
Questo documento, come già dicevo prima, è fortemente
contraddittorio, quindi qui andare a cercare le sfumature grigio
scuro o grigio chiaro mi sembra un'ulteriore contraddizione perché
la premessa è bianca, il dispositivo è nero. Trovare la sfumatura
grigia in questo documento mi sembra cercare l'ago in un
pagliaio.
Al fine di dirimere questa questione cromatica, sono stati
presentati due emendamenti dal sottoscritto. Il primo elimina il
comma dove si riconosce la validità del modello satellitare così
come delineato nel documento redatto a cura dell'Agenzia per i
servizi sanitari regionali "Individuazione del modello di struttura
ospedaliera idoneo alle esigenze regionali", in quanto il modello
satellitare è quanto meno antitetico al modello del nuovo Ospedale;
il secondo propone di sostituire la locuzione "fattibilità"
nell'impegnativa del dispositivo con un'altra accezione più
concreta, più certa, cioè con la parola "costruzione". Quindi il
secondo emendamento che ho presentato sostituisce la locuzione
"fattibilità", ancora indefinita, con la parola "costruzione"
perché, per avviare concretamente il processo per la costruzione di
un nuovo Ospedale, bisogna avere il coraggio non solo di
dichiararlo, ma anche di esprimerlo attraverso un voto in
quest'aula.
Presidente Ha chiesto la parola il Consigliere Perrin Giuseppe
Cesare.
Perrin G.C. (UV) Lors du débat qui s'est tenu dans ce Conseil au
mois de novembre 1995 l'Union Valdôtaine avait dit qu'elle ne se
sentait pas d'exprimer un avis de principe sur nouvel hôpital oui -
nouvel hôpital non, parce qu'il nous manquaient alors toute une
série d'éléments pour pouvoir décider en connaissance de cause: les
coûts, la localisation et toute une série d'autres questions, y
compris le problème de la récupération, de la restructuration des
structures actuelles en cas de leur abandon et cetera.
Ce qui a été présenté dans cette résolution va dans cette
direction, celle de donner ces éléments qui nous manquent encore,
de façon à pouvoir décider en connaissance de cause, et va aussi
dans la direction d'avoir la clarté envers nos électeurs, auxquels
lorsque nous disons oui ou non, nous devons donner tous les
éléments possibles, autrement ce serait les prendre par le nez,
parce que c'est peut-être très facile et commode dire nous sommes
pour un nouvel hôpital, sans leur dire ce que leur coûtera, quelles
seront les conséquences budgétaires pour la Région. Et donc avec la
connaissance des éléments qui sont contenus ici, la possibilité de
trouver ou non la localisation, toutes les problématiques qu'au
point de vue urbanistique l'éventuel nouvel hôpital posera à la
Commune sur laquelle devra surgir cet hôpital, les coûts et cetera,
nous aurons ces éléments qui nous manquent en ce moment et donc
nous sommes favorables à cette résolution.
Presidente Ha chiesto la parola il Consigliere Ferraris.
Ferraris (GV-PDS-SV) Nel dichiarare il voto favorevole
all'ordine del giorno che verrà posto in votazione successivamente,
vorrei fare alcune puntualizzazioni.
Credo sia abbastanza facile fare, ma anche poco produttivo,
delle letture un po' strumentali di questo documento, nel senso che
ricordare quella che è la legislazione vigente, che c'è la
necessità di pareggio di bilancio eccetera, sono cose talmente
ovvie che il fatto di metterle nel documento non modificano il
senso. Soprattutto non si possono neanche dare delle
interpretazioni diverse dalla realtà rispetto al lavoro che è stato
fatto dall'Agenzia per i servizi sanitari regionali, che non ha
detto che la struttura ospedaliera prevista da quel modello deve
essere fatta necessariamente con la ristrutturazione del nuovo
Ospedale, ma ha detto che era possibile farla in quella situazione
oppure con una nuova struttura ospedaliera. Per cui vi pregherei
tutti di essere quanto meno obiettivi nelle illustrazioni che
faccio.
Poi credo che anche il più distratto dei consiglieri presenti in
quest'aula sia in grado di cogliere la differenza fra quello che
era il documento iniziale e la modificazione che è avvenuta
successivamente per quanto riguarda la questione del nuovo Ospedale
e soprattutto credo che tutti siano in grado di distinguere le
premesse di un documento, che sono considerazioni di carattere
generale, dalla parte impegnativa. Se andiamo a vedere la parte
impegnativa della risoluzione presentata dall'Assessore e l'ordine
del giorno che è stato votato precedentemente, credo che non ci
siano queste differenze abissali che qualcuno ha voluto far notare.
Tutti possono leggere il testo e ognuno è in grado di dare delle
interpretazioni.
Per quanto riguarda invece la questione del rapporto fra il PDS
e i propri elettori, a parte che questo è un problema di questo
Partito, vorrei che il Consigliere Linty mi suggerisse in che parte
di questo documento è scritto che l'Ospedale non si fa. Qui si fa
un'operazione che è quella oggi consentita in queste condizioni per
fare in modo che - io mi auguro gli elettori del PDS, ma mi auguro
tutti i cittadini valdostani - nel tempo più breve possibile un
nuovo Ospedale ce l'abbiano. I numeri hanno dimostrato che la
soluzione indicata è quella che consente di andare in questa
direzione, anche perché fare delle dichiarazioni e poi non essere
conseguenti sul piano delle realizzazioni è facile, ma non porta
molto lontano.
Presidente Ha chiesto la parola il Consigliere Linty.
Linty (LNPIAP) Ne approfitterei anche per illustrare gli
emendamenti, così evito di fare un intervento successivo...
Presidente ... in effetti ha avuto la parola per
illustrare...
Linty (LNPIAP) ... e io passo ad illustrare gli emendamenti, non
prima di aver detto solo una cosa, cioè che è vero che non sta
scritto in questo documento che l'Ospedale non si fa, ma chiedo al
Consigliere Ferraris dove sta scritto che si fa...
(... ilarità in aula...)
... perché a sentire quello che dice in giro il PDS pare che il
PDS dica che si deve fare il nuovo Ospedale. Allora mi dica lui
dove sta scritto che si fa: qui si parla di avviare il processo per
la fattibilità.
Se ci troviamo in un Paese con 248mila leggi, stasera non mi
scandalizzo più di tanto, vista la pletora di cose aggiunte,
scritte e tolte, cinque ore per una parola, cambiata, rimessa,
girata, non va bene, poi si trova l'accordo... va benissimo.
Passo all'illustrazione degli emendamenti. Ci sono molti
emendamenti simili, che sono quelli che fanno riferimento nella
fattispecie a delle leggi nazionali perché diciamo che la
differenza fra i due ordini del giorno oggi presentati sta anche in
questo: uno pieno di leggi nazionali, l'altro completamente
vuoto.
Nell'ordine del giorno che non è stato votato da questo
Consiglio non c'è il minimo accenno ad una norma di legge statale,
mentre in questo c'è l'imbarazzo della scelta. Mi rendo conto che
per chi è chiamato a fare l'amministratore ci siano dei vincoli di
legge da seguire, però mi rendo anche conto che questo Consiglio
nella sua sovranità potrebbe qualche volta fare di suo, quindi
evitare il richiamo continuo a norme statali per fare qualcosa di
suo. Il primo emendamento è relativo all'abrogazione del
riferimento al decreto legislativo.
Sappiamo che la normativa vigente in materia di sicurezza è una
norma molto complessa, molto lunga, di difficile applicazione,
quindi credo che per prendere una decisione in funzione di un nuovo
presidio ospedaliero sia superfluo richiamare le norme statali
relative alla sicurezza sul lavoro.
Stessa cosa per quanto riguarda il quarto comma, ribadendo
l'esigenza della nostra Regione di riorganizzare, mediante atto
programmatorio, la propria rete ospedaliera, riconosco che questa è
una necessità impellente per la nostra Regione.
Per il sesto comma stessa cosa che riguarda il primo e il
secondo..., quindi relativo alla legge n. 662, anche perché mi
rendo perfettamente conto che un Assessore che ha a che fare con il
Ministero della sanità, ha a che fare anche con dei ricatti
legalizzati, che sono quelli che dicono che per le Regioni che
abbiano registrato nell'ultimo triennio un tasso di occupazione
inferiore al 75% ci sarà una riduzione. Si parlava anche di
riduzione del delta in merito alla finanza erogata dallo Stato per
la sanità. Credo che sia poco decoroso cedere ai ricatti che lo
Stato porta avanti.
L'ottavo comma recita: "Evidenziato che, ormai da più parti,
emerge l'esigenza di contenere il numero dei posti letto da
destinare alle degenze per acuti al di sotto del 4,5 per mille...",
credo che la frase "ormai da più parti" sia abbastanza opinabile,
dipende da che parte si guarda, quindi se queste più parti sono
considerate o meno. Rimane la frase comunque della situazione
esistente.
Invece l'undicesimo comma è molto importante perché la
motivazione che sta alla base di quest'ordine del giorno, delle
affermazioni fatte in seno al piano socio-sanitario e alla legge di
approvazione, potrebbe essere così sintetizzata: non sappiamo cosa
ci aspetta dal punto di vista finanziario, progettare e costruire
un nuovo Ospedale costa tanti soldi - chi è venuto a Merano a
vedere quel grande Ospedale sa benissimo che è costato un miliardo
a posto letto, se ricordo bene, e sicuramente nessuno qui dentro
dice che si può fare un nuovo Ospedale con 150 miliardi, su questo
non ci piove -, però, viste le risorse scritte in bilancio della
Regione, ancor più visto come le risorse vengono spese, ho pensato
di dire che la congiuntura economica sta cambiando. Questo ormai è
palese, sappiamo benissimo in che stato versa la finanza pubblica,
sappiamo benissimo quanta moneta circolante in meno ci sia, che è
poi quella che determina un'inflazione così bassa, non possiamo
certamente aspettarci di avere chissà quali risorse a cui
attingere. Ritengo però che la programmazione di un Esecutivo, la
programmazione di una Regione sia anche quella di guardare laddove
è possibile tagliare la spesa, per destinare ad investimenti di
questo tipo, che sicuramente sono utili investimenti per la
comunità valdostana.
In sede di previsione del bilancio di previsione o del conto
consuntivo emerge sempre, soprattutto da questi banchi, la critica
di quanto siano alte le spese correnti e di quanto siano basse le
spese di investimento. Mi rendo conto che per poter addivenire al
finanziamento di un nuovo Ospedale sarà sicuramente necessario
rivedere questi rapporti, quindi con una riorganizzazione di tutto
il sistema; non dico che è una voglia, è uno sfizio che ci si deve
togliere, mi rendo conto che decidere su un nuovo Ospedale vuol
dire fare altri sacrifici in altri settori di spesa.
Per quanto riguarda il dodicesimo e il quattordicesimo comma non
mi si può chiedere, in rappresentanza della minoranza, di
dichiararmi soddisfatto del raggiungimento dei principali obiettivi
della maggioranza. Credo che chiunque di voi al mio posto non
potrebbe far altro che presentare queste osservazioni.
Il nono emendamento è meramente tecnico perché scomparendo il
quattordicesimo comma, la parola "altresì" viene meno.
Presidente Chiederei al Consigliere Linty di mettere in
votazione l'insieme degli emendamenti. Ha chiesto la parola
l'Assessore alla sanità e assistenza sociale, Vicquéry.
Vicquéry (UV) Per dichiarare l'astensione da parte nostra sugli
emendamenti presentati non per principio preso, ma perché il
documento ha una sua logicità di fondo che non può essere stravolta
da emendamenti su un capoverso e sull'altro.
Mi limito a dire, rispondendo a Florio, che di certezze non ne
abbiamo; abbiamo una profonda preoccupazione sul futuro della Valle
d'Aosta su grossi temi, uno dei quali è questo. Altri sono
all'attenzione di questo Consiglio regionale, su questi grossi temi
dobbiamo confrontarci con serietà.
Al Consigliere Linty mi limito a rispondere che la Regione Valle
d'Aosta è stata una delle promotrici per l'abolizione del Ministero
della sanità; i poteri forti, come qualcuno li ha definiti - non
noi -, hanno fatto sì che i referendum non siano stati accettati,
auspicheremmo avere potestà legislativa primaria in materia di
sanità. È un obiettivo difficile da raggiungere, però non possiamo
purtroppo non tenere conto della legislazione nazionale.
Spiritualmente e culturalmente siamo, Consigliere Linty,
assolutamente sulla stessa linea.
Presidente Si passa alla votazione degli emendamenti all'ordine
del giorno. Do lettura degli emendamenti presentati dal Consigliere
Linty:
Emendamenti 1) Il primo comma è abrogato.
2) Il secondo comma è abrogato.
3) Il quarto comma è sostituito dal seguente:
"considerata l'esigenza per la nostra Regione di riorganizzare,
mediante atto programmatorio, la propria rete ospedaliera".
4) Il sesto comma è abrogato.
5) L'ottavo comma è sostituito dal seguente:
"atteso come in Valle d'Aosta il numero di posti letto per acuti
è rappresentato da 4,6 posti letto per mille abitanti".
6) L'undicesimo comma è sostituito dal seguente:
"considerato come l'attuale congiuntura economica richieda
maggiori economie di spesa sulla seconda parte del bilancio di
previsione degli anni futuri se si intende destinare una quota
adeguata all'eventuale costruzione del nuovo presidio
ospedaliero".
7) Il dodicesimo comma è abrogato.
8) Il quattordicesimo comma è abrogato.
9) Prima del quindicesimo comma togliere la parola
"altresì".
Li pongo in votazione:
Presenti 34
Votanti: 8
Favorevoli: 6
Contrari: 2
Astenuti: 26 (Agnesod, Aloisi, Bavastro, Bionaz, Chenuil,
Dujany, Ferraris, Florio, Lanivi, Lavoyer, Louvin, Mafrica,
Mostacchi, Parisi, Perrin G.C., Perron, Piccolo, Riccarand, Rini,
Secondina Squarzino, Stévenin, Tibaldi, Vallet, Vicquéry, Viérin D.
e Voyat)
Il Consiglio non approva
Presidente Do lettura degli emendamenti proposti dal Consigliere
Tibaldi:
Emendamenti 1) L'affermazione che, in premessa, di cui al comma
16 "Riconosce la validità del modello satellitare, così come
delineato nel documento redatto a cura dell'Agenzia per i servizi
sanitari regionali "Individuazione del modello di struttura
ospedaliera idoneo alle esigenze regionali" è soppressa.
2) La locuzione "Fattibilità" nell'impegnativa del dispositivo,
riferita al nuovo ospedale è sostituita con la parola
"Costruzione".
Presidente Ha chiesto la parola il Consigliere Aloisi.
Aloisi (RV) La pregherei di procedere a votazione separata sugli
emendamenti presentati dal Consigliere Tibaldi, anche perché su uno
ci sarà l'astensione e sull'altro il voto favorevole. E motiverò il
voto favorevole sul secondo emendamento, perché oggi
nell'estenuante e affannosa ricerca dei sinonimi e dei contrari
siamo in presenza di una parola chiara, quella di
"costruzione".
Presidente Ha chiesto la parola il Consigliere Dujany.
Dujany (PVA) Devo anch'io associarmi all'intervento che mi ha
preceduto, nel senso che sul secondo emendamento presentato dal
Consigliere Tibaldi il nostro voto è favorevole.
Presidente Pongo in votazione il primo emendamento presentato
dal Consigliere Tibaldi:
Presenti 34
Votanti: 12
Favorevoli: 6
Contrari: 6
Astenuti: 22 (Agnesod, Aloisi, Bionaz, Chenuil, Chiarello,
Dujany, Ferraris, Florio, Lanivi, Lavoyer, Louvin, Mafrica,
Mostacchi, Parisi, Perron, Piccolo, Riccarand, Secondina Squarzino,
Stévenin, Vallet, Vicquéry e Viérin D.)
Il Consiglio non approva
Presidente Pongo in votazione il secondo emendamento presentato
dal Consigliere Tibaldi:
Presenti 34
Votanti: 21
Favorevoli: 13
Contrari: 8
Astenuti: 13 (Agnesod, Chenuil, Chiarello, Ferraris, Lavoyer,
Louvin, Mafrica, Perron, Piccolo, Stévenin, Vallet, Vicquéry e
Viérin D.)
Il Consiglio non approva
Presidente Pongo in votazione l'ordine del giorno presentato
dall'Assessore Vicquéry:
Presenti: 34
Votanti: 23
Favorevoli: 22
Contrari: 1
Astenuti: 11 (Aloisi, Chiarello, Collé, Florio, Lanièce,
Marguerettaz, Parisi, Riccarand, Squarzino Secondina, Tibaldi e
Viérin M.)
Il Consiglio approva
Presidente Si passa adesso all'esame del nuovo testo predisposto
dalla V Commissione consiliare del disegno di legge n. 202.
Pongo in votazione l'articolo 1:
Presenti: 33
Votanti e favorevoli: 23
Astenuti: 10 (Chiarello, Collé, Florio, Lanièce, Linty,
Marguerettaz, Riccarand, Squarzino Secondina, Tibaldi e Viérin
M.)
Presidente Pongo in votazione l'articolo 2:
Presenti: 33
Votanti e favorevoli: 23
Astenuti: 10 (Chiarello, Collé, Florio, Lanièce, Linty,
Marguerettaz, Riccarand, Squarzino Secondina, Tibaldi e Viérin
M.)
Presidente Pongo in votazione l'articolo 3:
Presenti: 33
Votanti e favorevoli: 23
Astenuti: 10 (Chiarello, Collé, Florio, Lanièce, Linty,
Marguerettaz, Riccarand, Squarzino Secondina, Tibaldi e Viérin
M.)
Presidente Pongo in votazione l'articolo 4:
Presenti: 33
Votanti e favorevoli: 23
Astenuti: 10 (Chiarello, Collé, Florio, Lanièce, Linty,
Marguerettaz, Riccarand, Squarzino Secondina, Tibaldi e Viérin
M.)
Presidente Pongo in votazione l'articolo 5:
Presenti: 33
Votanti e favorevoli: 23
Astenuti: 10 (Chiarello, Collé, Florio, Lanièce, Linty,
Marguerettaz, Riccarand, Squarzino Secondina, Tibaldi e Viérin
M.)
Presidente Pongo in votazione l'articolo 6:
Presenti: 33
Votanti e favorevoli: 23
Astenuti: 10 (Chiarello, Collé, Florio, Lanièce, Linty,
Marguerettaz, Riccarand, Squarzino Secondina, Tibaldi e Viérin
M.)
Presidente Pongo in votazione l'articolo 7:
Presenti: 33
Votanti e favorevoli: 23
Astenuti: 10 (Chiarello, Collé, Florio, Lanièce, Linty,
Marguerettaz, Riccarand, Squarzino Secondina, Tibaldi e Viérin
M.)
Presidente Pongo in votazione l'articolo 8:
Presenti: 33
Votanti e favorevoli: 23
Astenuti: 10 (Chiarello, Collé, Florio, Lanièce, Linty,
Marguerettaz, Riccarand, Squarzino Secondina, Tibaldi e Viérin
M.)
Presidente Pongo in votazione l'articolo 9:
Presenti: 33
Votanti e favorevoli: 23
Astenuti: 10 (Chiarello, Collé, Florio, Lanièce, Linty,
Marguerettaz, Riccarand, Squarzino Secondina, Tibaldi e Viérin
M.)
Presidente Pongo in votazione l'articolo 10:
Presenti: 33
Votanti e favorevoli: 23
Astenuti: 10 (Chiarello, Collé, Florio, Lanièce, Linty,
Marguerettaz, Riccarand, Squarzino Secondina, Tibaldi e Viérin
M.)
Presidente Pongo in votazione l'articolo 11:
Presenti: 33
Votanti e favorevoli: 23
Astenuti: 10 (Chiarello, Collé, Florio, Lanièce, Linty,
Marguerettaz, Riccarand, Squarzino Secondina, Tibaldi e Viérin
M.)
Presidente Pongo in votazione l'articolo 12:
Presenti: 33
Votanti e favorevoli: 23
Astenuti: 10 (Chiarello, Collé, Florio, Lanièce, Linty,
Marguerettaz, Riccarand, Squarzino Secondina, Tibaldi e Viérin
M.)
Presidente Pongo in votazione l'articolo 13:
Presenti: 33
Votanti e favorevoli: 23
Astenuti: 10 (Chiarello, Collé, Florio, Lanièce, Linty,
Marguerettaz, Riccarand, Squarzino Secondina, Tibaldi e Viérin
M.)
Presidente Pongo in votazione l'articolo 14:
Presenti: 33
Votanti e favorevoli: 23
Astenuti: 10 (Chiarello, Collé, Florio, Lanièce, Linty,
Marguerettaz, Riccarand, Squarzino Secondina, Tibaldi e Viérin
M.)
Presidente Pongo in votazione l'articolo 15:
Presenti: 33
Votanti e favorevoli: 23
Astenuti: 10 (Chiarello, Collé, Florio, Lanièce, Linty,
Marguerettaz, Riccarand, Squarzino Secondina, Tibaldi e Viérin
M.)
Presidente Pongo in votazione l'articolo 16:
Presenti: 33
Votanti e favorevoli: 23
Astenuti: 10 (Chiarello, Collé, Florio, Lanièce, Linty,
Marguerettaz, Riccarand, Squarzino Secondina, Tibaldi e Viérin
M.)
Presidente Pongo in votazione l'articolo 17:
Presenti: 33
Votanti e favorevoli: 23
Astenuti: 10 (Chiarello, Collé, Florio, Lanièce, Linty,
Marguerettaz, Riccarand, Squarzino Secondina, Tibaldi e Viérin
M.)
Presidente Pongo in votazione l'articolo 18:
Presenti: 33
Votanti e favorevoli: 23
Astenuti: 10 (Chiarello, Collé, Florio, Lanièce, Linty,
Marguerettaz, Riccarand, Squarzino Secondina, Tibaldi e Viérin
M.)
Presidente Pongo in votazione l'articolo 19:
Presenti: 33
Votanti e favorevoli: 23
Astenuti: 10 (Chiarello, Collé, Florio, Lanièce, Linty,
Marguerettaz, Riccarand, Squarzino Secondina, Tibaldi e Viérin
M.)
Presidente All'articolo 20 c'è un emendamento del Consigliere
Linty, di cui do lettura:
Emendamento Il comma 3 dell'articolo 20 è sostituito dal
seguente:
"La prova di accertamento della lingua francese consiste in una
dictée e in una conversazione. Chi non riporta la sufficienza pari
a sei decimi in entrambe le prove non può essere nominato direttore
dell'area territoriale, direttore di macrodistretti o direttore di
area ospedaliera".
Presidente Ha chiesto la parola il Consigliere Linty.
Linty (LNPIAP) Credo che quest'emendamento sia coerente quanto
meno con la discussione avvenuta in quest'aula in merito alla prova
di francese per le assunzioni della Regione. Trovo fortemente
ingiusto che per profili professionali meno retribuiti ci sia una
prova scritta e una prova orale, mentre le qualifiche apicali non
passano nessun tipo di selezione, quindi sono già avvantaggiate da
questo punto di vista, perché mentre tutte le altre qualifiche sono
soggette a concorso, questi direttori di area ospedaliera,
territoriale e di macrodistretti vengono chiamati con provvedimento
motivato del Direttore generale per 5 anni a ricoprire incarichi
importanti, ai vertici dell'U.S.L..
Quindi credo che sia necessario prevedere per queste figure
professionali una prova scritta e orale della lingua francese con
le stesse modalità e gli stessi criteri di valutazione previsti per
tutti gli altri assunti dalla Regione, ricordo che la grande novità
dell'ultima legge fu proprio l'obbligo ad ottenere la sufficienza
sia per lo scritto che per l'orale, se non vuole essere una dictée
può essere vista come altra forma di prova scritta, poco importa,
però quello che è importante è livellare quelli che sono i doveri
di chi viene assunto, altrimenti continueremmo a creare dei canali
preferenziali per gli unti dal Signore e invece continuiamo ad
obbligare i comuni mortali a passare sempre dalla porta del
pianterreno.
Non mi sembra che sia questo lo spirito che deve animare questo
Consiglio regionale, questa Regione, lo dico soprattutto per un
principio di equità nei confronti di chi viene chiamato a lavorare
nel settore pubblico. È vero che si dice che questi contratti di
lavoro sono contratti di tipo privatistico, e fin qui mi va bene,
però come ebbi a dire parlando del raccordo autostradale valdostano
i soldi che si danno a questi signori, sono soldi di società
private o vengono attinti dai fondi della Regione, che incamera i
contributi sanitari? Non vedo questa grande differenza fra il
cedolino di fine mese del direttore dell'area ospedaliera e il
cedolino del fine mese dell'infermiere, perché i soldi arrivano
tutti dalla stessa parte, salvo che qualcuno non mi dimostri il
contrario. Pertanto credo che sia l'infermiere che il direttore per
accedere a quel posto debbano sostenere entrambe le prove.
Presidente Ha chiesto la parola il Consigliere Marguerettaz.
Marguerettaz (PpVA) Per annunciare la nostra astensione su
quest'emendamento presentato dal collega Linty, in quanto riteniamo
che il ragionamento da farsi dovrebbe essere semmai quello opposto.
Cioè in un tema qual è quello della sanità e quindi delle varie
strutture, siano esse l'ospedale o l'area territoriale o i
macrodistretti, bisognerebbe tendere a evitare il più possibile
formule quali quelle proposte dall'amico Linty.
Certo è che con quest'impostazione, quale è quella che viene
data dal piano, si crea una situazione paradossale, nel senso che
da una parte abbiamo i vertici della sanità ai quali viene chiesta
una semplice conversazione in lingua francese, dall'altra parte
abbiamo del personale così prezioso qual è quello degli infermieri
o anche dei medici, ai quali viene richiesta addirittura una prova
scritta.
È una situazione che ha del paradossale, tuttavia non potendo in
questa sede intervenire, così come vorremmo, cioè nel togliere
casomai la prova scritta per medici e infermieri, ci limitiamo ad
astenerci su quest'emendamento per non peggiorare ulteriormente la
situazione.
Presidente Ha chiesto la parola il Consigliere Chiarello.
Chiarello (RC) Non vorrei ripetermi su quello che ha detto
Marguerettaz, con il quale concordo. Provocatoriamente mi verrebbe
da votare quest'emendamento per portare tutti a parità. Penso che
il legislatore quando legifera dovrebbe cercare di rendere tutti
uguali, invece i vertici in questo caso si vede che sono molto
vicini al paradiso e non hanno bisogno di parlare il francese, sono
fuori da questa regione.
Però mi sembra che seriamente si debba puntare più sulla
professionalità dei medici e degli infermieri, più che su una prova
scritta e orale di francese.
Presidente Ha chiesto la parola l'Assessore alla sanità ed
assistenza sociale, Vicquéry.
Vicquéry (UV) Per ribadire quanto è stato già detto in altre
occasioni. Innanzitutto si tratta di contratti di natura
privatistica e in quanto tali teoricamente non soggetti all'esame
di francese. Il testo del disegno di legge riprende tale e quale
quanto era già stato presentato nella legge n. 24 di riforma e di
riorganizzazione del servizio sanitario.
All'epoca si era trattato di un vero e proprio compromesso fra
le due tesi che sono state espresse anche in questa sede dal
Consigliere Linty e dal Consigliere Marguerettaz. Posso concordare
sull'impostazione data dal Consigliere Linty, nel senso che si
potrebbe in prospettiva prevedere un accertamento della lingua
francese, che però non vada nella logica della dictée, perché
quella logica l'abbiamo già superata a livello regionale con il
regolamento per le assunzioni, che prevede nuove metodologie di
esame, e su questo possiamo lavorarci perché nulla è
immodificabile.
Anche qui si tratta di verificare come sarà l'applicazione
pratica del nuovo regolamento delle assunzioni, per poter
trasferirlo in sede di azienda U.S.L.. Non vorrei che il giorno
dopo qualcuno venga ad usare i soliti slogan che non abbiamo dei
primari buoni perché c'è l'esame di francese che li blocca, fermo
restando che sono pronto a smentire chiunque perché un avvenimento
di questo genere non si è mai verificato in Valle d'Aosta per il
momento. Ci asterremo su quest'emendamento.
Presidente Ha chiesto la parola il Consigliere Linty.
Linty (LNPIAP) Per riconfermare la validità di
quest'emendamento, anche perché l'Assessore ha riconosciuto che il
contratto di tipo privatistico non prevede teoricamente la prova di
lingua francese. Mi sembra che le parole "possiamo lavorarci, non
c'è nulla di immodificabile" - adesso non voglio ricordare momenti
passati da qualche minuto - siano molto assimilabili al contenuto
del dispositivo dello scorso ordine del giorno perché è vero che
possiamo lavorarci, ma fino a quando non iniziamo continuiamo a
dire che possiamo fare. In teoria possiamo fare tutto, possiamo
rivoltare il mondo a testa in giù, ma sarebbe il momento di veder
muovere i primi passi verso questo cambiamento, anche perché credo
che nella gente che lavora presso le strutture pubbliche questa
differenza di trattamento sia più che mai riscontrabile. Riconfermo
il mio voto favorevole a quest'emendamento.
Presidente Pongo in votazione l'emendamento presentato dal
Consigliere Linty:
Presenti: 32
Votanti: 4
Favorevoli: 1
Contrari: 3
Astenuti: 28 (Agnesod, Aloisi, Bionaz, Borre, Chiarello, Collé,
Dujany, Florio, Lanivi, Lavoyer, Louvin, Mafrica, Marguerettaz,
Mostacchi, Parisi, Perrin C., Perrin G.C., Perron, Piccolo,
Riccarand, Rini, Squarzino Secondina, Stévenin, Vallet, Vicquéry,
Viérin D., Viérin M. e Voyat)
Il Consiglio non approva
Presidente Pongo in votazione l'articolo 20 nel testo
originario:
Presenti: 33
Votanti: 24
Favorevoli: 23
Contrari: 1
Astenuti: 9 (Chiarello, Collé, Florio, Lanièce, Marguerettaz,
Riccarand, Squarzino Secondina, Tibaldi e Viérin M.)
Presidente Pongo in votazione l'articolo 21:
Presenti: 33
Votanti: 24
Favorevoli: 23
Contrari: 1
Astenuti: 9 (Chiarello, Collé, Florio, Lanièce, Marguerettaz,
Riccarand, Squarzino Secondina, Tibaldi e Viérin M.)
Presidente Pongo in votazione l'articolo 22:
Presenti: 33
Votanti: 24
Favorevoli: 23
Contrari: 1
Astenuti: 9 (Chiarello, Collé, Florio, Lanièce, Marguerettaz,
Riccarand, Squarzino Secondina, Tibaldi e Viérin M.)
Presidente Pongo in votazione l'articolo 23:
Presenti: 33
Votanti: 24
Favorevoli: 23
Contrari: 1
Astenuti: 9 (Chiarello, Collé, Florio, Lanièce, Marguerettaz,
Riccarand, Squarzino Secondina, Tibaldi e Viérin M.)
Presidente Pongo in votazione l'articolo 24:
Presenti: 33
Votanti: 24
Favorevoli: 23
Contrari: 1
Astenuti: 9 (Chiarello, Collé, Florio, Lanièce, Marguerettaz,
Riccarand, Secondina Squarzino Secondina, Tibaldi e Viérin M.)
Presidente Pongo in votazione l'articolo 25:
Presenti: 33
Votanti: 24
Favorevoli: 23
Contrari: 1
Astenuti: 9 (Chiarello, Collé, Florio, Lanièce, Marguerettaz,
Riccarand, Squarzino, Tibaldi e Viérin M.)
Presidente Pongo in votazione l'articolo 26:
Presenti: 33
Votanti: 24
Favorevoli: 23
Contrari: 1
Astenuti: 9 (Chiarello, Collé, Florio, Lanièce, Marguerettaz,
Riccarand, Squarzino Secondina, Tibaldi e Viérin M.)
Presidente Pongo in votazione l'articolo 27:
Presenti: 33
Votanti: 24
Favorevoli: 23
Contrari: 1
Astenuti: 9 (Chiarello, Collé, Florio, Lanièce, Marguerettaz,
Riccarand, Squarzino Secondina, Tibaldi e Viérin M.)
Presidente Pongo in votazione l'articolo 28:
Presenti: 33
Votanti: 24
Favorevoli: 23
Contrari: 1
Astenuti: 9 (Chiarello, Collé, Florio, Lanièce, Marguerettaz,
Riccarand, Squarzino Secondina, Tibaldi e Viérin M.)
Presidente Pongo in votazione l'articolo 29:
Presenti: 33
Votanti: 24
Favorevoli: 23
Contrari: 1
Astenuti: 9 (Chiarello, Collé, Florio, Lanièce, Marguerettaz,
Riccarand, Squarzino Secondina, Tibaldi e Viérin M.)
Presidente Pongo in votazione l'articolo 30:
Presenti: 33
Votanti: 24
Favorevoli: 23
Contrari: 1
Astenuti: 9 (Chiarello, Collé, Florio, Lanièce, Marguerettaz,
Riccarand, Squarzino Secondina, Tibaldi e Viérin M.)
Presidente Pongo in votazione l'articolo 31:
Presenti: 33
Votanti: 24
Favorevoli: 23
Contrari: 1
Astenuti: 9 (Chiarello, Collé, Florio, Lanièce, Marguerettaz,
Riccarand, Squarzino Secondina, Tibaldi e Viérin M.)
Presidente Passiamo all'esame dell'allegato. Ci sono degli
emendamenti presentati dal Consigliere Squarzino e dall'Assessore
Vicquéry. Do lettura degli emendamenti a firma dei Consiglieri
Squarzino e Florio:
Emendamenti Cap. 4.3. L'ospedale e le strutture satellite
Sostituire tutto il capitolo con il seguente testo:
"Cap. 4.3. Le strutture ospedaliere e il territorio
Al fine di realizzare l'obiettivo di trasferire sul territorio
il maggior numero possibile di servizi, occorre procedere al
potenziamento dei poliambulatori e dei distretti e all'apertura di
RSA, per la lungodegenza e la riabilitazione di pazienti cronici e
stabilizzati.
Per risolvere il problema della mancanza di posti letto (la
nostra Regione raggiunge i 4,6 posti letto per mille abitanti a
fronte del parametro ministeriale del 5,5 per mille) occorre
procedere alla realizzazione di un nuovo ed unico ospedale, che
consenta il necessario comfort alberghiero agli utenti e l'adozione
degli standard qualitativi necessari per lavorare con le moderne
tecnologie".
Ed apportare le relative modifiche alle altre parti del
Piano
Cap. 9 Programmazione cronologica
* Paragrafo 9.3.1.2. Eliminare.
*Pagina 57 Prima del paragrafo 5.2.5.2., aggiungere
"Per consentire un continuo monitoraggio dei bisogni degli
anziani, si istituisce l'Osservatorio anziani".
Presidente Ha chiesto la parola il Consigliere Squarzino
Secondina.
Squarzino (VA) Con quest'emendamento noi vogliamo esprimere la
volontà di indicare con chiarezza una scelta per quanto riguarda
l'Ospedale. L'abbiamo detto fin dall'inizio che per noi questo è un
elemento importante; nell'emendamento chiariamo nella prima parte
che siamo per potenziare i poliambulatori e i distretti, siamo per
le RSA, proprio perché condividiamo la linea di portare la sanità
sul territorio, di portare i servizi più vicini ai cittadini.
Quindi questa è una linea che noi condividiamo, mentre non
condividiamo la linea di non decidere; noi siamo, lo abbiamo detto
prima, per una scelta molto chiara. Eravamo già per una scelta
molto chiara un anno e mezzo fa; sugli elementi, sui punti che
allora avevamo indicato come dati sufficienti per prendere una
decisione, su questi elementi non c'è stata nessuna chiarezza e
nessun fatto che ci abbia indicato una nuova alternativa. Avevamo
detto allora che mancavano posti letto, è vero; forse con i nuovi
parametri non ne mancano 120, forse ne mancano soltanto 78-80, però
comunque mancano posti letto, non possiamo dire che abbiamo un
numero sufficiente di posti letto.
Abbiamo detto che esisteva allora una distribuzione dei servizi
ospedalieri su tre sedi e che questo era fonte di diseconomie oltre
che di difficoltà. Ancora in Commissione i colleghi hanno sentito
come il fatto di avere, per esempio, queste sedi staccate comporti
dei grossi disagi per la guardia medica, per gli ammalati. Ci
dicevano: voi non sapete che di notte la guardia medica c'è
soltanto in viale Ginevra e quando dal Beauregard ci chiamano, noi
dobbiamo sospendere il nostro lavoro, prendere la macchina, partire
ed andare sul luogo, quindi non è che uno sia sempre lì presente
quando c'è un bisogno urgente.
Con questo volevano farci un esempio di come i servizi
ospedalieri distribuiti in sedi diverse siano causa di disagi e
anche fonte di diseconomie; allora nell'ottica di economizzare la
spesa sanitaria, l'accorpare in un'unica sede ospedaliera è
sicuramente un elemento di utilizzo di risorse. Fra l'altro ricordo
che questo è un punto del programma anche della maggioranza di
governo, che aspetta di essere realizzato.
Si parlava di strutture edilizie di viale Ginevra come non
adatte ad essere ristrutturate continuamente, sono strutture ormai
obsolete; noi abbiamo votato l'ordine del giorno presentato dai
nostri colleghi Aloisi, Lanivi e via dicendo, perché nelle premesse
sono indicati con molta chiarezza gli elementi negativi di questa
struttura che non consente un servizio idoneo. La tipologia delle
strutture, la posizione, il poco spazio che c'è, il fatto che sia
inserito nel contesto cittadino crea sicuramente dei disagi. Non
solo, ma anche se noi vogliamo mettere nella nostra sanità dei
modelli nuovi di assistenza, abbiamo bisogno anche di strutture che
siano flessibili, che siano in grado anche di accogliere questo
tipo di tecnologie.
Chi di noi è stato a visitare un Ospedale a Merano, per un
attimo si è chiesto: perché non è possibile che anche i nostri
cittadini possano avere questo tipo di servizio? E poiché qui si
parla tanto di difficoltà economiche, ci chiediamo perché rispetto
ad altre iniziative non ci si ponga il problema di spazi o di
mancanza di risorse finanziarie per fare autostrade, per fare
autoporti, per fare aree sportive, impianti di funivia e via
dicendo. Allora effettivamente siamo convinti che bisogna imboccare
la direzione che darà una sanità all'altezza delle esigenze?
Che sia giunto il momento di decidere lo abbiamo già detto, però
mi interessa ribadirlo ancora una volta. Ho sentito prima Perrin
che diceva: noi decideremo solo quando avremo gli elementi, quando
avremo dei dati a disposizione. Vorrei far notare che già un anno e
mezzo fa era stata da questo Consiglio espressa la volontà di
raccogliere dati, ma è passato tutto questo tempo e i dati non sono
stati raccolti. È stato elaborato uno studio da parte dell'Agenzia
Guzzanti, che ha dato una sua risposta; però neanche questa
risposta è ritenuta sufficiente. Allora il continuare ad affermare
che si vogliono altri dati, quando invece il problema è che non si
affrontano le difficoltà singole che esistono in queste strutture,
ci porta a dire che non capiamo il motivo per cui non si voglia
prendere in considerazione la necessità di costruire un nuovo
Ospedale.
Presidente Ha chiesto la parola il Consigliere Chiarello.
Chiarello (RC) Volevo solo dire che quest'emendamento riporta di
nuovo allo stesso discorso di prima. Faccio la dichiarazione su
quest'emendamento, sul quale non posso che astenermi, volevo però
dire una cosa perché non vorrei che sembrasse che sono contro
l'Ospedale nuovo tout court. Invece sono contro proprio per quello
che ho detto stamattina.
Vorrei solo rileggere un passo per sottolineare quello che più
ci interessa: "Riteniamo che sia necessario rendere maggiormente
efficiente e flessibile la struttura ospedaliera, potenziando i
servizi alternativi al ricovero, day hospital, ambulatori,
consultori e ospedalizzazione domiciliare". Continuo a dire che
quest'ospedalizzazione domiciliare potrebbe, anzi dovrebbe
abbassare le necessità di posti letto, anche drasticamente in certi
casi. I day hospital, se funzionassero, sarebbero un'altra cosa che
potrebbe variare le necessità di questa futura struttura.
Infine, noi riteniamo che non debba essere il malato ad
adattarsi alla struttura, ma quest'ultima ad adattarsi al malato;
non dobbiamo fare un Ospedale in cui il malato deve necessariamente
andare perché non ha alternative, noi dobbiamo andare incontro alle
necessità degli ammalati.
Presidente Ha chiesto la parola il Consigliere Marguerettaz.
Marguerettaz (PpVA) Quest'emendamento ci offre la possibilità di
fare una considerazione, annunciando l'astensione su questo tipo di
emendamento così come è presentato.
Non ripeterò certo tutte le cose che sono state dette riguardo
alla nostra posizione nei confronti del nuovo Ospedale, tuttavia mi
limito a dire che l'emendamento dei Verdi, così come è stato
espresso, a nostro avviso è molto pericoloso, perché così com'è
scritto - nonostante l'illustrazione molto ampia della collega
Squarzino - sembra legare la necessità del nuovo Ospedale alla
carenza di posti letto. Quest'impostazione, a nostro avviso, è
pericolosissima, perché questa è l'arma che ha in mano l'Assessore
Vicquéry; infatti, se domani mattina cambiano i parametri
nazionali, viene a cadere la validità di quest'emendamento.
Noi invece riteniamo che, così come ha ben detto l'Assessore
Vicquéry questa mattina a proposito della radioterapia, se c'è una
volontà politica così come c'è stata di fronte alla radioterapia,
anche laddove non c'è un bacino di utenza sufficiente - leggi, per
il nuovo Ospedale, anche laddove i posti letto fossero sufficienti
- noi, in quanto Valdostani, se lo vogliamo fare lo facciamo.
Presidente Ha chiesto la parola il Consigliere Chiarello.
Chiarello (RC) Ho capito che il PDS qui in Valle d'Aosta è per
l'Ospedale nuovo, e siccome quando l'Assessore ha detto che in
Romagna stanno chiudendo gli ospedali, ha votato una mozione dove
non si esprime più in favore dell'Ospedale nuovo, vorrei, dato che
hanno delle cose da dire, che le dicessero.
Presidente Pongo in votazione le proposte di emendamento
presentate dal Consigliere Squarzino:
Presenti: 32
Votanti: 10
Favorevoli: 3
Contrari: 7
Astenuti: 22 (Agnesod, Aloisi, Chiarello, Collé, Chenuil,
Dujany, Ferraris, Lanièce, Lanivi, Lavoyer, Louvin, Mafrica,
Marguerettaz, Parisi, Perron, Piccolo, Stévenin, Tibaldi, Vallet,
Vicquéry, Viérin D. e Viérin M.)
Il Consiglio non approva
Presidente Pongo in votazione gli emendamenti presentati
dall'Assessore Vicquéry, di cui do lettura:
Emendamenti Il capitolo 7 "Nuovo assetto istituzionale del SSSR"
diventa il capitolo 4.
Di conseguenza, viene modificata tutta la numerazione degli
altri capitoli.
Pagina 24
Punto 4.1 (prenderà la numerazione 5.1), dopo la lettera c),
aggiungere il seguente capoverso:
"Va comunque precisato che i progetti-obiettivo e le azioni
programmate contenuti nel presente Piano costituiscono indicazioni
strategiche di indirizzo, fatte salve le ulteriori determinazioni
che la Direzione generale dell'Azienda U.S.L. intenderà proporre
nell'ambito della negoziazione del contratto di programma, in
un'ottica di netta separazione tra competenze programmatorie e
competenze aziendalistiche.
Pagina 71
Capitolo 6 (prenderà la numerazione 7)
Eliminare la frase tra le parentesi. Aggiungere, all'inizio del
capitolo, "Ferma restando l'impostazione logica già delineata al
capitolo 4, che salvaguarda le rispettive competenze dei due attori
del SSSR: (Assessorato e Azienda U.S.L.),"
Aggiungere, alla fine del capoverso, dopo "unità operative":
", nel merito dei quali il presente Piano intende fornire
indicazioni nella attuale fase di transizione, caratterizzata da un
decollo obiettivamente difficoltoso del processo di
aziendalizzazione dell'U.S.L., senza peraltro pregiudicare
eventuali scelte complementari della Direzione generale da
negoziare nell'ambito del contratto di programma".
Presenti: 32
Votanti e favorevoli: 23
Astenuti: 9 (Chiarello, Collé, Florio, Lanièce, Marguerettaz,
Riccarand, Squarzino Secondina, Tibaldi e Viérin M.)
Il Consiglio approva
Presidente Si passa alla votazione dell'allegato emendato. Ha
chiesto la parola il Consigliere Squarzino Secondina.
Squarzino (VA) Credo che si è capito come noi abbiamo votato,
però volevo ugualmente fare una dichiarazione di voto perché volevo
spiegare che, se fosse passato l'emendamento che abbiamo proposto,
avremmo votato a favore del piano. Avevamo presentato più di un
anno fa una serie di osservazioni rispetto al documento del piano e
sui vari punti che riguardano sia l'impostazione del piano, sia la
mancanza di prevenzione, che il fatto che il piano era sbilanciato
sul sanitario rispetto al sociale e che non c'era sicurezza di
budget e via dicendo, abbiamo visto che su alcuni c'è stato un
grosso passo avanti, ma avremmo anche potuto soprassedere, mentre
abbiamo rimarcato che c'era il problema dell'Ospedale.
In Commissione abbiamo presentato diversi emendamenti; la scelta
che abbiamo operato è di presentare in questa sede solo l'unico
emendamento che ci interessava effettivamente, senza peraltro
riportare qui la discussione che è stata lunga e proficua
all'interno della Commissione. Ma visto che quest'emendamento
essenziale non è passato, ci asteniamo.
Abbiamo sollevato delle critiche stamani nell'illustrare il
piano, che non hanno avuto una risposta soddisfacente. Rispetto
alla mobilità non ho mai parlato di mobilità dal punto di vista
finanziario, in quanto il problema è quello di portare qui i nostri
utenti; il problema non è che non c'è un pareggio fra quello che
paghiamo all'esterno e quello che invece viene introitato.
Rispetto al budget non sto a ridire le stesse cose, ma la prova
lampante che non esiste una certezza di budget sta nel fatto che le
linee indicative della spesa, che prima erano allegate al piano,
poi sono state stralciate dal piano. Così pure, come ricordavo
prima, riguardo ai posti letto chiaramente quelli mancano.
Quindi diciamo che queste risposte non ci sono state, ma avremmo
superato anche queste difficoltà, se fosse passato il problema
dell'Ospedale.
Visto che stamani c'è stato un accenno personale, vorrei
ringraziare l'Assessore perché mi ha fatto capire che ci sono
alcune regole non scritte, che però vanno rispettate; per esempio,
ho capito che occorre avere un permesso per incontrare degli
operatori della sanità, ho capito che il Presidente della
Commissione deve trasmettere in Commissione solo i documenti che
sono d.o.c., perché i documenti che sono critici non possono essere
presentati. Poi non so, il sistema satellitare sarà tutto da
costruire, ma un sistema informativo territoriale penso che sia già
esistente con sede in via E. Aubert.
Presidente Ha chiesto la parola il Consigliere Parisi.
Parisi (RV) Come ho già detto nel mio intervento in merito al
piano, noi non abbiamo dubbi sulla validità dello stesso e sullo
sforzo che è stato fatto. Ci pare che il contenuto del piano sia
pregevole, anche perché per la prima volta c'è stata una svolta; in
effetti nel piano viene fatta una programmazione seria per quanto
riguarda la gestione della politica sanitaria. Quindi non era in
discussione il lavoro che l'Assessore ha fatto, anche perché 8 mesi
sono serviti anche ad una serie infinita di incontri con tutte le
categorie e con tutti i soggetti interessati al discorso della
sanità. Riteniamo che il discorso della sanità non sia prerogativa
di uno o dell'altro, ma sia un discorso di carattere generale che
coinvolge tutti i cittadini, e quando parliamo di sanità dobbiamo
pensare sempre a chi ha bisogno di avere questo servizio. Per cui
molto spesso parliamo di strutture o di soggetti che gestiscono la
sanità, senza dedicare all'utente l'attenzione che si merita, che è
poi quello che ne usufruisce.
Ribadiamo il nostro apprezzamento e il nostro voto favorevole al
piano, anche se trattandosi di un piano programmatico, contiene in
sé anche delle lacune e quindi richiede dei miglioramenti che
possono essere fatti via via che si va avanti nella sua gestione.
Facendo riferimento al conto economico, sappiamo che attualmente
ancora non riusciamo a fare il conto economico. Lo stesso discorso
vale per quanto riguarda le spese; anche in questo settore va fatto
un intervento in modo tale che si riesca a ridurre le spese dove
possibile, per arrivare ad una soluzione ottimale.
Termino il mio breve intervento anche per chiarire che l'ordine
del giorno voleva solo essere lo stimolo per un discorso che era
stato fatto e sul quale più volte vi sono stati dei confronti, ma
che non voleva mettere in discussione la validità del piano
sanitario, per il quale riteniamo che è stato fatto un ottimo
lavoro.
Presidente Pongo in votazione l'allegato emendato:
Presenti: 33
Votanti e favorevoli: 23
Astenuti: 10 (Chiarello, Collé, Florio, Lanièce, Linty,
Marguerettaz, Riccarand, Secondina Squarzino, Tibaldi e Viérin
M.)
Il Consiglio approva
Presidente Pongo in votazione il disegno di legge nel suo
complesso:
Presenti: 31
Votanti e favorevoli: 21
Astenuti: 10 (Chiarello, Collé, Florio, Lanièce, Linty,
Marguerettaz, Riccarand, Secondina Squarzino, Tibaldi e Viérin
M.)
Il Consiglio approva
