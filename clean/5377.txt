Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 269 del 4 maggio 1983 - Resoconto
OGGETTO N. 269/VII - STATO DELL'ASSISTENZA PSICHIATRICA IN
VALLE D'AOSTA -
(Interrogazione ed interpellanza).
PRESIDENTE:
Viene proposta la discussione abbinata dei
due oggetti iscritti al n. 1 e 3 dell'ordine del giorno, che sono
rispettivamente l'interrogazione e l'interpellanza presentate dai
Consiglieri Carlassare e Péaquin di cui do lettura:
INTERROGAZIONE
VISTI gli artt. 33, 34, 35, 64 della legge 23.12.1978, n. 833
sull'assistenza psichiatrica;
RICHIAMATE le precedenti proprie interpellanze sulla situazione
dell'assistenza psichiatrica in Valle d'Aosta;
CONSTATATO il permanere della gravità dell'assistenza
psichiatrica e del reparto psichiatrico di Aosta sottolineata anche
dallo stesso Assessore Rollandin nell'intervista rilasciata il
3.1.1983 alla Gazzetta della Valle d'Aosta ove affermava come
"famigerato il centro di Psichiatria dell'ospedale";
INTERROGANO
l'Assessore alla Sanità ed Assistenza Sociale per avere
informazioni precise sui seguenti punti:
quanti ricoveri obbligatori sono stati effettuati nel reparto
psichiatrico negli anni 1981/1982;
quante visite domiciliari sono state fatte nel corso degli
anni 1981/1982;
quante ore di assistenza ambulatoriale sono state fatte sul
territorio e quante nell'ambulatorio del reparto negli anni
1981/1982;
quanti ricoveri sono stati realizzati nel reparto psichiatrico
dell'ospedale e quanti di questi ripetuti negli anni 1981/1982;
quale sostegno sociale e sanitario viene dato ai dimessi degli
ospedali pschiatrici;
quale utilizzo viene fatto dei due posti letto pschiatrici
del reparto di emergenza o se l'emergenza viene fatta direttamente
dal reparto psichiatrico.
INTERPELLANZA
VISTE le norme della legge istitutiva del Servizio Sanitario
Nazione del 23.12 1978, n. 833, artt. 33, 35, che disciplinano la
normativa che ha ormai preso il nome di "accertamenti e trattamenti
sanitari obbligatori" e dettano la definitiva disciplina delle
prestazioni e delle strutture corrispondenti e precisamente:
l'art. 33, 4° comma, e 34, 3° comma, che disciplinano l'obbligo
di ricevere accertamenti e trattamenti in servizi aperti ( o
territoriali o extraospedalieri) e l'obbligo di degenza nelle
strutture ospedaliere dipartimentali;
l'art. 34, 4° comma, che prevede per l'obbligo di degenza tre
condizioni: "esistenza di alterazioni psichiche tali da richiedere
urgenti interventi terapeutici, il fatto che gli stessi non vengano
accettati dagli infermi e la presenza di condizioni e circostanze
che non consentono di adottare tempestive ed idonee misure
extraospedaliere ";
l'art. 34, 5° comma, che prevede poi presso gli ospedali, quelli
generali soltanto, un tipo di unità organizzativa chiamata
"specifico servizio psichiatrico di diagnosi e cura", che sarà
dotato del numero di posti letto
previsto nel piano sanitario nazionale e, fino all'adozione di
questo, non superiore a 15 (art. 64, 6° comma);
- l'art. 34, 1° e 5° comma, che prevede che i servizi e presidi
territoriali e specifici servizi pschiatrici siano compresi in
strutture dipartimentali o, più semplicemente, costituiranno un
dipartimento.
RICORDATE le numerose interpellanze dei Consiglieri regionali e
l'ordine del giorno approvato dal Consiglio regionale nella seduta
del 28.2.1980 sull'assistenza psichiatrica;
CONSTATATO che i trattamenti sanitari obbligatori vengono
esclusivamente disposti in regime di degenza ospedaliera senza
concorrere alla riduzione di questi, predisponendo servizi
territoriali o extraospedalieri e che l'assistenza psichiatrica
viene erogata esclusivamente nell'ambito del reparto ospedaliero,
con alcune ore in ambulatorio o con visite domiciliare, ma sempre
nell'ottica della dipendenza dell'organizzazione del reparto;
CONSTATATO inoltre che l'unità organizzativa chiamata "specifico
servizio psichiatrico di diagnosi e cura" è organizzato in reparto
ospedaliero con 27 posti letto;
APPRESO con stupore della grave affermazione fatta
dall'Assessore Rollandin nell'intervista rilasciata alla Gazzetta
della Valle d'Aosta dell'8.1.1983, ove dichiara: "il famigerato
Centro di Psichiatria dell'ospedale è ancora - lo ripeto ovviamente
con sofferenza - indispensabile".
INTERPELLANO
l'Assessore alla Sanità ed Assistenza Sociale e la Giunta
regionale per conoscere:
quali iniziative la Regione ha in atto per ovviare alle
constatate inadempienze legislative;
quali norme di sicurezza garantiscono efficaci sistemi di
allarme e possibilità di intervento considerato che:
il reparto è costantemente chiuso a chiave (sembra ci siano più
di 100 chiavi a disposizione degli infermieri);
molte finestre sono chiuse e hanno i vetri a prova di
proiettile;
le tre camerette dei "ricoveri obbligatori" hanno la porta con
la maniglia interna che può essere tolta;
viene usata la contenzione fisica contemporaneamente alla
contenzione farmacologica;
quali risposte sono state date alternative al ricovero a quelle
persone che da anni risiedono presso il reparto psichiatrico;
quali iniziative di aggiornamento e riqualificazione sono
predisposte per il personale medico e infermieristico del
reparto;
quali disposizioni sono state date affinchè i medici e gli
infermieri possano realizzare l'assistenza nei servizi sociali e
sanitari del territorio.
PRESIDENTE:
Per quanto riguarda l'interrogazione iscritta
al 1° punto dell'ordine del giorno la risposta è solo quella
dell'Assessore; per quanto riguarda invece l'interpellanza ha
chiesto di parlare il Consigliere Péaquin per l'illustrazione, ne
ha facoltà.
PEAQUIN - (P.C.I.):
Con questa interrogazione e questa
interpellanza noi intendiamo riprendere il discorso inerente ai
servizi di psichiatria nella nostra Regione. In questa stessa sede
abbiamo già avuto modo di parlare di questi problemi attuali e
scottanti, per i quali si cercano sempre delle soluzioni nuove per
sbloccare la situazione esistente. Oggi vogliamo riproporre al
Consiglio regionale e all'attenzione dell'Assessore questo problema
ed in particolare, dopo avere fatto presenti quelle che devono
essere le iniziative di legge ed i compiti che la Regione Valle
d'Aosta, come tutte le altre Regioni, deve portare avanti,
chiediamo che cosa la Regione intenda fare per ovviare alle
constatate inadempienze legislative. Vogliamo sapere inoltre quale
grado reale di sicurezza possono garantire efficaci sistemi di
allarme e possibilità di intervento, dal momento che viene
segnalato da più parti che all'interno del reparto di psichiatria
esistono delle condizioni di non assoluta garanzia; quali risposte
sono state date in alternativa al ricovero sul territorio della
nostra Regione, quali iniziative si intendono prendere per la
riqualificazione del personale che è un momento fondamentale per
l'attuazione di un servizio efficiente nella nostra Regione. Anche
per altri servizi come quello dell'Assistenza agli anziani, si è
potuto constatare che un servizio è efficiente solo se capace di
intervenire in modo adeguato sul territorio. A noi pare che queste
cose debbano essere sempre tenute presenti e vorremmo
dall'Assessore informazioni in tal senso.
PRESIDENTE:
Ha chiesto di parlare l'Assessore alla Sanità
e Assistenza Sociale Rollandin, ne ha facoltà.
ROLLANDIN - (U.V.):
Je réponds tout d'abord aux questions
posées au premier point: en 1981 on a effectué 14 hospitalisations
et 22 en 1982; l'augmentation est due au fait qu'on n'a plus dû
recourir à l'hopital de Ivrea. En effet il y a eu plusieurs malades
dans la basse Vallée qui au lieu de recourir à Ivrea, se sont rendu
à Aoste. Les visites domiciliaires ont été 422 en 1981; 572 en
1982; les heures d'assistance au niveau d'ambulatoire 3245 en
1981,4313 en 1982.
L'augmentation constatée est la conséquence du fait qu'on a
réglé la mobilité des médecins sur le territoire et à ce propos je
réponds aussi à la question qui vient de poser M. Péaquin,
c'est-à-dire pour avoir un développement de la loi que le Conseil
même a approuvé, il faut quand même pouvoir utiliser les médecins
qui appartiennent au service de psychiatrie sur le territoire.
En effet, comme il est prévu par la loi, on a fait une
convention visant à régler la mobilité. On sait que maintenant, si
aura suite le contrat signé avant hier, on pourra disposer pour ce
service d'un nombre supérieur d'heures effectuées aussi par les
infirmiers outre que par les médecins, car dans le plan
socio-sanitaire on a prévu un certain nombre d'heures à disposition
qui est bien supérieur à ce qu'on a maintenant.
Pour la question de l'aide à niveau social, je dois souligner
que une équipe socio-sanitaire est prévue dans tous les districts
et pour la partie sanitaire, on prévoit un certain nombre d'heures
effectuées par des médecins. Quant à l'intervention économique, au
contraire, il y a des aides prévues par les lois de l'état et des
aides extraordinaires, qui sont les allocations homo et
hétérofamiliales, prévues par les lois régionales.
En ce qui concerne les places disponibles au département de
secours, je dois dire que, jusqu'à présent, celles-ci n'ont pas
encore été employées parce qu'on n'avait pas une suffisante
disponibilité d'infirmiers professionnels. C'est une question qui a
été traitée dernièrement à niveau d'équipe médicale et on est en
train de décider comment utiliser ces places.
Quant aux observations faites par M. Péaquin, je remercie les
Conseillers pour l'attention qui ont donné à ce problème. En effet,
je pense qu'on trouvera une solution définitive à ce problème,
lorsqu'on aura la possibilité d'utiliser les solutions alternatives
qu'on a disposées dans le territoire. Le Conseil a approuvé à
l'unanimité la décentralisation des services, on est en train de
démaner finalement avec des services sur le territoire. A ce
moment-là, on aura la possibilité d'intervenir aussi dans les cas
chroniques. Lorsqu'on dit, comme on fait ici dans la relation,
qu'on a prévu, selon la loi, à l'intérieur du département de
psychiatrie, un nombre de 15 et 12 lits à utiliser seulement dans
un certain délai de temps, quand il y a vraiment un cas grave,
tandis qu'au contraire il y a plusieurs cas où le patient reste à
l'hôpital même pendant dix semaines, en utilisant les places qui
étaient au début prévues uniquement pour une hospitalisation de
durée limitée, c'est pourquoi on ne peut pas disposer des
structures qu'on est en train de définir sur le territoire.
A ce sujet, il faut aussi dire qu'on a contacté des centres de
secours existants au Piémont pour voir le temps de démission des
différentes personnes qui se trouvent encore dans ces centres. Dans
ce domaine on compte déjà plusieurs cas où on a rejoint de bons
résultats.
PRESIDENTE:
Ha chiesto di parlare il Consiglierer
Carlassare, ne ha facoltà.
CARLASSARE - (N.S.):
Il fatto che il problema
dell'assistenza sanitaria dei malati di mente debba essere risolto
solo quando saranno ultimate le strutture elencate dall'Assessore,
mi lascia abbastanza perplesso. Ritengo che questo tipo di malattie
debba essere affrontato sia attraverso la formazione di personale
estremamente qualificato, capace di intervenire a monte, evitando
così la necessità del ricovero, ed in secondo luogo creando un
minimo di strutture - la legge le prevede e ritengo sarebbe
un'utopia pensare di poterne fare a meno -che possano permettere il
ricovero continuativo dei malati; a questo punto però ritengo che
il problema vada affrontato a valle, con un intervento che consenta
il recupero sociale di queste persone.
In questo ultimo caso devono essere concepite strutture con
personale altamente qualificato e se vogliamo anche molto
volonteroso; non credo che il volontariato risolva tutto ma in
questa situazione una buona dose di dedizione da parte delle
persone in possesso di una specializzazione che consente loro di
intervenire in questo settore, è davvero indispensabile, rendendosi
necessario un intervento differenziato individuo per individuo.
E' abbastanza grave il fatto che, nonostante i vari interventi
già effettuati anche in questa sede, non siano state apportate
delle sostanziali modifiche e migliorie al reparto di psichiatria
della maternità.
Mi ricordo che quando siamo andati a visitare quel reparto,
l'abbiamo trovato pulitissimo sotto il profilo igienico, ma abbiamo
potuto notare alcune cose che lasciavano perplessi. Abbiamo visto
dei degenti con le braccia legate, siamo stati testimoni di
situazioni di imprigionamento di persone che erano chiuse a chiave
in stanze con doppie finestre che non si possono aprire, abbiamo
constatato che le persone ricoverate in questo reparto non hanno
neanche la possibilità di fare una passeggiata all'aperto.
L'impegno assunto dall'Assessore di creare un piccolo parco dietro
la Maternità, non è stato realizzato. Questo non avrebbe comportato
nè un piano sanitario, nè una grossa spesa, ma solo un pò di buona
volontà.
La cosa che comunque mi ha lasciato perplesso è stata la
dichiarazione fatta dall'Assessore ad un giornale dove fa
riferimento al "famigerato centro di psichiatria" dell'ospedale.
Fossi stato il primario dell'ospedale, come in altri casi quando ha
avuto modo di protestare fino ad arrivare a denunciare le persone
che intervengono in questo settore con affermazioni simili, avrei
fatto di tutto per contestare all'Assessore questa affermazione.
Ritengo che per risolvere correttamente il problema della
psichiatria si debba impostare una politica fatta di piccoli
interventi che risolvano delle singole situazioni, ed in ultimo
programmare grossi investimenti nelle grandi strutture murarie.
PRESIDENTE:
Ha chiesto di parlare il Consigliere Péaquin,
ne ha facoltà.
PEAQUIN - (P.C.I.):
Per dichiararmi parzialmente
soddisfatto delle risposta datami dall'Assessore. Se posso
ritenermi soddisfatto per i dati che ci ha letto - e vorrei pregare
l'Assessore di farmeli avere per iscritto - per il fatto che sono
stati presi dei contatti con il Piemonte, a proposito dei quali
sarebbe poi interessante sapere quali frutti daranno, se sono
soddisfatto nel sentire che il problema si risolverà quando nel
territorio saranno realizzate quelle strutture che sono state
programmate e votate da questo Consiglio, non lo sono più invece
per quanto riguarda una serie di altre risposte che non sono state
date, riguardanti ad esempio le norme di sicurezza all'interno del
reparto di psichiatria oppure le iniziative che sono state prese
per la qualificazione del personale, quali disposizioni sono state
date affinchè i medici possano operare attualmente sul territorio.
Dato che a noi mancano gli elementi per valutare cosa prevede la
Commissione, pregherei l'Assessore di fornirci informazioni anche
in questo senso.
Per terminare, credo che sia indispensabile, a questo punto,
agire in modo che vengano migliorati i servizi; anche io in questo
senso debbo ripetere quanto detto dal Consigliere Carlassare, e
cioè che una dimostrazione di buona volontà poteva essere data nel
realizzare il parco. Sappiamo tutto quanto è successo, ma è passato
un anno e ne passerà ancora di tempo, perchè tutto è stato
conglobato, con l'intervento dell'Assessore ai Lavori Pubblici, nei
lavori per la scuola di Agricoltura. Pertanto l'area verde, da un
anno a questa parte, non è stata realizzata ed i malati mentali
hanno dovuto continuare ad essere rinchiusi all'interno del reparto
di psichiatria, come per gli anni passati.
PRESIDENTE:
Colleghi Consiglieri, mi sembra che questa
discussione abbia dimostrato come un'interrogazione di questo tipo
che è quasi un elenco di richieste che possono dare luogo a dieci
interrogazioni od interpellanze, richiederebbe un'ulteriore
risposta da parte dell'Assessore. Non ho nessuna difficoltà a
derogare dal regolamento, mi sembra strano però che questo avvenga
alla fine della legislatura, sia da parte degli
interroganti-interpellanti che da parte dell'Assessore, che aveva
forse un altro mezzo per far pervenire una risposta più completa
all'interrogazione. Pertanto mi appello alla vostra comprensione,
proprio perchè siamo alla penultima adunanza del Consiglio,
affinchè gli interroganti-interpellanti, se vogliono avere maggiori
chiarimenti, li richiedano all'Assessore, il quale li fornirà come
mi ha già annunciato. Propongo al Consiglio quindi di passare alla
trattazione dell'oggetto n. 2.
