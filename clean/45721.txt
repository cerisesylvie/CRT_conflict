Classificazione
INFORMAZIONE
Radiotelecomunicazioni



Oggetto del Consiglio n. 2376 del 20 aprile 2023 - Resoconto
OGGETTO N. 2376/XVI - Interpellanza: "Raggiungimento
dell'obiettivo di collegamento dell'intero territorio valdostano
tramite fibra ottica ultraveloce".
Bertin (Presidente) -
Punto n. 54. Per l'illustrazione,
ha chiesto la parola il consigliere Lucianaz.
Lucianaz (LEGA VDA) -
Je poserai les questions en langue
française, même si l'interpellation a été faite en italien, donc il
n'y a pas de souci pour notre bilinguisme. Vu l'importance de la
réalité de la connexion en fibre optique en modalité "Fiber to the
home", finalisée à donner pleine satisfaction à la requête des
nombreuses activités commerciales et touristiques valdôtaines qui
veulent être à la hauteur de l'offre touristique et en prévision du
futur développement soutenable pour la communauté locale et compte
tenu des importantes ressources économiques investies sur ce
prestigieux projet de la part de la Région autonome Vallée d'Aoste,
avec le but de s'étaler sur le territoire valdôtain entier, on
interpelle le Gouvernement régional pour connaître: un, quel est le
pourcentage de couverture en fibre optique sur le territoire
valdôtain, le pourcentage des travaux accordés et des travaux
achevés ; deux, si le dossier d'appel d'offres et le calendrier ont
toujours été respectés et encore qui a géré ces ressources ? Trois:
quelle est la situation actuelle dans les vallées latérales, en
particulier les vallées latérales de la Vallée d'Ayas, où il paraît
que des villages entiers, des grandes parties des communes
touristiques même avec une présence d'importantes activités
économiques ont été bypassés, oubliés, on dirait, dans la mise à
disposition des points de raccordement à cette fibre. Quelles sont
les raisons? Et dernier point: s'il y a l'intention de trouver des
remèdes à ces désagréments, dans quel horizon temporel et quelles
sont les ressources?
Presidente -
Risponde l'assessore Caveri.
Caveri (AV-VdA Unie) -
Devo dire che la questione della
fornitura della fibra ottica è una questione abbastanza caotica dal
punto di vista degli interventi e non certamente per colpa della
Regione e, come ha già fatto a suo tempo l'assessore Marzi, siamo
costretti periodicamente a interloquire con i soggetti che si
stanno occupando per lo Stato di questa questione. Infatti la
realizzazione delle infrastrutture della rete di accesso in fibra
ottica rientra in un piano nazionale che si chiama piano nazionale
banda ultralarga, che è gestito direttamente dal Ministero dello
sviluppo economico, oggi Ministero delle imprese del
Made in
Italy
, per tramite della società
in house
Infratel
Italia. La Regione, con assoluta buona volontà, ha messo a
disposizione la propria infrastruttura di dorsale in fibra ottica
che raggiunge tutti i comuni del territorio, assicurando massima
copertura e accessibilità della banda ultralarga presso le
principali postazioni radio, che sono alla base degli operatori di
telefonia mobile e delle centrali Telecom dei Municipi e in altri
punti di interesse regionali. L'infrastruttura regionale viene
concessa agli operatori di telecomunicazioni per permettere la
realizzazione della rete di accesso quale elemento abilitante per
il rilascio dei servizi di connettività all'utenza finale. Oltre
agli operatori radiomobili, che, grazie alle infrastrutture di
dorsale hanno potuto far evolvere le proprie reti alle nuove
tecnologie di trasmissione dati di quarta e quinta generazione,
anche gli operatori di rete
wireless
hanno potuto
implementare le loro reti per fornire gli accessi
Internet
in banda ultralarga.
Per quanto concerne i rilegamenti in fibra ottica, come
accennato in apertura, sono previsti nel piano nazionale di banda
ultra larga e in alcuni Comuni per realizzazione di specifici
servizi anche da parte di altri operatori di telecomunicazione.
Per quanto riguarda il piano nazionale banda ultralarga, al
dicembre 2022, sono gli ultimi dati di Open Fiber che incontrerò
comunque nelle prossime settimane, sono 61 Comuni su 68, con
progetti approvati, 23 sono collaudati, 17 sono da collaudare, 14
sono in previsione di terminare nel 2023 e 14 sono quelli che
termineranno nel 2024, 412 i collegamenti attivi con potenziali 30
operatori convenzionati, invece con rete
wireless
sono 36 su
47 i progetti approvati, 11 quelli terminati e 9 gli impianti
collaudati. A integrazione, cioè laddove non arriva questo servizio
di banda larga che è gestito dal Ministero, c'è un secondo piano
che andrà a coprire quelle zone della Valle d'Aosta dove per adesso
non arriverà questo servizio e questo piano si chiama Italia 1 giga
che, per la Valle d'Aosta, prevede la copertura di oltre 15.934
unità immobiliari che non erano state incluse nel piano nazionale
banda ultralarga. La Valle d'Aosta è stata inserita nel lotto 4,
insieme al Piemonte e alla Liguria, ove è previsto un investimento
complessivo che riguarda tutti di 291 milioni di euro a valere sui
fondi PNRR. Dal bando Infratel sono stati esclusi i Comuni che
risultano già precedentemente completati dal piano nazionale, che
sono Bard, Issime, Issogne, Saint-Nicolas e Saint-Oyen. Dei 69
Comuni coinvolti si riporta l'elenco con la numerosità delle case
che sono state previste, io eviterei di leggerglielo, glieli lascio
perché sono tutti e 74 i Comuni e credo che passeremo troppo tempo.
In particolare nei comuni della Val d'Ayas è previsto il
rilegamento, rispetto a quanto c'è ancora, quindi se qualcuno
giustamente è venuto da lei a proporre quest'iniziativa si sappia
che 2.495 unità immobiliari verranno ulteriormente coperte dalla
fibra ottica.
Aggiungerei, per completamento, che nel caso in cui si creassero
situazioni alla fine di questo piano sarà la Regione stessa con
altri fondi a disposizione, che sono i fondi FESR, a poter
intervenire per coprire quelle zone che oggi non sono coperte.
"Se sono stati rispettati i tempi": come accennato in
precedenza, il piano nazionale è attualmente gestito dal Ministero
delle imprese del
Made in Italy
. Per tramite della società
in house
Infratel Italia, il bando di gara è stato
aggiudicato alla società Open Fiber, che avrebbe dovuto completare
i lavori entro il 2020, poi prorogati al 2022, successivamente al
2024. Esiste un problema oggettivo, cioè una delle aziende, di
questo parleremo con Open Fiber tra poco, tra qualche giorno,
l'Alpitel che lavorava in diversi Comuni in Valle d'Aosta è fallita
e, oggi come oggi, tema che il collega Marzi aveva affrontato anche
con la Confindustria, in sostanza c'è una sola società valdostana
che opera nel settore delle fibre ottiche e una delle
sollecitazioni di queste ore è quella di invitare delle imprese del
settore in Valle a poter intervenire su questi appalti perché sennò
è chiaro che questi rallentamenti sono dovuti principalmente alla
difficoltà di assegnare degli appalti per continuare questi
lavori.
L'Amministrazione regionale - ed è la risposta al quesito n. 4 -
ha sempre monitorato con attenzione le strategie e i progetti che
sono stati avviati dall'Amministrazione centrale, attuando tutte le
iniziative necessarie per il supporto allo sviluppo delle
infrastrutture di TLC sul territorio della Regione. In particolare,
per sveltire gli iter autorizzativi necessari, abbiamo anche
legiferato, con una legge che è stata approvata a ottobre del 2021,
che evita tutta una serie di rallentamenti di procedure.
Parallelamente, per facilitare anche l'implementazione delle
infrastrutture di radiotelecomunicazioni di nuova generazione
dell'insieme di queste strutture, ha proposto una modifica della
legge regionale 25 del 4 novembre 2005, che dovrebbe arrivare a
breve all'attenzione di questo Consiglio regionale.
Ci sono quindi in questo momento, lo ripeto, diversi progetti:
il piano nazionale già citato, Open Fiber, il piano scuole che è
gestito da noi e da INVA per portare la connettività in tutte le
scuole della Valle e siamo molto avanti, il piano sanità, PNRR, che
è gestito da Vodafone, che dovrebbe collegare, per esempio, le
microcomunità, c'è poi il piano scuola fase 2, sempre della TIM, il
piano Italia 1 Giga, sempre gestito da TIM, e il piano Italia 5G
sempre nel PNRR gestito dalla TIM.
L'aspetto da sottolineare dal punto di vista politico è che
tutte queste misure assunte dal PNRR sono state paracadutate sulla
realtà valdostana, cioè non c'è stato nessun tipo di concertazione
e questa è una cosa che lamentano tutte le Regioni italiane e
rientra in una visione centralistica del PNRR che noi abbiamo anche
in quest'aula e che ho commentato negativamente fin
dall'inizio.
Ribadisco però, e con questo concludo, che se alla fine di
queste procedure, 2024/2025, dovessero risultare aree di territorio
ancora non coperte, sarà possibile avviare una serie di interventi
da parte di operatori privati, anche con il sostegno della Regione,
in modo da poter avviare le azioni necessarie a estendere il più
possibile la copertura del servizio. La materia è molto complessa,
stiamo mettendo ordine e il rafforzamento possibile della struttura
del DIAD regionale va esattamente in questo senso. Le consegnerò
poi il dettaglio comune per comune.
Presidente -
Per la replica, ha chiesto la parola il
consigliere Lucianaz.
Lucianaz (LEGA VDA) -
Grazie Assessore. Questi dati che
ci ha fornito avevo già avuto modo di leggerli che li ha anticipati
alla stampa e ai Comuni, sono sicuramente incoraggianti. Le ho
citato la Valle d'Ayas perché non sono venuti da me ma sono andato
io a mangiare a Brusson a pranzo, e si mangia anche molto bene e mi
è stato detto sia a Extrepiéraz, sia la Fromagerie du Haut Val
d'Ayas, che in certe zone del comune sono serviti e in altre zone
sono scoperti, ad Arcesaz, ad esempio, era diverso.
Addirittura, quando hanno il guasto al POS, sono bloccati
persino per gli incassi e devono aspettare per giorni le
riparazioni. Vanno benissimo quindi tutti questi progetti, tutti
questi impegni, la realtà è che abbiamo attività commerciali e
attività turistiche che soffrono questo disservizio, che è fatto un
po' a macchia di leopardo, i cavidotti della Deval non si sa bene
se sia l'unico vettore o meno in cui canalizzare queste fibre,
perché certe volte ci sono interruzioni che paiono incomprensibili
e comunque rimaniamo fiduciosi.
L'ultima cosa che volevo segnalare, visto che siamo
sull'argomento, è che Open Fiber curerà la gestione della rete, che
è di proprietà pubblica per i prossimi vent'anni, ma Open Fiber è
un operatore
wholesale only
, cioè non eroga servizio al
cliente finale ma è attivo esclusivamente sul mercato all'ingrosso,
mi chiedo solo se quest'Amministrazione sia abbastanza cauta e con
quali condizioni garantirà il miglior utilizzo e il miglior
servizio di quest'importante infrastruttura di comunicazione.
OGGETTO N. 2377/XVI - Interpellanza: "Confronto con il
Consorzio regionale pesca in merito al futuro della riserva
speciale di pesca nel comune di Valpelline e azioni di rilancio
della riserva medesima"
.
Bertin (Presidente) -
Punto n. 55. Si è prenotato il
consigliere Restano.
Restano (GM) -
Nell'anno 2008, con la collaborazione
dell'allora assessore al turismo e amico Marguerettaz e con la
collaborazione dell'assessore Isabellon, da Sindaco iniziai a
lavorare a un progetto per la creazione di una riserva di pesca nel
comune di Valpelline. I lavori durarono circa tre anni, dopo tre
anni, insieme al Consorzio di miglioramento della pesca, aprimmo la
prima riserva speciale di pesca della Valle d'Aosta denominata
Buthier. Per lavorare su questo progetto, a onor del vero,
prendemmo spunto da una riserva privata: era quella della Val
Ferret, così anche il collega Aggravi sarà contento. La
particolarità di questa riserva è che il pesce pescato ha un peso
minimo di mezzo chilo e le trote pescate devono avere una lunghezza
superiore ai 33 centimetri, la lunghezza è di oltre 3 chilometri in
acque molto limpide rispetto ad altre acque. Si possono utilizzare
dei metodi di pesca diversi: al tocco, alla mosca oppure
no
kill
.
Diciamo che questo progetto, questo esperimento riscontrò un
notevole successo, ci furono degli investimenti da parte
dell'Amministrazione regionale, del Consorzio e anche
dell'Amministrazione comunale per migliorare gli accessi alla
Riserva.
Il successo portò dei guadagni, se vogliamo chiamarli così, per
i commercianti del posto, per i commercianti della vallata e aiutò
il sostenimento del Consorzio pesca. Purtroppo vicissitudini che
abbiamo già discusso nel corso di iniziative da parte dei colleghi
della Lega e la pandemia hanno portato alla chiusura della riserva
per due anni di tempo. Grazie, credo, all'attività dell'allora
assessore Sapinet e all'attività del nuovo Assessore, la riserva ha
riaperto i battenti dopo il 1° aprile di quest'anno. Di questo
quindi devo ringraziare il Governo regionale, però ci si pongono
alcuni interrogativi. Ovviamente dopo questi due anni le perdite da
parte delle attività del posto sono state notevoli, nessuno ha
chiesto dei contributi per le perdite riscontrate, però oggi la
riserva ha bisogno di un aiuto per il suo rilancio.
In zona si vede di nuovo l'accesso di pescatori e il turismo
della pesca, vi assicuro, è un turismo importante, che lascia tanti
soldi sul posto, si rivedono pescatori che vengono dall'estero,
pescatori che vengono da altre regioni, il permesso per accedere
alla riserva è da 34 a 45 euro per cinque pesci, quindi è di un
costo rilevante, però riusciamo a dare soddisfazione a molti
pescatori, quindi si genera un importante flusso turistico per
l'intera vallata.
Nel ringraziare e nel condividere quello che è stato fatto vi si
chiede se nei confronti del Consorzio pesca vi sono state delle
interlocuzioni, è chiaro che ci sono state, ma soprattutto se sono
ancora in corso delle interlocuzioni a riguardo della gestione di
questa riserva, quali siano state le azioni poste in essere o che
si intendano porre in essere da parte dell'Assessorato competente
per rilanciare la riserva, per dare vigore ulteriore a questa
riserva e, in caso positivo, in cosa consistono o potrebbero
consistere queste azioni e se, considerata la collocazione della
riserva, se andate a vedere sul sito del Consorzio, è di facile
accesso alla riserva, ci sono delle piazzole importanti e
interessanti, se così come idea dell'Amministrazione comunale si è
pensato di riservare alcune piazzole accessibili ai disabili.
Questo ci porrebbe all'avanguardia rispetto ad altre realtà e
permetterebbe di usufruire di questo servizio, una nuova formula di
pesca, ma soprattutto per una pubblicizzazione ulteriore della
località.
Presidente -
Risponde l'assessore Carrel.
Carrel (PA) -
Grazie consigliere Restano per aver
approfondito questo tema, un tema che, come ha ben specificato, le
strutture conoscono bene e su cui hanno già lavorato negli ultimi
mesi proprio per arrivare alla riapertura della possibilità della
riserva di pesca di Valpelline e assieme all'Amministrazione
comunale, e ovviamente al Consorzio pesca, il quale è il
responsabile, quindi sicuramente è colui che ha competenza nelle
acque pubbliche in materia di pesca, dunque è l'attore principale,
siamo riusciti a fare una serie di interventi di manutenzione e di
pulizia di tutta l'area, andando a installare delle nuove panche e
dei nuovi tavoli e ovviamente andando a curare gli accessi alla
riserva. Questo quindi è il primo
step
che ci permette,
assieme al Consorzio regionale della pesca, di riaprire questa
riserva.
Quello che lei ci pone con quest'interpellanza però è un'analisi
più approfondita e la necessità secondo lei, che condivido
assolutamente, di rilanciare l'attività di questa riserva, che è
stata chiusa per due anni, e su questo le interlocuzioni con il
Consorzio regionale pesca che sono appena avviate su una serie di
temi sicuramente possono tenere in considerazione quanto da lei
esposto e può essere promossa in maniera sicuramente più efficace
o, meglio, sicuramente messa in evidenza la riapertura di
quest'area, che, purtroppo, per altre motivazioni è stata chiusa
per due anni, quindi sicuramente si lavorerà in tal senso.
Per quanto riguarda invece l'accessibilità anche alle persone
disabili, e quindi alla possibilità di effettuare delle piazzole
per i disabili, per le auto di portatori di handicap, sicuramente
stiamo effettuando degli approfondimenti con altri Assessorati,
perché, come sa, non è di esclusiva competenza del nostro
Assessorato e l'intenzione è quella di provare a capire se vi è la
possibilità, se vi sono i fondi e soprattutto la possibilità di
farlo in quell'area e il come agire, ma sicuramente da parte nostra
vi è la piena disponibilità a discuterne con il Consorzio pesca, il
quale ci ha già sottolineato l'importanza di questa riserva e sulla
quale sicuramente, come Assessorato, continueremo a lavorare in
questa direzione.
Presidente -
Per la replica, ha chiesto la parola il
consigliere Restano.
Restano (GM) -
Grazie Assessore. Ovviamente non posso che
dichiararmi soddisfatto della risposta che lei mi ha appena
fornito. Vivendo in zona e conoscendo in maniera dettagliata tutti
i sentieri della riserva, posso anche fornirle un
report
molto puntuale delle criticità e dei luoghi dove si può agire e
come agire per migliorare. Mi metto quindi a disposizione insieme
all'Amministrazione comunale per agire in tal senso. Rimango quindi
in attesa di ulteriori informazioni da parte vostra e confidiamo in
una rapida soluzione ai dubbi che ancora ci sono rimasti.
