Classificazione
TRASPORTI E VIABILITÀ
Viabilità
Strade di interesse regionale


Resoconto integrale del dibattito dell'aula
Oggetto del Consiglio n. 334 del 14 gennaio 2004 - Resoconto
OGGETTO N. 334/XII - Problemi di sicurezza e di circolazione
all'incrocio tra la strada statale n. 27 e la strada regionale n.
28 in località Variney. (Interpellanza)
Interpellanza
Richiamate le proprie precedenti iniziative circa
l'inadeguatezza e la pericolosità dell'incrocio di Variney, fra la
strada statale n. 27 e la strada regionale n. 28;
Appreso che gli abitanti della zona hanno recentemente
protestato in riferimento ai ritardi con cui si procede alla
realizzazione della promessa "rotonda" che potrebbe risolvere
parzialmente il problema;
Ritenuto opportuno avere ulteriori elementi circa le
procedure ed i tempi di realizzazione della detta "rotonda" e di
quegli altri interventi che si rivelassero necessari;
i sottoscritti Consiglieri regionali
Interpellano
L'Assessore competente per sapere:
1) cosa intende concretamente fare l'Amministrazione
regionale per risolvere i problemi di sicurezza e di circolazione
relativamente all'incrocio di Variney, fra la strada statale n. 27
e la regionale n. 28;
2) nel caso si intenda intervenire con la realizzazione di
una "rotonda", con quali tempi e modalità la medesima verrà
realizzata.
F.to: Curtaz - Riccarand
Presidente - La parola al Consigliere Curtaz.
Curtaz (Arc-VA) - Riguardo a questa interpellanza, il cui tenore
mi pare chiaro, voglio solo evidenziare all'Assessore un possibile
equivoco e faccio anche un poco di autocritica su come è stata
formulata. Se la si rilegge, vi è giustamente possibilità di
confusione, perché nella zona si sono realizzati, nel tempo, due
tipi di rotonde in due luoghi non lontanissimi, ma comunque
distinti.
Il contenuto della nostra interpellanza riguarda la possibile
rotonda in riferimento al bivio di Variney, una rotonda che
insisterebbe sulla strada regionale n. 28, il cui traffico
confluisce sulla statale. Noi chiediamo, viste anche le proteste
degli abitanti della zona circa l'inadeguatezza e la pericolosità
dell'incrocio, se l'Amministrazione intende agire concretamente per
risolvere questo tipo di problema.
Presidente - La parola all'Assessore al territorio, ambiente e
opere pubbliche, Cerise.
Cerise (UV) - Justement le problème qui a fait l'objet d'une
pétition des habitants de Variney concerne le croisement dans le
hameau de Variney. Pour résoudre ce problème il est prévu de
réaliser un rond-point. Cela dit, je peux vous indiquer que la
réalisation du rond-point en question, prévue par programme
régional des travaux publics pour la période 2003-2005, a été
approuvée par la délibération du Conseil régional n° 3148/2003. La
délibération du Gouvernement régional n° 1841/2003 portait
approbation de l'avant projet dudit rond-point, dont les projets
définitifs et d'exécution sont en cours d'achèvement.
Les travaux débuteront donc vraisemblablement courant 2004.
Puisque la procédure d'attribution des travaux ne pourra être
engagée que suite à l'expropriation des terrains concernés, et que
cette dernière devrait être effectuée avant la fin de l'été, on
prévoit que ce sera en automne que pourrait avoir lieu le
commencement du travail.
Presidente - La parola al Consigliere Curtaz.
Curtaz (Arc-VA) - Prendo atto con soddisfazione della risposta
dell'Assessore, il quale, in maniera apprezzabilmente sintetica,
vista l'ora, ha detto che è già prevista la realizzazione della
rotonda; questo lo sapevamo, ma soprattutto ci ha indicato dei
tempi ragionevolmente brevi per l'inizio di questi lavori, in modo
che poi si possa andare a realizzare un'opera che avrà un riscontro
positivo per risolvere i problemi di inadeguatezza e pericolosità
dell'incrocio in questione.
Presidente - Su questo punto interrompiamo i lavori del
Consiglio, che riprenderanno alle ore 15,30 precise.
La seduta è tolta.
---
La seduta termina alle ore 12, 55.
