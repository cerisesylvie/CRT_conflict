Classificazione
CASA DA GIOCO


Resoconto integrale del dibattito dell'aula
Oggetto del Consiglio n. 1049 del 13 dicembre 1994 - Resoconto
SEDUTA POMERIDIANA DEL 13 DICEMBRE 1994
OGGETTO N. 1049/X Ritiro della proposta: "Autorizzazione alla
gestione straordinaria del "Casinò de la Vallée" di Saint-Vincent
ad apportare modifiche ai meccanismi di accumulo costituenti i
jack-pots delle slot machines e dei video poker installati presso
la Casa da gioco stessa".
Deliberazione Il Consiglio
Vista la proposta avanzata in data 26 ottobre 1994 dal
Commissario per la Gestione Straordinaria del "Casinò de la Vallée"
di Saint-Vincent e diretta ad introdurre delle modifiche nei
meccanismi di accumulo costituenti i Jack Pots delle slot machines
e dei video poker;
Atteso che tali modifiche consisterebbero nel:
a. limitare le slot con gettone da 500 lire ed escluderle dai
Jack Pots;
b. creare un super Jack Pot, con cadenza annuale, che superi 1
miliardo di monte premi (73 slot in sala Gold River);
c. un Jack Pot semestrale da 500 milioni (101 slot ex
Foyer);
d. un Jack Pot bimestrale da 180 milioni (10 slot ex Foyer);
e. un Jack Pot bimestrale da 130 milioni (16 slot in sala Gold
River);
f. un Jack Pot mensile da 100 milioni (10 slot ex Foyer);
g. due scale reali per 35 milioni, con scadenza quindicinale per
i video pocker.
Considerato che tale proposta scaturisce dalla constatazione da
parte della Gestione Straordinaria come le vincite di premi
straordinari (Jack Pots e scale reali per video poker) nel campo
dei videogiochi abbiano un rilevante impatto pubblicitario se
rappresentano un evento clamoroso per l'importo unitario, cosa che
non si è verificata ad esempio nel 1993, periodo in cui il Casinò
de la Vallée ha erogato oltre 15 miliardi di premi straordinari
che, essendo frammentati in una miriade di vincite, non hanno
portato altro che il beneficio di qualche giocatore, senza lasciare
traccia nell'opinione pubblica;
Preso atto che il proposto mutamento dei meccanismi di Jack
Pots, sempre nell'ottica di obbligare il giocatore ad alimentare il
monte premi con le proprie giocate, potrebbe comportare un costo di
impianto di circa 80 milioni e comporterebbe un rischio di gioco
(peraltro compensato dalle varie percentuali) di circa 7 miliardi,
con almeno tre eventi di risonanza nazionale l'anno, contro un
livello di spesa attuale superiore e senza eventi di richiamo;
Richiamate le precedenti deliberazioni del Consiglio regionale
n. 1995/VIII del 7 maggio 1986, n. 3747/VIII del 9 maggio 1988 e n.
1959/IX del 7 marzo 1991;
Visto il parere favorevole rilasciato dal Capo di Gabinetto, ai
sensi del combinato disposto dell'art. 72 della legge regionale n.
3/1956 e successive modificazioni, e dell'art. 21 della legge
regionale n. 18/1980 e successive modificazioni, in ordine alla
legittimità della presente deliberazione;
Delibera
1) di autorizzare la Gestione Straordinaria del "Casinò de la
Vallée" di Saint-Vincent ad introdurre le seguenti modifiche ai
meccanismi di accumulo costituenti i Jack Pots delle slot machines
e dei video poker installati presso la Casa da Gioco stessa:
a. limitazione delle slot con gettone da 500 lire ed esclusione
delle stesse dai Jack Pots;
b. creazione di un super Jack Pot, con cadenza annuale, che
superi 1 miliardo di monte premi (73 slot in sala Gold River);
c. un Jack Pot semestrale da 500 milioni (101 slot ex
Foyer);
d. un Jack Pot bimestrale da 180 milioni (10 slot ex Foyer)
e. un Jack Pot bimestrale da 130 milioni (16 slot in sala Gold
River);
f. un Jack Pot mensile da 100 milioni (10 slot ex Foyer);
g. due scale reali per 35 milioni, con scadenza quindicinale per
i video pocker.
2) di stabilire che gli addebiti per le eventuali vincite sono
operati al verificarsi dell'evento non sussistendo, quindi, alcuna
detrazione di acconto;
3) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'art. 8 del
decreto legislativo 22 aprile 1994, n. 320 e di darne
esecuzione.
Presidente Il punto 19 all'ordine del giorno, come da richiesta
del Presidente della Giunta, viene ritirato.
Il Consiglio prende atto
