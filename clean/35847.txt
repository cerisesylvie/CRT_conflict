Classificazione
OPERE PUBBLICHE
TRASPORTI E VIABILITÀ
Viabilità



Oggetto del Consiglio n. 190 del 23 ottobre 2013 - Resoconto
OGGETTO N. 190/XIV - Interrogazione a risposta immediata:
"Verifica della messa in sicurezza del ponte di Introd".
Président -
Pour l'illustration, la parole à la collègue
Morelli.
Morelli (ALPE)
- Merci Madame la Présidente.
Affrontiamo la questione del ponte di Introd, un ponte ardito
che tutti conosciamo, un ponte non così vecchio, perché non ha
ancora 100 anni, ma che versa in condizioni non troppo buone, in
particolare per quanto riguarda i parapetti, che sono già stati
oggetto di un intervento di consolidamento nei mesi scorsi. Nella
relazione tecnica successiva si legge, tuttavia, che, al fine di
garantire il transito in sicurezza sia dei mezzi, sia dei pedoni,
si rende necessario un intervento radicale. Quale sia
quest'intervento radicale però è ancora da definire, ma la
preoccupazione diffusa tra la popolazione, e in parte alimentata
anche dagli articoli che sono apparsi sui giornali locali, è che la
scelta del tipo di intervento sarà condizionata non tanto dalle
necessità reali di ottimizzare la viabilità, quanto dalla mancanza
di fondi, cioè il criterio di scelta non sarà...non sarebbe quello
di garantire la soluzione migliore, ma piuttosto quello della spesa
minore e questo per un ponte importante - che ricordiamo dà accesso
a due vallate laterali, ed è l'unico tracciato possibile quello
della strada regionale, e ad una parte delle frazioni di Introd -
riteniamo che sia quanto meno criticabile. Volevamo quindi capire
dall'Assessore appunto qual è l'evoluzione dei fatti e quale sarà
il criterio di scelta dell'intervento.
Presidente
- Grazie. Per la risposta, la parola
all'Assessore Viérin.
Viérin M. (SA)
- Grazie Presidente.
Grazie anche alla collega Morelli, che mi permette anche di
esplicitare in quest'aula il lavoro fatto in quest'ultimo anno. Già
l'anno scorso avevamo fatto alcuni incontri con i Sindaci
interessati e quindi alcuni giorni fa ho convocato i quattro
Sindaci interessati e precisamente il 16 di questo mese. L'incontro
è stato organizzato per proseguire l'attività, già avviata lo
scorso anno, come ha ben detto la Morelli, tesa a migliorare le
condizioni di transito e di percorrenza dei veicoli sul ponte. Nel
corso della riunione è emerso, da parte degli amministratori
locali, che i lavori di manutenzione eseguiti dall'Amministrazione
regionale nella primavera di quest'anno sono stati utili e
funzionali per la conservazione e l'utilizzo del manufatto. Si è
confermata anche, unanimemente, la decisione già assunta l'anno
scorso, insieme ai Sindaci, che, dopo un primo intervento
manutentivo, si sarebbe proceduto ad una più approfondita verifica
tecnica, volta a definire quale intervento fosse tecnicamente più
idoneo rispetto all'obiettivo di migliorare il transito veicolare e
pedonale.
Confermo quindi che nella legge finanziaria, che il Governo sta
predisponendo saranno previste nelle priorità anche le risorse
necessarie per interventi sul ponte di Introd. Voglio anche però
ribadire, in maniera molto corretta, che saranno anche utilizzati
criteri tecnici e di normalità, perché, come abbiamo fatto su altri
interventi, vedi la Valdigne, l'intervento a Valpelline, e
successivamente quello ad Oyace, normalità vuol dire evitare
interventi che siano molto esosi quando non ce n'è bisogno.
Grazie.
Président
- Merci. Pour la réplique, la parole à la
collègue Morelli.
Morelli (ALPE)
- Merci Madame la Présidente.
Ringrazio l'Assessore Viérin per il chiarimento, sappiamo che
sono già stati fatti dei rilievi, dei carotaggi, che appunto
confermano le condizioni precarie del ponte. Noi auspichiamo che la
soluzione più idonea venga trovata, in accordo con le
amministrazioni comunali interessate, con una programmazione e
modalità tali da non compromettere il transito per i residenti e
per i turisti. Ricordiamo che ci sono due vallate laterali
importanti che fanno parte del Parco del Gran Paradiso, che vivono
di turismo, a cui va assicurato il transito sicuro. Evidentemente è
giusto valutare bene l'aspetto dei costi, ma è un'opera
fondamentale per la viabilità, che va opportunamente finanziata e
quindi riteniamo che bisognerà fare gli interventi necessari con le
caratteristiche più opportune. Grazie.
Président
- Merci. Point 4 à l'ordre du jour.
