Classificazione
DEMANIO E PATRIMONIO REGIONALE
INDUSTRIA



Oggetto del Consiglio n. 671 del 10 giugno 2004 - Resoconto
OGGETTO N. 671/XII - Disegno di legge: "Abrogazione della legge
regionale 14 gennaio 1998, n. 1 (Regime del canone di locazione dei
beni immobili di proprietà regionale utilizzati da imprese
industriali e da cooperative di produzione e lavoro)".
Articolo 1
(Abrogazioni)
1. Sono abrogate le seguenti disposizioni:
a) legge regionale 14 gennaio 1998, n. 1;
b) articolo 30 della legge regionale 8 gennaio 2001, n.
1.
Articolo 2
(Entrata in vigore)
1. La presente legge entra in vigore il 1° gennaio
2005.
Président - La parole au Conseiller Frassy, pour déclaration de
vote.
Frassy (CdL) - Penso che vada data attenzione a questa legge,
perché è sicuramente una legge che non ha precedenti nella storia
di questo Consiglio: questo, non per il fatto che venga abrogata
una norma di legge, ma che venga abrogata nello stesso momento in
cui il Consiglio si appresta ad approvare una legge sostitutiva con
un atto legislativo differente! Fra l'altro, è l'abrogazione di una
legge che non ha mai avuto applicazione concreta; di conseguenza,
pensiamo che questa procedura atipica sia sintomatica, perché se
non ci fosse stato un disagio, un imbarazzo nell'affrontare questa
materia, Assessore, innanzitutto avreste dovuto affrontarla in
maniera più organica, con una proposta unitaria, dove in coda
all'articolato innovativo trovava spazio, nelle disposizioni
transitorie, l'abrogazione delle leggi superate dalla nuova
normativa.
Questa è una tecnica legislativa che non penso sia "appannaggio"
del nostro gruppo, ma è la corretta tecnica che ha sposato questo
Consiglio, quando con un encomiabile lavoro della I Commissione -
portato avanti per tutto il corso della scorsa legislatura - è
stata fatta pulizia di quelle tanti leggi e leggine che
appesantivano l'apparato legislativo regionale, e sono state
eliminate tutte quelle leggi che non avevano più significato di
essere mantenute!
Sicuramente, mettere in piedi un disegno di legge per dire che
viene abrogata una norma di legge, non ha giustificazioni logiche.
Infatti, le giustificazioni sono politiche e bene ha fatto il
collega Tibaldi ad evidenziare come questa problematica dormiente
nei meandri dell'Amministrazione regionale sia stata risvegliata,
prima, da una nostra interrogazione scritta e, poi, da successive
interrogazioni ed interpellanze, sempre sullo stesso argomento
degli immobili a destinazione produttiva e delle relative
locazioni; ma la materia è stata poi ulteriormente sollecitata dal
disegno di legge che il nostro gruppo ha portato all'esame del
Consiglio e che questo Consiglio ha testé respinto.
Prendiamo atto, Assessore, che lei ha innovato in maniera
originale alla tecnica legislativa. Spesso siamo abituati a vedere
articolati che eliminano in "zona Cesarini" vecchi articolati; qui,
ci troviamo di fronte ad una "perla" legislativa non solo
abrogativa - 2 articoli -, ma l'entrata in vigore addirittura è
demandata al 1° gennaio 2005! Diventa difficile capire quale possa
essere il motivo logico che non sia un motivo politico - e poi ci
torno - che vi porta ad adottare, oggi, questa legge, dicendo che
nel 2005 verrà abrogata! Potevate farlo nel disegno di legge n. 21
che ci apprestiamo a discutere successivamente! Penso che lei,
Assessore, abbia voluto in qualche modo "svuotare i cassetti";
ovviamente i cassetti contengono ben altre problematiche rispetto a
quelle del patrimonio immobiliare, ma con questa doppia manovra
legislativa lei ha voluto mettere le mani avanti e dire che il
Consiglio di queste cose non se ne occupa più, ha dismesso le
competenze ed evitiamo di attirare attenzioni, magari da altri
livelli politici come possono essere quelli europei!
Non vorrei anticipare il ragionamento che andremo a fare sul
successivo disegno di legge n. 21, ma è evidente che questo disegno
di legge è il frutto di un grossissimo disagio politico, e vorrei
dire di più, ma lo svilupperò meglio dopo: è una fuga dalla
responsabilità amministrativa che, in qualche maniera, la gestione
del patrimonio comporta in capo a chi si occupa del patrimonio, per
quelle che sono le deleghe che gli sono state attribuite.
Il nostro giudizio non può che essere fermamente negativo.
Torneremo sulle responsabilità politiche nell'esame dell'articolato
del disegno di legge n. 21.
Président - Je rappelle que la IIe Commission a donné son avis
favorable à la majorité, ainsi que la IVe Commission.
S'il n'y a pas d'autres Conseillers qui veulent intervenir, je
soumets au vote l'article 1er:
Conseillers présents: 31
Votants: 28
Pour: 23
Contre: 5
Abstentions: 3 (Curtaz, Riccarand, Squarzino Secondina)
Le Conseil approuve.
Président - Je soumets au vote l'article 2:
Conseillers présents: 31
Votants: 28
Pour: 23
Contre: 5
Abstentions: 3 (Curtaz, Riccarand, Squarzino Secondina)
Le Conseil approuve.
Président - Je soumets au vote la loi dans son ensemble:
Conseillers présents: 30
Votants: 27
Pour: 21
Contre: 6
Abstentions: 3 (Curtaz, Riccarand, Squarzino Secondina)
Le Conseil approuve.
