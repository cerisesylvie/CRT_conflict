Classificazione
ASSISTENZA SANITARIA E OSPEDALIERA
Presidio ospedaliero



Oggetto del Consiglio n. 756 del 9 ottobre 2014 - Resoconto
OGGETTO N. 756/XIV - Interpellanza: "Modalità di gestione
dell'evacuazione in caso di incendio presso il parcheggio
dell'Ospedale Parini".
Presidente -
La parola alla Consigliera Fontana.
Fontana (PD-SIN.VDA)
- Grazie Presidente.
Appreso che mercoledì 17 settembre scorso l'allarme antincendio
scattato all'interno del parcheggio dell'Ospedale Parini ha
imprigionato all'interno per oltre un'ora una decina di auto,
rimaste bloccate ai piani a causa della chiusura automatica delle
porte antincendio comandate direttamente dal sistema di sicurezza;
appreso inoltre che non è stata individuata la causa che ha
provocato il blocco del parcheggio e che il Dirigente del Servizio
sosta e mobilità dell'APS ha dichiarato:
"forse qualcuno ha
involontariamente spinto uno dei tanti pulsanti antincendio
distribuiti nei piani"
, non escludendo, però, la possibilità
che
"l'allarme sia stato attivato di proposito per creare il
panico tra gli automobilisti intrappolati. Abbiamo aperto
un'inchiesta e cercheremo di capire quello che è successo"
;
considerato che quanto accaduto ha lasciato col fiato sospeso gli
automobilisti anche per l'attesa della riapertura delle pesanti
porte tagliafuoco, operazione quest'ultima che deve essere svolta
manualmente; evidenziata l'importanza cruciale di strumenti e
azioni a tutela dell'incolumità dei cittadini, che debbono essere
parte integrante del sistema di sicurezza previsto per il
parcheggio dell'Ospedale Parini, volevamo sapere dall'Assessore:
"quali azioni e strumenti siano previsti per la gestione
dell'evacuazione in caso di incendio, in particolare se esistano,
ed in caso contrario se si intendano introdurre, misure quali:
altoparlanti che rassicurano e guidano le persone intrappolate
verso le uscite di sicurezza, adeguate segnalazioni di tali uscite,
impianti di videosorveglianza per la prevenzione di atti di
vandalismo e di aggressione all'interno del parcheggio, nonché per
vigilare su possibili attivazioni dolose dell'allarme antincendio;
se sia stata individuata la causa che ha fatto scattare l'allarme
antincendio del parcheggio"
. Grazie.
Si dà atto che dalle ore 17,30 assume la presidenza il
Vicepresidente Rosset.
Rosset (Président)
- Pour la réponse, la parole à
l'Assesseur Perron.
Perron (UV)
- Grazie Presidente.
Collega, io cercherò di rispondere, voglio solo precisarle, come
lei sa, che la gestione della struttura non è ovviamente in capo
all'Assessorato, ma è formalmente in capo all'APS del Comune di
Aosta, che ovviamente risponde di tutte le misure di sicurezza
relative anche alle situazioni di emergenza.
Sul primo punto che lei mette in evidenza nessuna persona è
rimasta chiusa nel parcheggio Parini a seguito dell'attivarsi del
sistema antincendio. All'interno della struttura, e precisamente al
piano -1 A, c'era una sola persona, che, seguendo la via di fuga
illuminata, quindi all'attivarsi dell'allarme e con le indicazioni
vocali che vengono fornite in automatico in questi casi dal sistema
di sicurezza, ha, direi, agevolmente e anche rapidamente raggiunto
l'uscita. Nelle aree di pagamento vicino all'uscita del parcheggio
c'erano delle persone, che non sono state quindi interessate alla
zona di chiusura dei compartimenti.
Sul punto 2 la struttura ovviamente è certificata dai massimi
sistemi, nel caso specifico è soggetta al certificato di
prevenzione incendi. È dotata ovviamente, come dev'essere, di tutte
le misure di evacuazione previste dalla vigente normativa e, in
particolare di indicazioni sia luminose che vocali che consentono a
chi si trovasse eventualmente ai piani interrati di uscire dal
parcheggio in tutta sicurezza, attraverso vie di fuga, che possono,
collega, tranquillamente essere ritenute idonee. È presente anche
un impianto di videosorveglianza composto da 43 telecamere, che
controlla i flussi veicolari nelle corsie, controlla le casse
automatiche e controlla anche i passaggi pedonali. Il trattamento
delle immagini relative a questo, come disposto dai provvedimenti
in materia dal Garante per la protezione dei dati, quindi osserva
dei criteri di proporzionalità e la loro conservazione arriva alle
24 ore successive alla rilevazione.
Sul punto 3, non avendo rilevato nessun malfunzionamento e
neanche un reale incendio, le cause che hanno determinato
l'attivazione del sistema antincendio pare siano da ricondurre - un
po' lo evocava già lei nell'atto - al fatto che qualcuno abbia,
volontariamente o no, pigiato uno dei pulsanti di allarme. Questa è
un'azione agevole da compiere, anche senza rompere il vetro di
protezione, proprio per consentire, qualora fosse necessario, a
chiunque di attivare l'allarme in caso di incendio. Per
rassicurarla, collega, e ringraziandola di aver posto questo
problema, anche se la gestione non è di diretta nostra competenza,
posso quindi assicurarle che vegliamo affinché vi sia un buon uso
di questa struttura pubblica - che è una struttura importante - e
vi sia un'attenzione massima a quello che è il riguardo dei
cittadini che usufruiscono di questa struttura. Grazie.
Presidente -
Ha chiesto la parola la Consigliera Fontana,
ne ha facoltà.
Fontana (PD-SIN.VDA)
- Grazie Presidente.
Lo so che è di competenza del Comune, penso che sul parcheggio
la Regione ha messo tante risorse e che sia anche interesse della
Regione che i cittadini abbiano la loro sicurezza. Ho delle
informazioni: che c'erano degli automobilisti dentro e che c'è
stato il panico. Leggo un appunto dove il Signor Fabio Bressan
dice:
"operazione che si è svolta manualmente perché il sistema
di allarme, quando scatta, ne prevede la chiusura in automatico, ma
non la riapertura. L'episodio dimostra la piena efficienza
dell'impianto
e serve anche a scoraggiare eventuali
malintenzionati che nelle ore notturne potrebbero pensare di
entrare. La sicurezza è il nostro punto di forza e quello che è
accaduto ne è una dimostrazione"
. Come posso non condividere
quello che dice il Signor Bressan, però mi chiedo: abbiamo avuto
già un'esperienza col Tunnel del Monte Bianco, non è successo un
incendio, ma fosse successo un incendio...beh, qui se dovevano
aspettare a tagliare le porte così come viene spiegato, mi chiedo
cosa sarebbe successo! Sono felicissima che non sia successo
niente, però pensiamo anche al peggio! Una maggiore attenzione,
perché non è così semplice come viene detto, il panico c'è stato,
sono stati un'ora dentro, c'è voluto il tempo che c'è voluto a
tagliare queste porte... Sono d'accordo la sicurezza, però
altrettanto si deve dare la sicurezza che, se succede un incendio,
si possa scappare immediatamente, perché ora che si trova la via di
uscita, col fumo, col fuoco non è così facile.
Un'altra cosa che volevo aggiungere...bisogna veramente stare
attenti a queste problematiche...lei ha detto che ci sono 40
videocamere, come mai non è stato individuato cos'è successo? Se
effettivamente è stato un gesto volontario, con le videocamere si
deve sapere. Mi farebbe veramente piacere capire che cos'è
successo, perché questo è veramente grave, non si scherza con la
pelle dei cittadini! Mi fa piacere parlare di questa storia che è
finita bene, però ricordiamoci che cos'è successo al Tunnel del
Monte Bianco, non sarebbe una cosa bella non dare questa sicurezza
ai cittadini della Valle d'Aosta.
Président
- Point 17 à l'ordre du jour.
