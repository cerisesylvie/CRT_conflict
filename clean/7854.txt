Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2254 del 6 ottobre 1986 - Resoconto
OGGETTO N. 2254/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
J'ai eu droit ce matin à une
observation de M. Viberti à laquelle je n'ai pas répondu tout de
suite étant donné qu'il m'avait accusé de dire quelque chose de
faux, au Conseil. Je voudrais lui dire avant tout que j'ai donné
les renseignements en toute bonne foi et j'ai voulu contrôler ce
que j'avais dit.
En France, la circulation est autorisée le samedi jusqu'à 22h et
interdite de 22h le samedi, à 19h du dimanche. De plus, il existe
des dérogations de plein droit qui n'ont donc pas besoin d'être
sollicitées: en trafic international, les véhicules français ou
étrangers, chargés ou vides, rejoignant leur établissement, leur
centre d'exploitation ou leur pays d'immatriculation. (Je donnerai
la copie traitant des restrictions en France à M. Viberti)
Si j'ai bien compris ce qu'entendait M. Viberti, il était
possible, en France, d'obtenir une dérogation pour les cas de poids
lourds vides; en revanche c'est pour les poids lourds chargés ou
vides. J'ai donc voulu m'assurer de la justesse des données.
Pour ce qui est de la Suisse le trafic est interdit à partir de
samedi 12h jusqu'au dimanche 24h. Si je me rappelle bien, j'avais
dit au Conseil que la possibilité avait été envisagée de donner une
autorisation aux poids lourds arrivant au Grand St Bernard et au
tunnel, en prévoyant que les routes douanières arriveraient jusqu'à
l'autoport. J'avais justifié cette possibilité du fait du trafic
tant en France qu'en Suisse. Je n'avais pas parlé d'horaires
particuliers. On m'a dit qu'il existait plus de restrictions en
Suisse qu'en France; il n'y a pas de dérogation.
En principe, j'essaie d'être correct à l'égard des Conseillers
et donc je réponds à M. Viberti que je n'ai rien dit de faux au
Conseil.
Oggetto n. 6499 in data 5 settembre
1986:
Lavori di sistemazione idraulica del torrente Sache (2° lotto) in
frazione Echallod, del Comune di Arnad. - Approvazione di perizia
suppletiva - Approvazione ed impegno di spesa.
PRESIDENTE:
Ha chiesto la parola il Consigliere Viberti;
ne ha facoltà.
VIBERTI (N.S.):
Innanzitutto vorrei esprimere un doveroso
ringraziamento al Presidente della Giunta che, e questo è l'aspetto
che mi interessava di più, ha dimostrato la sua buona fede. Io, che
non ho certamente i dati che sono a disposizione del Presidente
della Giunta, questa mattina, forse perché non particolarmente ben
informato, parlavo di "venerdì" per la Svizzera. In ogni caso per
me era importante che fosse manifestata la buona fede del
Presidente. Il fatto che egli si sia premurato di portare queste
informazioni testimonia la sua volontà di avere sempre un rapporto
corretto, anche se su opposte barricate.
Per quanto concerne questa deliberazione, invece, vorremmo avere
una spiegazione relativa al fatto che nelle premesse si parla
dell'impresa D'Herin, mentre nel deliberato si parla dell'impresa
Freydoz. Forse non abbiamo capito bene la deliberazione e può darsi
che ci sia sfuggito qualche particolare. Però vorremmo capire come
mai da una parte si parla di un'impresa che aveva avuto
l'aggiudicazione dei lavori e dall'altra "si approva la perizia
suppletiva riportata in premessa, affidando l'esecuzione dei lavori
alla ditta Freydoz Giordano". Può darsi che io abbia letto male e
non abbia capito, ma spero che l'Assessore all'Agricoltura e
Foreste sia in grado di darmi le spiegazioni del caso.
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale Perrin; ne ha
facoltà.
PERRIN (U.V.):
Je remercie M. Viberti pour l'attention
qu'il prête à la lecture des délibérations. Il faut que je
m'informe car je n'ai pas d'explication à donner. Il pourrait
s'agir d'une simple faute de frappe....
PRESIDENTE:
Un eventuale errore di trascrizione potrà
essere corretto direttamente dagli uffici, se invece non si tratta
di un errore di trascrizione la delibera verrà riportata nuovamente
in Consiglio.
Se nessuno chiede la parola, pongo in votazione la ratifica
della deliberazione n. 6499:
ESITO DELLA VOTAZIONE
Presenti: 28
Votanti: 27
Favorevoli: 27
Astenuti: 1 (Viberti)
Il Consiglio approva.
Oggetto n. 6525 in data 5 settembre 1986:
Lavori di ammodernamento e sistemazione della strada regionale
n. 40 di Les Fleurs tratto Clapey-Champlan di sopra - Appalto dei
lavori a licitazione privata - Approvazione ed impegno di
spesa.
PRESIDENTE:
Ha chiesto la parola il Consigliere Viberti;
ne ha facoltà.
VIBERTI (N.S.):
Chiedo scusa, signor Presidente, ma
prima, nel ringraziare il Presidente della Giunta, non avevo
pensato di precisare che, poiché avevo ricevuto le spiegazioni e le
precisazioni richieste, non era più il caso che io continuassi ad
astenermi in continuazione. Prima mi astenevo perché la questione
non era stata ancora chiarita, ora, invece, voto tranquillamente
questa deliberazione.
PRESIDENTE:
Se nessuno chiede la parola, pongo in
votazione la ratifica della deliberazione n. 6525:
ESITO DELLA VOTAZIONE
Presenti, votanti e favorevoli: 30.
Il Consiglio approva all'unanimità.
Oggetto n. 6539 in data 5 settembre 1986:
Lavori di pavimentazione in conglomerato bituminoso della strada
regionale n. 36 di Saint-Barthélemy tratto compreso tra le località
Petit Fénis-Blavy - Aggiudicazione mediante trattativa privata
all'impresa Freydoz Giordano S.p.A. di Champdepraz - Approvazione
ed impegno di spesa.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Mi risulta incomprensibile il modo di
procedere dell'Assessore. In questo caso, appena ultimati i lavori,
si è scoperto che ce n'erano ancora altri urgenti da fare e da
assegnare a trattativa privata.
PRESIDENTE:
Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
Con l'appalto si erano esauriti tutti i
fondi, ma era urgente poter completare la bitumatura anche per
consentire il passaggio del giro della Valle d'Aosta e perciò con
urgenza particolare si è provveduto ad espletare una gara
ufficiosa.
PRESIDENTE:
Se nessuno chiede la parola, pongo in
votazione la ratifica della deliberazione n. 6539
:
ESITO DELLA VOTAZIONE
Presenti: 30
Votanti:
26
Favorevoli: 26
Astenuti: 4 (Baldassarre, Breuvé, Pascale e Torrione)
Il Consiglio approva.
Oggetto n. 6577 in data
5
settembre:
1986: Concessione e liquidazione di un
contributo di lire 24.400.000 al Comune di Valtournenche per
l'affitto dei locali adibiti ad uso scolastico nell'anno
1985.
PRESIDENTE:
Se nessuno chiede la parola, pongo in
votazione la ratifica della deliberazione n.
6577:
ESITO DELLA VOTAZIONE
Presenti, votanti e favorevoli:
29.
Il Consiglio approva all'unanimità.
Oggetto n. 6605 in data
5
settembre
1986:
Concessione di un contributo di lire 35.000.000
alla polisportiva Saint-Christophe - Approvazione ed impegno di
spesa.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Sulla stampa specializzata è apparso
recentemente un articolo di chiara impronta turistica sulle
possibilità che alcune Regioni offrono per ospitare, durante il
periodo di precampionato, delle squadre di calcio di serie "A".
Anche chi è un poco addentro alle cose sportive avrà sicuramente
rilevato che, per esempio, numerose squadre di serie "A" hanno
trovato "ospitalità" (forse uso questo termine in modo improprio)
nel Trentino-Alto Adige.
Dal punto di vista turistico ciò costituisce un fenomeno di una
certa importanza e rilevanza. La possibilità di osservare la
propria squadra nel momento in cui effettua gli allenamenti di
precampionato costituisce un richiamo notevolissimo per notevoli
masse di tifosi. Anche la Valle d'Aosta ha potuto riscontrare un
fatto del genere quando, per diverse stagioni, il Torino è venuto
ad allenarsi ad Aosta, usufruendo degli impianti sportivi situati
nella regione Tzambarlet. La prima partita di precampionato al
"Puchoz" infatti richiamava un gran numero di tifosi. Io trovo che
l'iniziativa adottata dal Comune di Saint-Christophe di ospitare il
Genoa si inquadri nelle opportunità turistiche che possono essere
offerte da una Regione che cerca di sfruttare la diffusa passione
per il calcio.
Detto questo, però, c'è da precisare che se il provvedimento ha
carattere generale, acquista un suo significato, altrimenti sono
solo i soliti "furbetti" ad approfittare di "mamma Regione", mentre
gli altri, che non sono così astuti, non riescono ad usufruire di
simili benefici. Certamente è encomiabile il fatto che il
Saint-Christophe abbia ospitato il Genoa ed io ritengo oltremodo
opportuno che la Regione sia disponibile a che anche altre
località, dotate di opportuni ed idonei impianti sportivi, possano
ospitare, durante il periodo di precampionato, delle squadre di un
certo nome, altrimenti potrebbero sorgere molte perplessità. È
spontaneo chiedersi: "Perché il Saint-Christophe sì ed il Morgex
no? Perché la stessa città di Aosta o altre località sportive non
possono beneficiare di questo contributo regionale?" C'è da
aggiungere che se la notizia di un contributo regionale fosse
conosciuta dalla Juventus, dal Torino o, comunque, dalle squadre
che vanno per la maggiore, sempre secondo la personale passione
sportiva, la Valle d'Aosta diventerebbe una Regione oltremodo
appetibile. In questo modo, invece, sembra che l'iniziativa sia
solo un fatto estremamente limitato e quindi riduttivo, che non può
non sollevare delle perplessità.
Io chiedo quindi se la Regione ha intenzione di estendere queste
provvidenze a tutte le località ed a tutte le squadre di calcio che
facciano richiesta di ospitare squadre di categoria superiore,
oppure se questa iniziativa sia destinata a rimanere solo un
estemporaneo esempio, frutto più che altro dell'abilità di qualche
"manager" del Saint-Christophe, noto per il suo accentuato
attivismo. In quest'ultimo caso, ovviamente, la delibera diventa
molto discutibile e poco opportuna sul piano strettamente
amministrativo. Grazie.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Ricordo che avevamo già posto questo
problema in occasione della votazione su di una precedente
delibera, ma, evidentemente, l'Assessore Borbey è un po' duro
d'orecchi ed ha bisogno che le cose gli vengano ripetute più d'una
volta.
Se non ricordo male, allora si trattava di un club di pallavolo
che aveva ospitato una squadra nazionale e che aveva chiesto un
contributo alla Regione. Già allora avevamo dato il nostro
consenso, subordinato però alla determinazione di alcuni criteri
validi per tutti, come per esempio il 30% a carico della Regione,
così qualunque società sportiva interessata potrebbe beneficiare di
un certo diritto e non dovrebbe più attendere il beneplacito
particolare e discrezionale della Giunta.
In questo caso ci ritroviamo invece nella stessa situazione di
prima: ad una società che si è data da fare si danno 35 milioni.
C'è da precisare, poi, che la delibera, come molte altre, non reca
neppure informazioni sufficienti e così non si sa se questi 35
milioni sono il 100% o il 50% della spesa sostenuta; non esistono
informazioni più generali che inquadrino l'iniziativa in un
discorso di carattere turistico-promozionale, anzi, sembra quasi
che noi eroghiamo il contributo per il fatto stesso che ci è stato
richiesto.
Pertanto, prima di votare questa delibera, noi vorremmo avere
dalla Giunta delle assicurazioni più precise. Se si possono
stabilire dei criteri validi per tutte le società, come si è fatto
per le maschere e per le associazioni culturali, per le quali sono
state affrontate delle norme che danno certezza, noi ci dichiariamo
d'accordo; altrimenti si procede in un modo piuttosto
criticabile.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
A parte le considerazioni fatte
dai Consiglieri che mi hanno preceduto, credo che la delibera sia
poco chiara. È opportuno chiedere all'Assessore di fornirci
ulteriori chiarimenti su questo contributo di 35 milioni, perché,
quando le squadre di serie "A", "B" o di qualsiasi altra serie,
vanno in ritiro, lo fanno a spese loro e quindi, in questo caso, a
spese del Genoa. La Polisportiva Saint-Christophe pertanto non può
aver ospitato il Genoa per il ritiro; questo è assolutamente falso.
Invece, come nel nostro caso, se si tratta di un incontro di
calcio, che non ha dato l'incasso sperato alla Polisportiva
Saint-Christophe, la quale, come tutte le polisportive, ha
organizzato l'incontro per avere un introito da utilizzare durante
il campionato, è opportuno specificare se si tratta di un
contributo per il mancato incasso di una partita (ma in questo caso
mi sembra che 35 milioni siano effettivamente un pò troppi per una
sola partita tra il Genoa ed il Saint-Christophe), oppure occorre
specificare se sono state effettivamente tutte a carico del
Saint-Christophe le spese per il ritiro delle U.S. Calcio
Genoa.
Se passa quest'ultimo principio, io, come tifosissimo della
Roma, chiederò alla mia squadra di venire in Valle d'Aosta dove
potrà essere ospitata a spese della Regione e farò anche chiedere
dall'A.C. Roma di incontrare l'Aosta Calcio in un incontro
amichevole. Per questo il precedente del Saint-Christophe potrebbe
diventare piuttosto pericoloso.
Allora il Comune di Issime che ha ospitato in ritiro il
Sant'Orso ed il Saint-Vincent dovrebbe avere un doppio contributo
per aver ospitato due squadre dilettanti che fanno parte di un
campionato interregionale. Se passa questo principio, deve passare
anche il principio di poter ospitare tutte le squadre,
professionistiche o meno, con le spese di soggiorno completamente a
carico della Regione.
Chiedo questi chiarimenti e, se l'Assessore, come al solito, non
li darà (ed io penso che non li darà perché non credo che sia in
grado di darli, perché probabilmente si tratta di una delibera
presentata per accontentare qualcuno, magari "iscritto alla D.C." e
credo che l'Assessore questa volta mi abbia già capito), io non
voterò questo provvedimento e chiedo che non si proceda in questo
senso altrimenti andremmo incontro a precedenti di cattivo
gusto.
PRESIDENTE:
Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Al Consigliere Mafrica posso dire che
quando discutemmo sul contributo da assegnare ad una società che
aveva ospitato una squadra nazionale si convenne anche
sull'opportunità di stabilire una normativa sui contributi per le
manifestazioni di particolare interesse sportivo o
turistico-sportivo. Noi stiamo attendendo alla modifica della legge
ed abbiamo già quasi completato tutto il lavoro. Abbiamo già fatto
alcune riunioni ed alla ripresa dei lavori il nuovo testo,
predisposto dal gruppo di lavoro incaricato dall'assemblea
sportiva, sarà presentato all'esame della stessa assemblea. Il
nuovo testo cercherà di precisare anche quali dovranno essere gli
indirizzi da seguire nell'elargire i contributi alle società che
militano nei campionati nazionali, come ad esempio la Casetta
Hôtel, Aosta Leasing... Allora però non si parlò in modo specifico
di queste manifestazioni perché è piuttosto difficile stabilire
delle norme in proposito. È facile indicare nel 30% o nel 40% il
possibile contributo della Regione, però occorre anche verificare
se l'eventuale manifestazione sia da ritenersi o meno di elevato
livello turistico o sportivo. La nostra preoccupazione è appunto
quella di intervenire con una serie di norme ed indicazioni
piuttosto precise, perché oggi come oggi, pur potendo noi pensare
che il Genoa ci possa arrecare un certo prestigio, ci potremmo
anche sentire obiettare da qualcuno che solo la serie "A" arreca un
reale prestigio, mentre la serie "B" ne arreca certamente di meno,
e comunque noi, un domani, ci potremmo trovare nelle condizioni di
dover dare un contributo sia per la serie "A" che per la serie
"B".
Esistono quindi notevoli difficoltà. Io concordo sul fatto che
bisognerebbe intervenire con una normativa quanto più possibile
precisa, però il problema non è di facile soluzione. Affinché
questi nostri contributi non siano solo degli interventi
estemporanei, elargiti "una tantum" ad una società che si è
particolarmente distinta o che ha potuto prevedere un eventuale
parere favorevole per un futuro intervento della Regione, possiamo
indirizzare alle varie società un chiarimento per precisare che se
un domani dovessero invitare delle società di serie "A" o di serie
"B" noi potremmo anche andare incontro, entro una certa
percentuale, alle spese di ospitalità, oppure alle spese di
bilancio, sempre, ovviamente, in relazione al possibile deficit
accumulato per questo genere di manifestazioni.
Concordo quindi sulla opportunità di dotarci di una politica
generale i cui risultati debbano essere verificati di volta in
volta per accertare i possibili benefici a livello turistico.
Al Consigliere Baldassarre, con il quale mi spiace di entrare in
polemica perché egli la cerca, mi permetto di dire che "parla
veramente a vanvera". Non è previsto, infatti, che un Consigliere
di minoranza debba sempre prendere la parola su tutti gli
argomenti, perché è anche giusto che un Consigliere di minoranza
prenda la parola dopo aver seguito un certo argomento. Nel caso del
Saint-Christophe, ad esempio, io accetto la critica, che considero
fondata, sulla mancanza di chiarezza nella delibera e sull'assenza
di sufficienti motivazioni. Forse sarebbe stato più opportuno
esporre anche le cifre generali delle spese sostenute dal
Saint-Christophe, dalle quali sarebbe emerso che nelle stesse era
compresa l'ospitalità di tutta la prima squadra, dei dirigenti ed
anche della squadra "Primavera". Dall'elenco generale delle spese
emerge chiaramente che il Saint-Christophe ha incassato
complessivamente 16 milioni dalle tre partite amichevoli giocate
con il Genoa. Ne consegue che, togliendo dal bilancio generale di
65 milioni i 35 milioni del contributo regionale ed i 16 milioni
incassati dalle 3 partite con il Genoa, il Saint-Christophe ha
ancora uno scoperto di circa 17 o 18 milioni che è stato ripianato
dai dirigenti. Purtroppo il Saint-Christophe ha fatto un'operazione
"azzardata", perché è piuttosto illogico ospitare anche la squadra
"Primavera" del Genoa ed ipotizzare "favolosi" incassi nelle 3
partite con il Genoa.
Al Consigliere Baldassarre voglio dire che io sono perfettamente
al corrente delle varie manifestazioni che sono avvenute e del
fatto che l'U.S. Saint-Christophe ha ospitato il Genoa pagando
all'albergo "Moulin" il costo dell'ospitalità per tutti i dirigenti
e per tutti i giocatori del Genoa, appartenenti sia alla prima
squadra che alla squadra "Primavera". La Giunta regionale ha
richiamato i dirigenti dell'U.S. Saint-Christophe per la loro
"esagerazione", però non se l'è sentita di doverli penalizzare
oltre, perché l'indirizzo dell'Amministrazione regionale, che del
resto stessi avete sempre auspicato, è quello di estendere anche ad
altre società questa possibilità.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Mi diventa sempre più difficile
capire l'Assessore Borbey!
PASCALE
(fuori microfono): "Eppure parla in
italiano!"
BALDASSARRE (P.S.D.I.):
A parte l'accento, mi sembra che
qualche parola in italiano la dica!
L'accusa di parlare a vanvera rivolta ad un Consigliere
regionale, solo perché svolge il proprio compito di controllare
politicamente ed amministrativamente gli atti deliberati da questa
Giunta, mi sollecita a parlare ancor più a vanvera, non fosse altro
che per fare un dispetto all'Assessore Borbey! Però, Assessore
Borbey, io non ho parlato a vanvera, perché io ti ho fatto due
domande: se era un mancato incasso, e tu l'hai detto (più o meno
hai detto che si trattava del mancato incasso di due partite. Tu
puoi negare tutto, però non puoi negare quanto hai detto qualche
secondo fa!); hai anche detto che tutta l'U.S. Genoa è stata
ospitata dal Saint-Christophe. Queste erano le due domande che io
avevo fatto ed alle quali tu hai risposto. Quindi io non ho parlato
a vanvera, Assessore Borbey! E mi dispiace che tu continui questa
polemica nei miei confronti. Se qualche mia amicizia ti da
fastidio, io mi sento orgoglioso di essere amico di questo
qualcuno. Credo che ci capiamo!
PRESIDENTE:
Ha chiesto la parola il Consigliere Torrione:
ne ha facoltà.
TORRIONE (P.S.I.):
Io ho preso atto con soddisfazione del
fatto che l'Assessore abbia ripreso "con due sculacciate sul
culetto" i dirigenti del Saint-Christophe per il loro comportamento
un poco avventato. Però, caro Assessore, non ci siamo lo stesso,
anzi peggioriamo, perché se nel prossimo anno la società X o Y,
facendo male i calcoli, invita la Juventus e va in deficit di 200 o
300 milioni, si presenterà poi dall'Assessore Borbey dicendo: "Eh,
eh, purtroppo è andata male e l'incasso non c'è stato perché è
piovuto!", e magari riceverà anche un contributo. In questo modo,
allora, nessuno rischierà più niente. Io credo che i dirigenti del
Saint-Christophe avrebbero dovuto pagare tutti quei milioni!
Ma che discorso è questo? Io credevo e mi illudevo che
l'intervento della Regione rientrasse in una certa politica
dell'Assessorato e che l'invito al Genoa o alla Juventus fosse
inteso come un'azione promozionale; invece mi devo ricredere perché
questo provvedimento è solamente un contributo-tampone elargito ai
dirigenti del Saint-Christophe per una loro scelta sbagliata.
Se instauriamo questo principio ne consegue che in Valle d'Aosta
tutti i dirigenti sportivi saranno autorizzati a compiere delle
"piccole marachelle" per essere poi ripresi dalla Giunta regionale,
con l'unico risultato, però, di ottenere un contributo di 35
milioni! Io capisco il discorso del contributo generalizzato e l'ho
già detto questa mattina in occasione delle manifestazioni
religiose, quando la mia opposizione di principio tendeva proprio
ad evitare i contributi anche alle "Madonne pellegrine" che vanno
in giro per la Valle, però devo riconoscere che il presente
provvedimento ha un unico filo conduttore, quello del contributo:
comunque vadano le cose, è sempre "mamma Regione" che deve pagare.
Questa è la verità!
Se i dirigenti del Saint-Christophe hanno sbagliato alcune
previsioni, scalogna per loro! Ma che ogni volta debba intervenire
la Regione, anche nelle operazioni più avventate, a me sembra che
non faccia onore neanche all'Amministrazione regionale, perché
questo criterio non rientra in nessuna procedura
amministrativa.
PRESIDENTE:
Vedo che lo sport ed il calcio in
particolare, interessano molto al Consiglio.
VIBERTI
(fuori microfono): "Pur di poter prendere a
pedate qualcuno!"
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Il nostro Gruppo prende atto degli
impegni assunti dall'Amministrazione nel tentare di stabilire dei
criteri nell'erogazione dei contributi alle società sportive, in
relazione alla categoria in cui militano o in relazione al tipo di
manifestazioni che organizzano.
C'è da dire che questa deliberazione, come ho detto prima, non è
stata presentata in modo adeguato e neppure le spiegazioni
dell'Assessore, nel loro complesso, sono risultate soddisfacenti.
Pertanto noi, in attesa che la materia venga regolamentata in modo
più preciso, ci asteniamo dal votare la stessa deliberazione.
PRESIDENTE:
Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Visto che non si tratta di
un'interpellanza vorrei solo dire al Consigliere Torrione che io
ero convinto che egli sapesse che il Saint-Christophe ha maturato
ormai una tradizione nell'invitare varie squadre: nel 1983 e nel
1984 infatti ha fatto venire il Torino. Non si tratta, quindi, del
primo contributo da parte della Regione, che nel 1984 ha già dato
20 milioni al Saint-Christophe per aver invitato il Torino che
trascorse 10 giorni a St. Oyen, e finì poi la preparazione a
Saint-Christophe.
Mi permetto, quindi, di ricordare al Consigliere Torrione, senza
intenti polemici, che non si tratta di un discorso "buttato lì".
Forse non è una questione organizzata a livello regionale, però,
specie per quanto concerne il caso del Saint-Christophe, ci sono
precedenti molto validi e la società è da applaudire perché è una
delle poche (eppure tutte sanno di poter contare su questo genere
di contributi) a muoversi per ospitare squadre di serie "A" o "B"
in Valle d'Aosta.
(...INTERRUZIONE...)
PRESIDENTE:
L'unico errore è stato quello di non aver
fatto venire la Juventus, perché allora non avremmo discusso di
contributi, anzi, sarebbe stato il Saint-Christophe a dare dei
soldi alla Regione!
PRESIDENTE:
Se nessuno chiede la parola, pongo in
votazione la ratifica della deliberazione n. 6605:
ESITO DELLA VOTAZIONE
Presenti: 28
Votanti: 19
Favorevoli: 19
Astenuti: 9 (Bajocco, Baldassarre, Cout, Dolchi, Mafrica,
Millet, Tonino, Torrione e Viberti)
Il Consiglio approva.
Oggetto n. 6663 in data 5 settembre 1986:
Concessione di un contributo di lire 9.000.000 al Comitato
valdostano F.I.G.C. - Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 6663:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
Oggetto n. 6666 in data
5
settembre
1986:
Concessione e liquidazione di un contributo
straordinario di lire 54.700.000 al Comune di Montjovet per
l'acquisto di arredamento per la nuova scuola elementare di
Ruelle.
PRESIDENTE:
Se nessuno chiede la parola, pongo in
votazione la ratifica della deliberazione n. 6666:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
Oggetto n.
6667 in data
5
settembre
1986:
Concessione e liquidazione di un contributo
straordinario di lire 10.600.000 al Comune di Cogne per
l'esecuzione di lavori di sistemazione presso la scuola materna
regionale del capoluogo.
PRESIDENTE:
Se nessuno chiede la parola, pongo in
votazione la ratifica della deliberazione n. 6667:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
Oggetto n. 6675 in data 5 settembre
1986:
Esecuzione di lavori di
sistema
zione
idraulica del torrente Grand Ru in
comune di La Thuile - Approvazione progetto - Acquisizione aree per
occupazione permanente - Appalto lavori a licitazione
privata.
PRESIDENTE:
Se nessuno chiede la parola, pongo in
votazione a ratifica della deliberazione n. 6675:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
Oggetto n. 6718 in data 12 settembre 1986:
Lavori di ristrutturazione del municipio di Charvensod -
Approvazione di perizia suppletiva - Approvazione ed impegno di
spesa - Approvazione di nuovi prezzi.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Qui c'è una perizia suppletiva di 310
milioni su un importo di lavori previsto in 568 milioni. Poiché "si
fa presente che l'amministrazione comunale ha fatto pervenire un
progetto di variante, comprendente l'installazione di un ascensore,
la modifica di locali interni e l'esecuzione di opere varie", noi
vorremmo sapere come mai ci sono stati questi cambiamenti e come
mai è stata scelta la strada della perizia suppletiva.
PRESIDENTE:
Ha chiesto la parola l'Assessore ai Lavori
Pubblici Fosson; ne ha facoltà.
FOSSON (U.V.):
Si tratta di un lavoro di
ristrutturazione, rispetto al quale il progetto ha potuto prevedere
soltanto una parte delle opere necessarie al risanamento ed al
rafforzamento delle strutture esistenti. Procedendo nei lavori si è
verificato che la struttura dei muri e delle fondazioni era tale da
non permettere di poterle mantenere così come era stato previsto.
Inoltre, nel progetto fatto redigere dal Comune di Charvensod
dall'ing. Nogara, al quale si fa cenno nel testo della
deliberazione, è stato previsto anche di ricostruire il tetto in
struttura di cemento armato. Questo è il motivo fondamentale dei
lavori in più. Posso fornire al Consigliere Mafrica il prospetto
delle opere in più o delle opere in meno, che non è allegato alla
reazione.
La scelta della perizia suppletiva è dovuta al fatto che
risultava ormai impossibile poter sospendere l'appalto per
espletare un'altra gara, visto che era stato speso tutto l'importo
previsto dall'appalto precedente.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Noi ci asteniamo su questa
deliberazione perché l'Assessore Fosson, lavoro per lavoro, riesce
a giustificare tutto, nel senso che, per ogni sua scelta riesce a
trovare qualche giustificazione. Però, se andiamo a vedere
l'insieme delle cose che fa, non notiamo un grande cambiamento
rispetto ai comportamenti che abbiamo criticato in altri
Assessori.
PRESIDENTE:
Ha chiesto la parola il Consigliere Viberti;
ne ha facoltà.
VIBERTI (N.S.):
Non posso che associarmi alle parole
dette dal Consigliere Mafrica e, siccome già questa mattina ho
rimproverato l'Assessore Fosson di perseverare nei metodi del suo
predecessore, non mi sembra ora il caso di insistere.
Certo, però, che sorgono dei seri dubbi sul fatto che ci si
possa mantenere "diversi e speciali" quali noi siamo, quando come
in questo caso viene fatto addirittura in cemento armato il tetto
di un Comune! Il Comune di Charvensod, dal punto di vista
paesaggistico, ha già compiuto quel bel miracolo che noi tutti
possiamo vedere, però ci sembra piuttosto strano che perseveri in
questa direzione e che l'Assessorato ai Lavori Pubblici non faccia
niente! Un importo di questo genere, poi, sembra, a dir poco,
eccessivo. Non riusciamo a capire come si possano raggiungere delle
cifre così alte, come non si riesca fin da principio, per ogni
lavoro, a capire che poi ci saranno delle spese. Io ho qui anche le
vecchie deliberazioni e nella prima c'è il progetto e sono citati
il tecnico comunale, un perito industriale ed un ingegnere. C'è
tutta una serie di persone che - santo cielo! - fra tutte avrebbero
pur dovuto rendere conto del costo successivo dei lavori; invece
continuiamo a spendere centinaia di milioni come per abitudine e
non ci facciamo quasi neanche più caso. Discutiamo più per 15
milioni dati ad una parrocchia che non per le centinaia di milioni
spesi in varianti e perizie suppletive.
Assessore Fosson, non ci siamo, proprio non ci siamo! Non è
sufficiente, quindi, assumere un certo atteggiamento in Consiglio,
perché io, ma non solo io, ho già ricordato in un'altra occasione
che forse sarebbe il caso di dare una stretta a queste perizie
suppletive, perché tutti questi soldi possono comunque essere spesi
meglio e con maggior profitto per la comunità. Invece ci ritroviamo
a fare le cose a pezzetti, a rincorrere l'idea dell'ascensore
(chissà come mai non ci hanno pensato prima a mettere
l'ascensore!), cosa piuttosto ridicola per un Consiglio regionale
che si dovrebbe occupare di ben altro, Assessore Fosson! Pare che
ci ripetiamo inutilmente, perché le cose continuano tali e quali.
Io comincio a capire che cosa provano certe maestre della scuola
elementare quando rimproverano un bambino che torna il giorno dopo
e continua a disturbare in classe.
Io resisto, ho ancora tre Consigli e poi me ne vado. Però la mia
preoccupazione è orientata anche alla tutela del pubblico denaro,
all'impegno di questa Amministrazione ed alla figura che alla fine
essa fa nel suo complesso, a prescindere dal fatto che io ne faccia
parte o meno. La figura che noi tutti facciamo non è delle migliori
e non diamo certo un buon indirizzo a tutta la Regione.
PRESIDENTE:
Se nessuno chiede la parola, pongo in
votazione la ratifica della deliberazione n. 6718:
ESITO DELLA VOTAZIONE
Presenti: 28
Votanti: 28
Favorevoli: 20
Astenuti: 8 (Bajocco, Baldassarre, Cout, Dolchi, Mafrica,
Millet, Pascale e Viberti)
Il Consiglio approva.
Oggetto n. 6731 in data 12 settembre 1986:
Lavori di costruzione della strada La Bioula - Javiod, in
Comune di Doues - Appalto dei lavori a licitazione privata -
Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 6731:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
Oggetto n. 6774 in data 12 settembre 1986
Concessione e liquidazione di un contributo di lire 3.000.000
alla Pro Loco di Saint-Nicolas - Approvazione e finanziamento di
spesa.
PRESIDENTE:
Se nessuno chiede la parola, pongo in
votazione la ratifica della deliberazione
n. 6774:
ESITO DELLA VOTAZIONE
Presenti, votanti e favorevoli:
28.
Il Consiglio approva all'unanimità.
Oggetto
n. 6894 in data 19 settembre 1986:.
Lavori di costruzione di un impianto di ventilazione ed opere di
potenziamento del depuratore dell'ospe
dale regionale di
Aosta - Aggiudicazione dei lavori, a trattativa privata, alla Ditta
Sacecav depurazioni Sacede S.p.A. di Milano - Approvazione del
progetto - Anticipazione del 20% del prezzo contrattuale.
PRESIDENTE:
Se nessuno chiede la parola, pongo in
votazione la ratifica della deliberazione n.
6894:
ESITO DELLA VOTAZIONE
Presenti, votanti e favorevoli:
28.
Il Consiglio approva all'unanimità.
