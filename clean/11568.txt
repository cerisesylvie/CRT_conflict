Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3156 del 27 febbraio 1992 - Resoconto
OGGETTO N. 3156/IX Proposta di regolamento: "Attuazione della
legge regionale 9 agosto 1989, n. 64, recante disciplina del
rapporto di lavoro a tempo parziale".
Presidente
La parola al relatore.
Ricco (DC)
In data 8 maggio 91 questo Consiglio
regionale approvò il regolamento di attuazione della legge
regionale n. 64 che reca la disciplina del rapporto di lavoro a
tempo parziale.
La Commissione di coordinamento ha fatto alcuni rilievi che vi
leggo.
- l'articolo 1, quarto comma, del regolamento in esame prevede,
per la determinazione della pianta organica, dei posti a tempo
parziale, criteri che portano a superare il limite del 20 per cento
della dotazione organica del personale a tempo pieno di ciascun
profilo professionale posto dall'articolo 2 della legge 64.
La Giunta ha posto rimedio a questo rilievo aggiungendo al
quarto comma dell'articolo 1 le parole "nei limiti di cui al
precedente primo comma", cioè entro il 20 per cento.
Un altro rilievo: al secondo comma dell'articolo 2 è prevista -
dice sempre il Presidente della Commissione - la possibilità di
escludere altre qualifiche funzionali, oltre a quelle previste dal
primo comma, dal rapporto a tempo parziale. Ciò in difformità a
quanto stabiliscono l'articolo 2 comma terzo e l'articolo 4 della
legge 68 dell'89. Per questo rilievo viene annullato il secondo
comma dell'articolo 2 del disegno di legge suddetto e pertanto si
ottempera a quanto richiesto con i rilievi fatti dal Presidente
della Commissione di coordinamento.
Vi prego di votare questo nuovo disegno di legge.
Presidente
Ricordo che su questo c'è un accordo
sindacale e c'è il parere favorevole della seconda
Commissione.
La parola al Consigliere Rollandin.
Rollandin (UV)
Le problème concernant cette loi avait
déjà été l'objet d'un débat au moment où on l'avait approuvé au
mois de juillet et par la suite il y avait eu des observations de
la part du Président de la commission de coordination.
Je crois que le choix d'accepter les suggestions peut être en
partie accepté car les modifications qu'on vient de donner, et
surtout la première à l'article premier au quatrième comma où il
dit
"nei limiti di cui al precedente primo comma"
, où on
rappelle le 20% qui était déjà prévu dans l'autre texte.
Surtout pour les raisons de substance qui vont rester exactement
les mêmes, on aurait tranquillement pu faire le choix de le
réapprouver tel quel, comme on a fait dans d'autres circonstances.
Les modifications sont absolument secondaires par rapport au texte
et surtout la première modification est inutile car ce qui est dit
au premier comma de cet article est exactement le même. Les limites
sont déjà fixées.
C'est inutile de répéter le débat. Sur l'ensemble de la loi on
avait déjà exprimé notre vote favorable et par conséquent on
réapprouvera.
Je veux tout de même resouligner cet aspect: ce qui a été repris
à l'attention de l'organe de contrôle est très relatif. On aurait
préféré le réapprouver tel quel.
Presidente
Se nessuno chiede di intervenire possiamo
passare a votazione.
Trattandosi di un regolamento bisogna votare articolo per
articolo .
Do lettura dell'articolo 1:
Articolo 1 (Determinazione della pianta organica dei posti a
tempo parziale)
1. I posti di organico a tempo pieno possono essere trasformati
in rapporti di lavoro a tempo parziale, secondo i seguenti
criteri:
a) nel limite del 20 per cento della dotazione organica di
personale a tempo pieno di ciascun profilo professionale, per il
quale è consentita la riduzione dell'orario di lavoro ai sensi
della legge regionale 9 agosto 1989, n. 64 recante disciplina del
rapporto di lavoro a tempo parziale;
b) nel limite del 20 per cento delle qualifiche funzionali dalla
prima alla settima;
c) nel limite del 20 per cento dei posti assegnati a ciascun
servizio, assessorato, scuola o istituto avuto riguardo alle
singole qualifiche;
2. Ad ogni posto a tempo pieno corrispondono due unità a tempo
parziale. La frazione di posto è arrotondata all'unità, fermo
restando il rispetto dei limiti di cui al comma uno.
3. La Giunta regionale stabilisce, con propria deliberazione
entro il 31 gennaio di ogni anno, i posti di organico che possono
essere coperti con rapporto di lavoro a tempo parziale e ne dispone
contestualmente idonea pubblicizzazione fra il personale
regionale.
4. I posti di ruolo a tempo pieno, che risultino disponibili
alla data del 31 dicembre di ogni anno, nell'organico
dell'Amministrazione regionale, ai sensi del comma nove
dell'articolo 5 della legge regionale 24 ottobre 1989, n. 68 (Norme
risultanti dalla disciplina prevista dall'accordo per il triennio
1988/1990 relativo al personale regionale) possono essere
trasformati in posti a tempo parziale, nei limiti di cui al
precedente primo comma.
Presidente
Pongo in votazione l'articolo 1.
Esito della votazione:
Presenti, votanti e favorevoli: 23
Il Consiglio approva all'unanimità.
Presidente
Passiamo alla discussione dell'articolo 2
del quale do lettura:
Articolo 2 (Individuazione delle qualifiche funzionali
escluse dal rapporto a tempo parziale)
1. In applicazione di quanto previsto dalla legge regionale
64/89 sono escluse, in considerazione delle esigenze dell'utente o
per la particolarità del servizio, dal rapporto a tempo parziale le
seguenti qualifiche funzionali dell'organico generale:
a) Personale addetto al servizio di custodia permanente;
b) Magazziniere;
c) Aiuto cuoco;
d) Infermiere;
e) Cuoco;
f) Segretario delle istituzioni scolastiche ed educative;
g) Fattorino - cassiere;
h) Manovratore;
i) Operaio autista;
j) Autista meccanico;
k) Capo cantoniere;
l) Capo operaio;
m) Capo operaio autista;
n) Autista meccanico - Capo garage;
o) Istruttore boscaiolo;
p) Vice capo servizio tecnico;
q) Assistente educatore;
r) Controllore;
s) Capo sala del Servizio elaborazione dati;
t) Tecnico di organizzazione;
u) Capo servizio tecnico;
v) Ragioniere economo;
w) Ispettore dell'Ufficio agriturismo;
x) Ispettore per la formazione professionale;
y) Ispettore della vigilanza anagrafica;
z) Ispettore Ufficio turismo.
Presidente
Se nessuno chiede la parola, possiamo passare
a votazione.
Esito della votazione:
Presenti, votanti e favorevoli: 25
Il Consiglio approva all'unanimità.
Presidente
Possiamo passare alla discussione
dell'articolo 3 del quale do lettura:
Articolo 3 (Articolazione dell'orario settimanale
ridotto)
1. Il personale che ricopre posti a tempo parziale osserva un
orario settimanale di lavoro di diciotto ore, da articolarsi su
almeno cinque giorni lavorativi.
2. La prestazione individuale di lavoro giornaliero si svolge
senza interruzioni o intervalli e non può essere inferiore a tre
ore.
3. L'articolazione dell'orario settimanale è definita d'intesa
con il dirigente del servizio cui ciascun dipendente è assegnato e
dev'essere comunicato al Servizio del personale
dell'Amministrazione regionale.
4. In applicazione della lettera a) del comma tre dell'articolo
4 della legge regionale 64/89, la Giunta regionale, in accordo con
le organizzazioni sindacali, può autorizzare la costituzione di
rapporti di lavoro a tempo parziale pari anche al 30 per cento o al
70 per cento della prestazione di lavoro prevista per il personale
a tempo pieno. Anche in tal caso la somma delle frazioni di posto
costituita dai rapporti a tempo parziale non può superare il limite
dato dal numero dei posti a tempo pieno dell'organico.
L'articolazione dell'orario di lavoro è definita con il medesimo
provvedimento di deroga.
5. La Giunta regionale per consentire la partecipazione a corsi
di formazione della durata giornaliera o settimanale superiore a
quella stabilita per il dipendente a tempo parziale, può
eccezionalmente e con provvedimento motivato autorizzare
un'articolazione d'orario diversa da quella indicata nei commi uno
o due, onde consentire nell'arco dei successivi trenta giorni di
compensare le ore aggiuntive effettuate.
6. In casi particolari e per eccezionali e motivate esigenze di
servizio, la Giunta regionale può autorizzare l'articolazione
dell'orario settimanale di lavoro per il dipendente a tempo
parziale soltanto su alcune giornate della settimana e per non meno
di tre.
Presidente
Procediamo alla votazione dell'articolo
3.
Esito della votazione:
Presenti, votanti e favorevoli: 25
Il Consiglio approva all'unanimità.
Presidente
Passiamo alla discussione dell'articolo 4
del quale do lettura.
Articolo 4 (Trasformazione del rapporto da tempo pieno a
tempo parziale)
1. Il personale regionale di ruolo appartenente ad una delle
qualifiche funzionali per le quali sono previsti posti a tempo
parziale, ai sensi del comma 3 dell'articolo 1, può chiedere la
trasformazione del proprio rapporto di lavoro da tempo pieno a
tempo parziale, facendo pervenire a pena di decadenza, entro il 30
aprile, al Servizio del personale, apposita domanda in carta
semplice nella quale l'interessato dichiari, oltre al proprio
cognome e nome:
a) data e luogo di nascita
b) stato civile
c) residenza
d) qualifica funzionale rivestita
e) situazione familiare o personale che ha determinato la
necessità della richiesta del rapporto a tempo parziale.
2. Qualora il numero delle domande risulti superiore al numero
dei posti disponibili, la Giunta regionale procede alla nomina di
apposita Commissione paritetica composta da due rappresentanti
delle organizzazioni sindacali e due rappresentanti
dell'Amministrazione regionale, per la formazione della
graduatoria.
3. La Giunta regionale o la Commissione di cui al comma 2 compie
le sue valutazioni tenendo presente gli elementi previsti nel comma
5 dell'articolo 7 della legge regionale 64/89 e i sottoindicati
punteggi ad essa connessi per quanto riguarda la trasformazione del
rapporto a tempo pieno in rapporto a tempo parziale:
a) - stato civile: da 0 a 30 punti, tenendo conto se
l'interessato:
1) è celibe, o nubile, o vedovo, senza prole;
2) è coniugato;
3) è coniugato con prole, in relazione al numero ed all'età dei
figli;
4) è celibe, o nubile, o separato, o divorziato, o vedovo, con
prole, in relazione al numero ed all'età dei figli;
5) ha familiari a carico diversi dai figli o altri
conviventi.
b) - situazione personale e familiare: da 0 a 30 punti tenendo
conto:
1) del fatto che il coniuge svolga o meno attività
lavorativa;
2) del fatto che l'interessato sia portatore di handicap o di
invalidità riconosciuta;
3) della presenza di persone a carico alle quali è corrisposto
l'assegno di accompagnamento di cui alla legge 11 febbraio 1980, n.
18 (Indennità di accompagnamento ad invalidi civili totalmente
inabili);
4) della presenza di familiari a carico portatori di handicap o
soggetti a fenomeni di tossicodipendenza, alcolismo cronico o grave
debilitazione psico-fisica;
5) della presenza di figli in età pre-scolare o scolare che
frequentano scuole o istituti in comune diverso da quello della
sede di servizio dei genitori e che abbiano necessità di viaggiare
quotidianamente per recarsi a lezione.
c) - necessità di studio del richiedente da 0 a 15 punti tenendo
presente:
1) se trattasi di scuola media superiore;
2) se trattasi di corsi universitari;
d) - anzianità di servizio: da 0 a 10 punti;
e) - domicilio, solo se diverso dal comune sede di servizio: da
0 a 15 punti.
4. La Giunta regionale, approva la graduatoria con propria
deliberazione, recante anche l'assegnazione dei posti, tenuto conto
della titolarità dei richiedenti.
5. L'orario di servizio a tempo parziale può essere usufruito
per i motivi di cui alle lettere a, b, c, d del comma 5
dell'articolo 7 della legge regionale 64/89, da uno solo dei
componenti il nucleo familiare, qualora siano entrambi dipendenti
dall'Amministrazione regionale, fatti salvi casi di eccezionale
gravità da autorizzarsi da parte della Giunta regionale.
6. A parità di punteggio hanno la precedenza i richiedenti con
maggior anzianità di servizio.
Presidente
Se nessuno chiede la parola, possiamo
procedere a votazione.
Esito della votazione:
Presenti, votanti e favorevoli: 25
Il Consiglio approva all'unanimità.
Presidente
Passiamo alla discussione dell'articolo 5
del quale do lettura:
Articolo 5 (Trasformazione del rapporto da tempo parziale a
tempo pieno)
1. Il personale regionale di ruolo con rapporto di lavoro a
tempo parziale in corso da almeno tre anni, può chiedere la
trasformazione, motivandone le ragioni, del proprio rapporto di
lavoro da tempo parziale a tempo pieno, facendo pervenire, a pena
di decadenza, entro il 30 aprile, al Servizio del personale,
apposita domanda in carta semplice, nella quale l'interessato
dichiara, oltre al proprio cognome e nome:
a) data e luogo di nascita
b) stato civile
c) residenza
d) qualifica funzionale rivestita
e) situazione che ha determinato la necessità della richiesta di
cambiamento del rapporto di lavoro.
2. Qualora il numero delle domande risulti superiore al numero
dei posti a tempo pieno disponibili per concorso nell'organico, la
Giunta regionale procede alla nomina di apposita Commissione
paritetica composta da due rappresentanti delle organizzazioni
sindacali e due rappresentanti dell'Amministrazione regionale, per
la formazione della graduatoria.
3. La Giunta regionale o la commissione di cui al comma 2 compie
le sue valutazioni tenendo presenti i sottoindicati elementi ed i
punteggi ad essi connessi:
a) - stato civile: da 0 a 25 punti:
1) celibe, o nubile, o vedovo, senza prole;
2) coniugato;
3) coniugato con prole, in relazione al numero ed all'età dei
figli;
4) celibe, o nubile, o separato, o divorziato, o vedovo, con
prole, in relazione al numero ed all'età dei figli;
5) familiari a carico diversi dai figli o altri conviventi;
b) - situazione personale: da 0 a 25 punti:
1) figli non più in età prescolare;
2) venir meno delle gravi e motivate ragioni personali e di
famiglia che portarono al precedente rapporto;
3) disagiate condizioni economiche;
c) - conclusione o cessazione dei corsi di studio: da 0 a 10
punti;
d) - precedente trasformazione del rapporto di lavoro da tempo
pieno a tempo parziale: da 0 a 30 punti;
e) - domicilio, solo se diverso dal comune sede di servizio: da
0 a 15 punti.
4. La Giunta regionale approva la graduatoria con propria
deliberazione, recante anche l'assegnazione dei posti, tenuto conto
della titolarità dei richiedenti.
Presidente
Se nessuno chiede la parola, possiamo
passare a votazione.
Esito della votazione:
Presenti, votanti e favorevoli: 25
Il Consiglio approva all'unanimità.
Presidente
Procediamo alla discussione dell'articolo 6
del quale do lettura:
Articolo 6 (Accesso dall'esterno)
1. I posti di organico a tempo parziale eventualmente non
coperti dal personale di ruolo in servizio sono conferiti secondo
la normativa regionale vigente in materia di reclutamento del
personale regionale a tempo pieno; la copertura dei posti è
consentita entro i limiti della spesa massima annua prevista per la
dotazione organica complessiva di personale a tempo pieno.
2. Non è consentito, nell'ambito delle operazioni di
trasformazione del rapporto, di cui agli articoli 4 e 5, il
passaggio, all'interno dello stesso livello retributivo, da una
qualifica funzionale ad altra diversa, salvo che il dipendente sia
in possesso dei requisiti di studio od altro richiesti dalla nuova
qualifica funzionale. A tal fine deve allegare alla domanda di
trasformazione del rapporto di cui agli articoli 4 e 5, il titolo
di studio richiesto dalla nuova qualifica.
Presidente
Se nessuno chiede la parola, possiamo
passare a votazione.
Esito della votazione:
Presenti, votanti e favorevoli: 25
Il Consiglio approva all'unanimità.
Presidente
Passiamo alla discussione dell'articolo 7
del quale do lettura:
Articolo 7 (Stato giuridico)
1. Al personale con rapporto a tempo parziale si applica lo
stato giuridico previsto per il restante personale regionale, con
le seguenti eccezioni:
a) divieto di prestazioni straordinarie;
b) divieto di congedi, aspettative, permessi o benefici di
qualunque natura, che comportino, a qualsiasi titolo riduzione
dell'orario di lavoro giornaliero, fatte salve disposizioni
legislative particolari in materia;
c) divieto di attribuzioni di funzioni ispettive, di direzione e
di coordinamento di servizi, uffici o unità organiche comunque
denominate dall'Amministrazione regionale ovvero di funzioni che
comportino l'obbligo della resa del conto giudiziale;
d) divieto di conferimento di incarichi per qualifiche superiori
per le quali è esclusa la costituzione dei rapporti di lavoro a
tempo parziale;
e) possibilità di conferimento di incarichi a qualifiche
superiori esclusivamente in posti del medesimo ruolo nel rispetto
dell'originale tipo di rapporto a tempo pieno o a tempo
parziale.
Presidente
Se nessuno chiede la parola, possiamo
passare a votazione.
Esito della votazione:
Presenti, votanti e Favorevoli: 25
Il Consiglio approva all'unanimità:
Presidente
Passiamo alla discussione dell'articolo 8
del quale do lettura.
Articolo 8 (Norme transitorie)
1. In sede di applicazione, la Giunta regionale definisce, entro
60 giorni dall'entrata in vigore del presente regolamento, i posti
di organico che possono essere coperti con rapporto di lavoro a
tempo parziale.
2. Le domande previste dall'articolo 4 devono essere presentate,
a pena di decadenza, entro 60 giorni dall'emanazione dell'atto
amministrativo di cui al comma uno. E' escluso dall'applicazione
delle presenti norme transitorie il personale indicato al comma 4
dell'articolo 7 della legge regionale 64/89, per il quale gli
effetti della trasformazione decorrono dal 1° settembre e dal 16
agosto.
Presidente
Se nessuno chiede la parola, possiamo
passare a votazione.
Esito della votazione:
Presenti, votanti e Favorevoli: 25
Il Consiglio approva all'unanimità.
Presidente
Possiamo passare alla votazione del
regolamento nel suo complesso. I consiglieri possono
votare.
Esito della votazione:
Presenti, votanti e favorevoli: 26
Il Consiglio approva all'unanimità.
