Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 364 del 20 dicembre 1993 - Resoconto
OGGETTO N. 364/X - Iniziativa per consentire la
rappresentanza di tutte le regioni italiane al Parlamento europeo.
(Iscrizione di nuovo oggetto e approvazione di risoluzione)
Risoluzione
Il Consiglio regionale della Valle d'Aosta
Preso atto che il Trattato sull'Unione Europea, firmato a
Maa­stricht (NL) il 7 febbraio 1992 e ratificato dallo Stato
italiano con L. 3 novembre 1992, n. 454, è entrato in vigore il 1
novem­bre scorso;
Visto che detto trattato incrementa sensibilmente le competenze
degli organi comunitari in materie oggi attribuite alla compe­tenza
delle Regioni a Statuto speciale;
Visto che attraverso l'affermazione del principio di
sussidiarie­tà e il costi­tuendo Comitato delle Regioni si è voluto
riconoscere alle entità regionali d'Europa un ruolo istituzionale
nel proces­so di integrazione europea;
Considerato che i processi decisionali comunitari sono inficiati
da un deficit democratico ancora preoccupante;
Considerato che al suddetto Comitato delle Regioni, di cui non
si nega tuttavia il forte valore simbolico, spettano competenze
meramente consultive;
Considerato che al Parlamento Europeo sono attribuite nuove ed
importanti competenze decisionali;
Considerato che il numero dei Parlamentari Europei è stato
ag­giornato, al Vertice di Edimburgo del dicembre 1992, a 567
membri e che il Parlamento europeo eletto nel 1994 dovrà discu­tere
delle riforme all'Unione Europea previste per 1996;
Nello spirito delle risoluzioni del 10 marzo del Parlamento
Eu­ropeo, del 22 e 23 ottobre 1993 dell'ACCRE e del 3 dicembre 1993
dell'Assemblea delle Regioni d'Europa;
Alla luce di tutto quanto sopra visto e considerato, e convinto
che una partecipazione adeguata delle Regioni al Parlamento europeo
sia da considerarsi una prioritaria necessità:
Sollecita
il Governo e il Parlamento della Repubblica perché si adoperino
con urgenza nel senso di una revisione della L. 18/79, affinché,
sin dalle elezioni europee del 1994, le Regioni italiane possano
essere rappresentate al Parlamento Europeo, attraverso loro
rappresentanti eletti a suffragio universale diretto in
circoscri­zioni elettorali ridisegnate su base territoriale
regionale.
F.to: Perrin Giuseppe
Cesare-Lanivi-Lavoyer-Aloisi-Parisi-Florio-Ti­baldi-Ferraris-Lanièce-Collé
Presidente -
É stato presentato un ordine del
giorno, che è stato firmato dai Capigruppo, eccetto dal Consigliere
Chiarello e viene distribuito adesso. Quest'ordine del giorno
diventa importante perché domani, mercoledì, si riunirà la
Commissione del Senato per esaminare al­cune proposte di legge
riguardanti la modifica delle elezioni per il Parlamento europeo.
Viene chiesto di iscriverlo all'ordine del giorno.
Ha chiesto la parola il Consigliere Chiarello.
Chiarello (RC) -
É la seconda volta che mi si
presenta un caso del genere. Penso che sia una discussione politica
abbastanza importante, forse gli altri gruppi sono presenti più
numerosi e possono tirare le somme.
Per me questo è un argomento di fondamentale importanza, non
posso prendere una decisione senza una consultazione più
approfondita. Chiedo che venga rinviata l'iscrizione dell'ordine
del giorno a mercoledì mattina.
Presidente -
Pongo in votazione l'iscrizione
dell'ordine del giorno presentato dai Capigruppo firmatari.
Esito della votazione
Presenti: 29
Votanti: 29
Favorevoli: 28
Contrari: 1
Il Consiglio approva
Presidente -
Per quanto riguarda il merito
dell'ordine del giorno, c'è qualche consigliere che chiede la
parola?
Se nessuno chiede la parola, pongo in votazione la risoluzione
in oggetto.
Esito della votazione
Presenti: 29
Votanti: 29
Favorevoli: 28
Contrari: 1
Il Consiglio approva
Presidente -
I lavori sono terminati.
La seduta è tolta.
La sessione termina alle ore 17,57.
