Classificazione
ASSISTENZA SOCIALE
Assistenza socio-sanitaria



Oggetto del Consiglio n. 1846 del 25 febbraio 2016 - Resoconto
OGGETTO N. 1846/XIV - Interpellanza: "Individuazione di
criteri per l'affidamento del servizio della struttura
sociosanitaria di Antey-Saint-André".
Viérin M. (Presidente) -
Punto n. 45 all'ordine del
giorno. La parola al collega Chatrian.
Chatrian (ALPE) -
Abbiamo voluto nuovamente presentare
un'iniziativa su un immobile che era di proprietà regionale e che
nel 2011 è stato trasferito all'azienda sanitaria, quindi stiamo
parlando di una proprietà totalmente pubblica, ad
Antey-Saint-André, baricentrica per la media valle e non solo. In
questi ultimi mesi, in questi ultimi anni diverse sono state le
scelte fatte.
Riprendo un passaggio che fece qualche mese fa l'assessore
Fosson: quella di Antey è una struttura in cui noi crediamo ancora
e che era nata in un momento precedente a quella di Saint-Pierre,
mantenendo una qualità e una possibilità di utilizzo notevoli. Io
partirei da qui, dicendo che c'è stato un grosso investimento
pubblico quando c'erano anche altre risorse e si mantiene
oltretutto una parte completamente pubblica. Tanto è vero che nelle
ultime iniziative fatte dai colleghi dell'UVP, si va a sancire i
servizi garantiti a livello pubblico che verranno mantenuti e forse
saranno potenziati gli ambulatori dell'azienda, in modo che Antey
diventi il centro prelievi con più giorni a disposizione, con
l'ambulanza e con la continuità assistenziale. Quindi nessuno pensa
di togliere questo servizio e c'è il passaggio che ci fece
l'Assessore qualche mese fa: noi vogliamo mantenere un servizio
sociosanitario assolutamente di rilievo ad Antey-Saint-André.
La comunità locale (non intendendo solo Antey, ma tutte le
comunità che utilizzano la struttura) è preoccupata in questo
momento. Da una parte l'azienda garantisce certi servizi, ma
dall'altra decide di andare tramite un bando a creare le condizioni
per delle cooperative o dei privati di poter utilizzare il primo,
il secondo e il terzo piano.
Ma di che cosa stiamo parlando? Perché poi alla fine si parla di
fuffa, invece che di cose concrete. Si tratta di uno stabile
importante, grande a livello anche di locali e di volumetria.
Abbiamo a disposizione, ad oggi non più utilizzati, circa 1500
metri quadri e il bando predisposto dall'azienda verteva
sull'utilizzo di questa superficie. C'è anche un
di cui
,
perché i locali siti ai piani primo e secondo rientreranno nella
disponibilità dell'azienda. I locali del terzo e ultimo piano,
attualmente occupati dai quattordici ospiti della microcomunità di
Antey, verranno liberati entro il 30 giugno 2016, come da richiesta
formulata dalla Unité des Communes. Quindi vi sarà un ulteriore
passaggio.
L'azienda Usl prepara un bando, viene fatto l'avviso di
procedura e diverse cooperative fanno il sopralluogo di rito, che
oltretutto era inserito all'interno della procedura aperta, ma non
c'è nessuno che partecipa effettivamente e non c'è nessuna
presentazione di offerta. Quindi in fretta e furia (positiva questa
cosa), nel momento in cui va deserto questo bando che doveva invece
creare quelle condizioni di mercato e di soluzioni alternative, per
dare comunque dei servizi alle comunità locali, pochi giorni dopo
il direttore generale della Usl approva, di conseguenza, l'avvio di
una procedura negoziata. Stiamo parlando dell'8 febbraio, quindi
sono atti freschi, non roba stagionata. Talmente freschi che a
questo punto noi interveniamo, conoscendo nel merito la situazione
e soprattutto l'alta preoccupazione della comunità. Un'apprensione
che non è di maggioranza, di opposizione o di che cosa, ma che è
della comunità, il cui messaggio sovente cerchiamo di far arrivare
all'assessore Fosson, pensando anche ai territori e non solo al
centro della nostra attività.
L'obiettivo di questa iniziativa è molto semplice e chiaro.
Visto quello che è successo e le scelte che l'azienda ha fatto in
questi ultimi mesi, visto che c'è una deliberazione del direttore
generale che approva l'avvio di una procedura negoziata,
l'obiettivo di questa iniziativa è di conoscere quali sono i
criteri per affidare tale servizio ai soggetti interessati, per
garantire un buon servizio alla comunità locale. Non guardiamo il
lato amministrativo che in questo momento è corretto: c'è stato un
bando che è andato deserto, perché nessuno ha partecipato. Non
sappiamo se era troppo cara la base d'asta, ma ci interessa di più
la sostanza, che è di conoscere i criteri per affidare il servizio
all'interno di uno stabile molto importante per le comunità, ma
completamente di natura pubblica.
Presidente
- La parola all'assessore Fosson.
Fosson (UV) -
Grazie Consigliere Chatrian, perché mi dà
la possibilità anche di portare delle novità fresche, con atti
freschi rispetto a quello che Lei chiede. Come ho già detto e
ribadisco con intensità, perché ci credo, la struttura di Antey ha
grandi potenzialità per come è fatta, per le funzioni che ha e
anche per la posizione strategica al centro della valle. Forse, se
ci sono delle difficoltà, è sul numero di ospiti che ormai in
un'economia sanitaria, di tipo finanziario, prevedrebbe con numeri
più ampi. Comunque è sicuramente una struttura funzionale, ottima,
esposta bene con una vista del Cervino straordinaria, quindi è
sicuramente una grande struttura.
Si conferma che l'Usl sta proseguendo nelle operazioni che
dovranno consentire a breve tempo un rinnovato utilizzo della
struttura, mediante la locazione di parte dei locali ad esso
ubicati a soggetto privato, per svolgervi attività sociosanitarie.
Questa era l'indicazione, anche al fine di garantire una coerenza
rispetto alle altre attività che continueranno ad essere erogate
dall'ente. C'è stata un'interpellanza del consigliere e collega
Fabbri che insisteva proprio su questo ruolo anche sanitario, e noi
lo confermiamo.
Lei ha detto che il bando è stato fatto bene, ma non era non
indicata la palestra, per cui c'è stato nei successivi incontri con
chi ha fatto il sopralluogo, il discorso che al piano terreno e al
primo piano ci sono anche la palestra e la cappella che vanno in
utilizzo. Quindi dopo la gara andata deserta, si è proseguito per
quello che era previsto nel bando, cioè a una trattativa negoziata
che ha però le stesse indicazioni del bando, se no bisognava
cambiare i termini dello stesso bando, anche se nella trattativa
negoziata chi è interessato presenta un progetto che verrà vagliato
anche nella qualità.
Questo è stato reso necessario, lei lo ha già detto bene, anche
perché funzionerà da giugno la grande microcomunità di Pontey,
rifatta e ampliata con quarantadue posti su un livello unico. Sarà
sicuramente una struttura, anche questa, di grande potenzialità
soprattutto per gli N3, con l'infermiera di notte. Qui c'è stato un
piccolo ritardo, perché i quattordici dell'ultimo piano di
Antey-Saint-André dovevano scendere giù a gennaio, invece
scenderanno dopo. Il quarto piano è un po' differenziato rispetto
agli altri, perché ha dei criteri di aderenza alla disabilità un
po' diversi non essendoci il montalettighe, eccetera, e quindi si
ha un criterio di penetranza un po' più bassa. La scadenza per la
presentazione dell'offerta era stabilita proprio per ieri, cioè il
24 febbraio in cui, appunto, scadevano queste offerte
negoziali.
Rispetto ai servizi da erogare da parte dell'ente pubblico nei
confronti delle comunità locali, ritengo utile precisare di nuovo
che le attività consultoriali, le prestazioni dei medici di
medicina generale e dei medici di continuità assistenziale
continueranno a essere erogate presso i locali al primo piano senza
soluzione di continuità e senza alcuna variazione rispetto a quanto
fino a ora previsto, così come continueranno a essere garantite le
prestazioni relative all'assistenza delle persone anziane
all'ultimo piano. Come ho detto, la nostra idea e la nostra
progettualità è di ampliare questi servizi sia consultoriali sia
dei prelievi, cercando di renderli più frequenti e anche magari
concentrando lì quello che si fa dalle altre parti. Le restanti
attività saranno collocate presso le strutture che entreranno nel
progetto sperimentale e che avevo anche illustrato in V
Commissione. Ringrazio il Consigliere Laurent Viérin che ha citato
e sottolineato la nostra collaborazione in V Commissione, perché
anche questo per noi non è uno sforzo, ma un percorso a cui
crediamo.
Rimango alla conclusione, nel senso che questo è un nuovo
progetto di collaborazione tra pubblico e privato. Ci stiamo
lanciando un po' avanti. Ieri lei ci accusava di giocare sempre
sulla difensiva: lo cito in generale, se mi permette. D'altronde
questa struttura era gestita agli altri piani già da cooperative
private, quindi noi apriamo una sede in cui ci sarà il pubblico di
un certo livello sanitario e ai piani sopra un privato per attività
sociosanitarie. Io spero, ma penso che sia proprio evidente, che ci
sarà un rapporto tra il pubblico e il privato, e il primo potrà
sicuramente offrire dei servizi anche al secondo. Un privato
sociosanitario che abbia una continuità assistenziale presente al
piano di sotto ha sicuramente dei vantaggi, quindi io credo che
questa collaborazione tra pubblico e privato sarà un punto di
novità sperimentale nell'ambito della politica dell'azienda.
L'ultima novità che le dico con estremo piacere, è che la
procedura negoziata non è andata deserta: terminava ieri e non è
andata deserta. Probabilmente nel bando gli importi di gara erano
molto alti e d'altronde erano dovuti al fatto che l'azienda per
tutelarsi aveva chiesto dei parametri, interpellando anche
l'Agenzia delle entrate. Comunque la procedura negoziata non è
andata deserta.
Président
- La parole au collegue Chatrian.
Chatrian (ALPE) -
Qualche buona notizia, Assessore
Fosson. È positivo che ci sia stato interesse da parte di
cooperative di privati per garantire la continuità
socioassistenziale in questa struttura - lo diceva bene anche lei -
che ha grandi potenzialità, ma soprattutto ha una posizione molto
strategica. Tanto è vero che in questi mesi le comunità locali
erano molto preoccupate e la preoccupazione è aumentata
ulteriormente nel momento in cui è andato deserto il bando
dell'azienda Usl, proprio per i motivi che dicevo nelle premesse.
Da una parte la sfida è che il pubblico garantisca tutta una serie
di servizi all'interno della struttura, dall'altra è di riuscire a
raccordarsi con una struttura invece di natura più privata, ma che
sia comunque guidata dal pubblico tramite un bando. È positivo che
ci si sia stato comunque un interesse e speriamo che il progetto
presentato dalla diverse cooperative aiuti e vada oltre quello che
è in questo momento la continuità socioassistenziale, anche perché
le comunità locali ne hanno fortemente bisogno. Tutto questo
garantisce alle comunità locali anche occupazione e in questo
momento questo elemento non è assolutamente secondario.
