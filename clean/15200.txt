Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 1721 del 20 dicembre 1995 - Resoconto
SEDUTA POMERIDIANA DEL 20 DICEMBRE 1995
OGGETTO N. 1721/X Approvazione dell'acquisto e della permuta di
terreni siti in Comune di Saint-Marcel, da destinare a parcheggio a
servizio dell'area industriale limitrofa. Approvazione ed impegno
di spesa. Delega alla Giunta.
Deliberazione Il Consiglio
Premesso che l'Assessorato dei Lavori Pubblici ha in programma
di realizzare un parcheggio in Comune di Saint-Marcel, frazione
Lillaz, in considerazione del fatto che l'area interessata, in gran
parte già di proprietà regionale, si trova a ridosso dell'area
industriale ex Montedison anch'essa di proprietà regionale e,
conseguentemente, ritiene che il parcheggio possa essere di
interesse regionale a servizio dell'area industriale stessa, oltre
che della frazione Lillaz;
Atteso che il Servizio Affari Generali e Legali, sentiti gli
assessorati competenti, ha intrapreso le azioni necessarie per
addivenire all'acquisizione delle aree segnalate;
Rilevato che si tratta di acquisire il mappale n. 256 del F. 3
di proprietà del Signor Thabor Gian Piero per il prezzo unitario di
Lire 38.000/metro quadrato, valore ritenuto congruo dall'Ufficio
Patrimoniale dell'Assessorato del Bilancio e delle Finanze con
relazione di stima in data 8 settembre 1993;
Posto che per quanto attiene, invece, al mappale n. 54 del F. 3,
il proprietario, Signor Rosso Pietro, si è dichiarato disposto a
cedere parte del suo terreno solamente con una permuta di pari area
da scorporarsi dal mappale n. 53 di proprietà regionale;
Preso atto che il terreno di proprietà del Signor Rosso è
gravato da usufrutto vitalizio a favore della propria madre,
Signora Réan Leontina Linda;
Atteso che:
- con tipo di frazionamento n. 1267 del 23 maggio 1995 sono
state determinate le superfici esatte e, in particolare: F. 3 n.
349 (ex 53/b) metri quadrati 100 di proprietà regionale, F. 3 n.
351 (ex 54/b) metri quadrati 100 di proprietà del Signor Rosso;
- l'Ufficio Patrimoniale, con relazione in data 11 novembre
1993, aveva proposto una permuta alla pari tra i due mappali in
questione ma il Signor Rosso evidenziava che il terreno di sua
proprietà è coltivato a frutteto, mentre quello di proprietà
regionale risulta incolto;
- l'Ufficio Demanio e Patrimonio, pertanto, con relazione in
data 31 marzo 1995, riesaminava la stima determinando in Lire
38.000/metro quadrato il valore del terreno di proprietà regionale
ed in Lire 46.000/metro quadrato il valore del terreno di proprietà
del Signor Rosso:
- il Signor Rosso si è dichiarato, quindi, disposto a cedere a
titolo di permuta alla Regione Valle d'Aosta il terreno distinto al
N.C.T. del Comune di Saint-Marcel al Foglio 3 con il n. 351 (ex
54/b) di metri quadrati 100, per il prezzo di Lire 4.600.000=
(quattromilioniseicentomila) e ad acquistare dalla Regione Valle
d'Aosta a titolo di permuta il terreno distinto al N.C.T. dello
stesso Comune al Foglio 3 n. 349 (ex 53/b) di metri quadrati 100,
per il prezzo di Lire 3.800.000= (tremilioniottocentomila), con un
conguaglio a proprio favore di Lire 800.000= (ottocentomila);
- il Signor Thabor Gian Piero si è dichiarato disposto ad
alienare l'immobile di sua proprietà per il prezzo complessivo di
Lire 16.910.000= (sedicimilioninovecentodiecimila);
Ritenuto di acquisire i suddetti terreni per i motivi
sopraspecificati;
Visto il parere favorevole di legittimità rilasciato dal
Dirigente del Servizio Affari Generali e Legali della Presidenza
della Giunta regionale, ai sensi dell'articolo 72 della legge
regionale n. 3/1956 e successive modificazioni, e del combinato
disposto degli articoli 13 - comma I - lett. e) e 59 - comma 2 -
della legge regionale n. 45/1995, sulla presente deliberazione;
Visto il parere della Il Commissione consiliare permanente;
Delibera
1) di approvare l'acquisto di un terreno sito in Comune di
Saint-Marcel distinto al N.C.T. al Foglio 3 con il n. 256 di metri
quadrati 445, di proprietà del Signor Thabor Gian Piero, per il
prezzo complessivo di Lire 16.910.000=
(sedicimilioninovecentodiecimila), da destinare alla realizzazione
di un parcheggio a servizio dell'area industriale limitrofa;
2) di approvare la permuta tra un terreno di proprietà regionale
sito in Comune di Saint-Marcel, distinto al N.C.T. al Foglio 3 con
il n. 349 (ex 53/b) di metri quadrati 100 per il prezzo di Lire
3.800.000= (tremilioniottocentomila), ed un terreno di proprietà
del Signor Rosso Pietro distinto al N.C.T. dello stesso Comune al
Foglio 3 con il n. 351 (ex 54/b) di metri quadrati 100 per il
prezzo di Lire 4.600.000= (quattromilioniseicentomila), con un
conguaglio a favore del Signor Rosso Pietro di Lire 800.000=
(ottocentomila);
3) di approvare ed impegnare la spesa complessiva di lire
17.710.000 (diciassettemilionisettecentodiecimila) da imputare al
capitolo 46940 del bilancio di previsione della Regione per l'anno
1995 ("Spese per l'acquisto e la costruzione di beni patrimoniali
da destinare ad interventi nel settore industriale") che presenta
la necessaria disponibilità, da liquidare nel modo seguente:
- Lire 16.910.000 (sedicimilioninovecentodiecimila) a favore del
Signor Thabor Gian Piero (nato a Quart il 29 marzo 1935, residente
a Nus, Via Aosta n. 16, codice fiscale THB GPR 35C29 H110S);
- Lire 640.000= (seicentoquarantamila) a favore del Signor Rosso
Pietro (nato a Quart il 19 gennaio 1946, residente a Saint-Marcel,
località Lillaz n. l9, codice fiscale RSS PTR 46A19 H110B);
- Lire 160.000= (centosessantamila) a favore della Signora Réan
Leontina Linda (nata a Saint-Marcel il 23 febbraio 1910, ivi
residente in frazione Lillaz n. l9, codice fiscale RNE LTN 1OB63
H671G);
4) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di trasferimento degli immobili di cui si tratta
e, in particolare, per la designazione del notaio rogante, per gli
eventuali accertamenti circa la consistenza, l'intestazione
catastale e l'esatta superficie degli immobili da acquisire, nonché
per l'impegno dell'imposta INVIM;
5) di stabilire che le spese di stipulazione dell'atto notarile
di permuta ed ogni altra accessoria, in deroga all'articolo 1554
c.c. saranno sostenute dall'Amministrazione regionale;
6) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d) del decreto legislativo 22
aprile 1994,
n. 320.
Presidente Qualcuno chiede la parola? I consiglieri sono
invitati a votare.
Presenti: 30
Votanti e favorevoli: 27
Astenuti: 3 (Lanièce, Marguerettaz e Tibaldi)
Il Consiglio approva
