Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 2123 del 25 settembre 1996 - Resoconto
SEDUTA ANTIMERIDIANA DEL 26 SETTEMBRE 1996
OGGETTO N. 2123/X Nomina di un sindaco effettivo in seno al
Collegio sindacale della società Funivie di Champorcher S.p.A..
Presidente Il s'agit de répéter la votation de hier, étant donné
qu'il y a deux Frand Genisot, et la proposition qui avait été faite
était de Mme Frand Genisot Alda.
- Consiglieri presenti: 25
- Consiglieri votanti: 24
- Astenuti: 1 (Chiarello)
- Schede nulle: 1
- Schede valide: 23
- Schede bianche: 6
Hanno riportato voti:
- Frand Genisot Alda: 17
Presidente In base all'esito della votazione risulta nominato
quale Sindaco effettivo in seno al Collegio sindacale della Società
Funivie di Champorcher S.p.A., per il triennio 1996/1999 che scadrà
il 30 giugno 1999, la sig.a Frand Genisot Alda (residente in Aosta,
Via Montmayeur, 8).
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 3 agosto 1971, n. 10 è stata autorizzata
la sottoscrizione di capitale azionario da parte della Regione a
favore di Società di funivie e seggiovie locali e di altre società
aventi per fine iniziative di interesse turistico locale;
- l'articolo 21 dello Statuto della Società Funivie di
Champorcher S.p.A. prevede che uno dei Sindaci effettivi che
compongono il Collegio sindacale sia nominato dalla Regione, ai
sensi dell'articolo 2458 del Codice Civile;
- il succitato Collegio sindacale è scaduto il 30 giugno 1996
per compiuto triennio di carica;
- ai sensi dell'articolo 2397 del Codice Civile i Sindaci devono
essere scelti fra gli iscritti nel registro dei revisori
contabili;
Vista la determinazione della Commissione per le nomine che, a
seguito della pubblicazione nel Bollettino ufficiale della Regione
n. 3 del 16 gennaio 1996 dell'elenco delle nomine in scadenza nel
primo semestre dell'anno 1996, nella riunione del 21 maggio 1996,
si è espressa sulle seguenti candidature:
1) Benzo Claudio 7) Girardi Marco
2) Cargnino Andrea 8) Linty Marco
3) Frand Genisot Alda 9) Louvin Lorenzo
4) Frand Genisot Gianni 10) Odisio Gianni
5) Frau Pierfrancesco 11) Safina Angelo
6) Frimaire Mario 12) Vietti Claudio
Ritenuto necessario provvedere alla nomina di un Sindaco
effettivo in seno al Collegio sindacale della summenzionata società
per il triennio 1996/1999 che scadrà il 30 giugno 1999;
Visto il parere favorevole di legittimità rilasciato dal
Dirigente del Servizio Affari Generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamate le leggi regionali 3 agosto 1971 n. 10 e 27 marzo
1991, n. 12;
Delibera
1) di nominare, ai sensi dell'articolo 2458 del Codice Civile,
quale Sindaco effettivo in seno al Collegio sindacale della Società
Funivie di Champorcher S.p.A., per il triennio 1996/1999 che scadrà
il 30 giugno 1999, la sig.a Frand Genisot Alda (residente in Aosta,
Via Montmayeur, 8);
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
