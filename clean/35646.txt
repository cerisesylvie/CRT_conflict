Classificazione
ENERGIA



Oggetto del Consiglio n. 113 del 25 settembre 2013 - Resoconto
OGGETTO N. 113/XIV - Interrogazione: "Ragioni e conseguenze
organizzative e occupazionali della fusione della società
Vallenergie in CVA Trading".
Président -
Pour la réponse, la parole au Président
Rollandin.
Rollandin (UV)
- Sì, grazie Presidente.
Per quanto è della prima questione posta, le ragioni
dell'operazione di fusione sono connesse all'ottimizzazione e alla
razionalizzazione delle strutture del gruppo e della catena di
controllo, con miglioramento dell'efficienza organizzativa
complessiva e contenimento dei costi di gestione: questo è
abbastanza evidente, già da quando era stato comperato, che
Vallenergie fa la stessa cosa di CVA; quindi, mettendo insieme la
parte di CVA che fa il commerciale, chiaramente c'è un vantaggio
sotto tutti i profili. In particolare, la fusione permetterà una
razionalizzazione delle attività connesse alla vendita di energia,
proprio perché fanno la stessa cosa, sia sul mercato libero, sia
sul mercato di maggior tutela, quale ad esempio l'attività di
gestione del credito e dei sistemi informativi. L'operazione di
fusione, oltre a garantire continuità civilistica per i contratti
in essere in capo alla società Vallenergie, consentirà il
contenimento dei livelli occupazionali; a livello organizzativo si
sta valutando di trasferire non più di 3-4 risorse dall'attuale
sede di lavoro a quella di Aosta o Châtillon.
Per la seconda domanda, la società ha chiuso l'esercizio 2012
con una perdita di 3.886.766 euro, perdita ripianata da CVA,
perdita ampiamente prevista; difatti, nel momento in cui ricordiamo
che è stato comprato, l'acquisto è stato fatto insieme con DEVAL e
Vallenergie, che era compresa, quindi non potevamo non...e anche
Vallenergie in favore di CVA S.p.A. ha avuto luogo contestualmente
l'acquisto di DEVAL e Vallenergie, trattandosi di operazioni che
l'ENEL ha considerato interdipendenti e aventi natura unitaria.
Voglio ricordare che l'acquisto del 51 percento di Vallenergie è
costato 1.000.000, quindi praticamente...
"Quale sia, a questo proposito, la situazione di distacco
delle società acquistate da CVA sotto il profilo dei sistemi
informativi"
: relativamente alla società Vallenergie, il
trasferimento delle procedure informatiche da ENEL a CVA avverrà
entro il 31 dicembre 2013. Per quanto riguarda la società DEVAL, il
trasferimento delle procedure da ENEL a CVA arriverà nei tempi e
modalità tali da garantire la migliore continuità operativa di
DEVAL, indipendentemente da quanto ipotizzato in prima sede di
definizione contrattuale, quindi le valutazioni vengono fatte con
questa ottica. Grazie.
Président
- Merci. Pour la réplique, la parole au
Vice-président Rosset.
Rosset (UVP)
- Grazie Presidente.
Ringraziamo per le risposte fornite. Non ci resterà altro da
fare che aspettare i prossimi eventi...chiederò poi magari le
risposte, se è possibile averne una copia. E ho visto anche
precedentemente con l'altro punto, quando si parla della galassia
elettrica valdostana, certe volte si stenta a capire se le ragioni
esposte siano fondate o meno. Spiace constatare che, malgrado le
audizioni che abbiamo avuto a fine della scorsa legislatura con i
vertici di CVA, questa operazione, come qualcun'altra, sia stata
taciuta. È il segno di una mancanza di rispetto verso il Consiglio
regionale che stupisce. È vero, le partecipate sono abituate ad una
cabina di regia in cui siede una sola persona, a cui devono
rispondere per le cose fatte, sia per le piccole, sia per le
grandi...una vita grama per i manager senza autonomia alcuna,
benché lussuosamente retribuiti! Ebbene, io auspico un giorno...che
un giorno verrà in cui certe operazioni saranno illustrate prima e
condivise con il Consiglio regionale, sgombrando quelle ombre che
sempre gravano sui "perché" di certe scelte e di certe operazioni.
Grazie.
Président
- Point 25 à l'ordre du jour.
