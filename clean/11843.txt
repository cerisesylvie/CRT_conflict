Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2677 del 25 ottobre 1991 - Resoconto
OGGETTO N. 2677/IX Concessione di un contributo di lire
2.450.000 alla Pro Loco di Pontey per l'acquisto di tavoli da
utilizzare durante le manifestazioni - Approvazione ed impegno di
spesa.
Presidente
Do lettura della delibera in
oggetto:
Deliberazione Il Consiglio
delibera
1) di approvare la concessione di un contributo di lire
2.450.000 (duemilioniquattrocentocinquantamila) alla Pro loco di
Pontey per l'acquisto di tavoli da utilizzare durante le
manifestazioni;
2) di impegnare la spesa di lire 2.450.000
(duemilioniquattrocento-cinquantamila), con imputazione della spesa
stessa al cap. 64320 del bilancio di previsione della Regione per
l'anno 1991 ("Contributi e sussidi ad istituzioni ed organismi vari
per attività nel settore del turismo e del tempo libero") che
presenta la necessaria disponibilità;
3) di stabilire che alla liquidazione si provveda ai sensi
dell'articolo 58 della legge regionale 27 dicembre 1989, n. 90, su
presentazione di idonea documentazione di spesa.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
Questa deliberazione dice che la
Pro Loco ha fatto richiesta per l'acquisto di tavoli da utilizzare
durante la manifestazione; ci sono dei contributi ordinari dati
ogni anno alle Pro Loco, e per l'acquisto di tavoli bisogna venire
a chiedere un contributo straordinario alla Regione?
Mi sembra che sia un modo di fare scarsamente responsabilizzante
anche rispetto a questi organismi: se vogliono comprarsi dei
tavoli, che si comprino dei tavoli, ma devono venire a chiedere i
contributi alla Regione?
Vorrei capire meglio se si tratta proprio di tavoli o di che
cosa.
Presidente
Ha chiesto di parlare l'Assessore del
Turismo, Sport e Beni Culturali Pascale, ne ha facoltà.
Pascale (PSI)
Le Pro Loco hanno dei contributi
ordinari per lo svolgimento di quella che è l'attività ordinaria
per l'organizzazione di manifestazioni che sono particolarmente
importanti nei comuni dove non esiste l'azienda di soggiorno, come
in questo caso.
A volte chiedono un contributo straordinario per un qualcosa che
- come dice la parola - è straordinario; in questo caso è
l'organizzazione delle manifestazioni per le quali di volta in
volta dovevano affittare questi tavoli, hanno deciso di
acquistarli, hanno magari messo di tasca loro una parte della spesa
e chiedono un contributo alla Regione.
Presidente
Ha chiesto di parlare il Consigliere
Andrione per dichiarazione di voto, ne ha facoltà.
Andrione (UV)
Pour déclarer notre abstention parce
qu'il nous semble que quand même nous descendons un peu trop dans
des détails qui pourraient être réglés d'une façon différente, en
responsabilisant et les Pro Loco et les Communes.
Presidente
Pongo in votazione la delibera in
oggetto:
Esito della votazione
Presenti: 29
Votanti: 17
Favorevoli: 17
Astenuti: 12 (Agnesod, Andrione, Lanivi, Louvin, Mostacchi,
Perrin, Riccarand, Rollandin, Stévenin, Vallet, Viérin e Voyat)
Il Consiglio approva
