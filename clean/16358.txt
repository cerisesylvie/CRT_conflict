Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 2723 del 30 luglio 1997 - Resoconto
SEDUTA STRAORDINARIA DEL 30 LUGLIO 1997
OBJET N° 2723/X Débat sur la nouvelle situation politique.
Président La parole au Conseiller Perrin Carlo.
Perrin C. (UV) Face aux déclarations qui ont été faites au
précédent Conseil on s'était rendus disponibles d'ouvrir le débat
sur cet événement politique particulier de ce moment. Donc
permettez-moi de faire quelques considérations surtout que j'ai
même été accusé par la presse d'avoir été particulièrement
silencieux.
Je parlerai certainement en tant que Conseiller de cette
Assemblée, mais surtout en tant que Président du mouvement de
l'Union Valdôtaine pour dire que l'Union Valdôtaine dans cette
période, étant un mouvement organisé, a débattu de ce moment
politique particulier dans ses différents organes, en se tenant aux
indications que les différents congrès ont données quant à la ligne
politique à suivre par notre mouvement. Donc je tâcherai d'être un
rapporteur fidèle des analyses et des décisions que notre mouvement
a prises.
L'Union Valdôtaine par sa Commission politique a eu des
rencontres avec des représentants du Groupe qui était en train de
se constituer et qui s'est défini Autonomisti-Autonomistes et je
dois dire qu'une appréciation positive a été faite quant au dessein
politique, tout en n'étant pas d'accord sur le parcours qui avait
été proposé. Je dis cela aussi pour démentir certaines
affirmations, où l'on dit que ce parcours avait été concordé avec
le soussigné, cela peut-être pour justifier le résultat de cette
proposition, ou aussi peut-être pour profiter de ma disponibilité
naturelle au dialogue, je n'ai jamais répondu négativement à aucune
requête de dialogue de quelconque force politique et donc
certainement j'ai été disponible avec d'autres représentants de mon
mouvement à dialoguer surtout sur un projet qui, en tant que forces
autonomistes, nous intéresse.
Cela dit comme l'on dit en bon italien "a scanso di equivoci" et
aussi pour affirmer que ce n'est pas vrai que "il confronto è stato
negato", comme cela a été dit, j'ai écouté l'intervention de
Monsieur Lanivi avec beaucoup d'intérêt. Comme d'habitude, Monsieur
Lanivi est un homme politique habile et expert à présenter bien son
projet, donc j'ai apprécié son exposition et j'ai recueilli même
dans son amertume de fond des affirmations significatives, telle
que "non compromettere la solidarietà fra le forze autonomiste" ou
encore de parler de "coesione autonomista" ou de "pluralismo
autonomista", ce qui fait apprécier un projet futur
autonomiste.
La réponse politique de l'Union Valdôtaine a été extrêmement
claire. L'Union Valdôtaine est le mouvement de majorité relative:
15 conseillers sur 35, l'Union Valdôtaine s'est engagée à garantir
la stabilité politique et la gouvernabilité de ce Pays; l'Union
Valdôtaine en 1993 a fait un choix très clair, partagé par beaucoup
d'autres formations politiques. Ce choix a privilégié un programme
de législature qui est en train de se compléter dans ce dernier
bout de chemin à faire, avant les élections régionales et nous en
avons une illustration par le Président du Gouvernement.
Nous retenons aussi que la politique doit privilégier à la
simple stratégie des programmes et des contenus et que certains
concepts pour nous très importants font encore partie du
vocabulaire politique, c'est-à-dire fidélité à la parole donnée,
aux accords faits, à la cohérence. Voilà donc des motivations bien
simples qui ont été à la base des décisions de l'Union
Valdôtaine.
Nous ne pouvons pas cependant ne pas considérer les évolutions
politiques qui ont été produites dans ces années: l'éclatement du
vieux cadre politique, la formation de Polo et Ulivo, la tentative
du bipolarisme, les élections politiques de ?96, la régionalisation
de certains partis, au moins pour une partie d'eux: la D.C., le
P.S.I., dont une certaine partie - je dirais même avec courage -
s'est décidée de se débrancher des partis originels. La situation
italienne nous la connaissons, nous en avons discuté dans les
Conseils passés: l'avortement du fédéralisme, le danger pour les
autonomies spéciales, l'indifférence vers les spécificités et les
particularismes, des motivations qui nous portent certainement à
être vigilants, à chercher des solidarités et des convergences sur
ces thèmes spécifiques.
C'est pour ces motivations que nous avons évalué avec un
optimisme modéré - j'en expliquerai aussi les raisons - la
naissance du Groupe des Autonomistes, avant tout pour renforcer la
culture autonomiste. Nous avons toujours souhaité cela et je crois
que là l'Union Valdôtaine, qui a été quand même le mouvement
autonomiste par excellence dans ces 50 ans, a beaucoup travaillé
dans ce sens. Donc que la culture de l'autonomie soit entrée dans
cette Communauté et qu'elle devienne un bien commun de cette
Communauté c'est un fait très important et qu'il y ait des forces
politiques, débranchées de Rome ou non, qui font de l'autonomie un
drapeau, c'est très important et positif pour notre Région.
Nous avons apprécié aussi la simplification du cadre politique
que cela a produit d'ailleurs, nous venons de voter une réforme de
la loi électorale qui va dans cette direction.
Pour ce qui est de l'entente entre les forces autonomistes, je
veux rappeler que l'Union Valdôtaine dans un comité centrale de
Nus, il y a différentes années, a lancé une proposition forte
d'agrégation des forces autonomistes.
Cette proposition à ce moment-là n'a pas été recueillie,
peut-être c'était trop tôt, peut-être les temps n'étaient pas
encore mûrs, peut-être que nous n'avons pas su toucher réellement
aux autres forces politiques, peut-être que nous étions encore trop
loins des élections régionales.
Par contre laissez-moi exprimer quelques doutes sur cette
opération. Je me demande: est-ce qu'il suffit de se débrancher de
Rome pour devenir tout de suite autonomistes convaincus? Je
l'espère. N'est-ce que cette opération n'a pas été favorisée par
l'approche des élections? C'est légitime certainement, mais ce
serait une motivation un peu moins noble. Est-ce que cette
définition d'autonomistes n'est pas à considérer quelque peu
provocatrice pour l'Union Valdôtaine, qui en a été le mouvement
autonomiste par excellence?
Quelqu'un a fait référence à la naissance de ce projet politique
lors des élections de ?96. Cette référence c'est un peu faible et
je voudrais rappeler que, quant à cohésion autonomiste, quant à
véritable volonté politique d'affirmer une appartenance à une
identité particulière, à un peuple, les précédentes élections
politiques ont eu une signification bien plus profonde: la fameuse
liste Vallée d'Aoste a laissé un signe profond dans cette Vallée,
les gens avaient été aussi beaucoup plus enthousiastes et
convaincus.
En ?96 on a ajouté beaucoup d'eau dans le vin et si ce passage
veut être indiqué comme l'acte de naissance de ce nouveau projet
politique, je dois avouer qu'il s'agit d'un passage un peu faible,
qui n'a surtout pas recueilli l'enthousiasme des Valdôtains.
Faites ces quelques considérations de nature tout à fait
politique, l'Union Valdôtaine s'est engagée à garantir la
continuité de cette législature, en mettant en route les derniers
points du programme, en continuant son chemin avec une majorité qui
a perdu un bout de sa composition, nous le regrettons, mais ce bout
s'est détaché volontairement, c'est sa décision légitime qui lui
revient.
Nous serons quand même très attentifs aux développements
politiques. Nous remercions les forces politiques qui ont voulu
nous accompagner et faire foi à ce programme que nous voulons
conclure. Dans quelques mois les électeurs se prononceront et à ce
moment-là nous serons à même de faire des évaluations plus
précises, plus particulières, plus ponctuelles sur la consistance
et la réelle volonté de collaboration des formations
autonomistes.
Président La parole au Conseiller Piccolo.
Piccolo (ADP-PRI-Ind) Riallacciandomi agli interventi fatti nei
Consigli del 2 e del 23 luglio, in occasione della dichiarazione
della costituzione del Gruppo degli Autonomisti e delle dimissioni
dagli incarichi istituzionali sono state formulate alcune
dichiarazioni da alcuni componenti, e pertanto vorrei fare alcune
precisazioni e doverosi chiarimenti al fine di evitare ulteriori
confusioni sulle modalità con cui noi della Fédération siamo
arrivati a diversificare i nostri comportamenti dopo che alle
ultime elezioni politiche, mi riferisco alla candidatura del
Senatore Dondeynaz, era sembrato che fosse a portata di mano un
accordo che vedeva protagonista anche la nostra forza.
Ricordo che erano stati fatti anche alcuni incontri con i
componenti che oggi fanno parte del Gruppo degli Autonomisti, ai
quali avevamo partecipato anche noi, con convinzione e
determinazione, anche se subito ci siamo trovati divisi su due
punti fondamentali.
Primo punto: noi abbiamo sempre sostenuto che prima si doveva
costituire una nuova aggregazione con un chiaro progetto politico e
poi ci si doveva porre il problema dello schieramento in Consiglio
regionale, a differenza di altri che invece vedevano nel nuovo
equilibrio del Consiglio la condizione di nascita del nuovo
movimento autonomista.
In ogni caso, il nuovo raggruppamento politico doveva nascere
non da un accordo fra consiglieri regionali, ma da un congresso e
da un'assemblea costituente a cui partecipasse la base dei vari
gruppi politici.
Poiché la disparità dei pareri permaneva ritenemmo opportuno
chiedere alla nostra base l'autorizzazione ad andare avanti nella
trattativa e le modalità con cui procedere.
Non so se fu la nostra decisione a fornire la scusa per fare
precipitare la situazione ma, anziché attraverso il congresso delle
cinque forze, con cui ritenevamo necessario confrontarci, venne
presa la decisione - secondo noi affrettata - di costituire il
Gruppo degli autonomisti, senza un articolato programma, ma con
l'obiettivo immediato di cambiare la maggioranza in Regione e a
pochi mesi dalla scadenza della legislatura.
La nostra Assemblea costituente del 19 aprile ultimo scorso, che
pure ci ha dato il mandato di continuare i contatti per costituire
una più vasta aggregazione di forze autonomiste, ci ha dato precise
indicazioni di evitare ogni crisi prima della costituzione di una
nuova forza, nella cui necessità continueremo, nonostante tutto, a
credere.
In effetti, l'esigenza di un rinnovamento politico così
insistentemente richiesto dalla nostra gente ci ha indicato quanto
sarebbe utile se le forze autonomiste, siano esse di estrazione
laica che cattolica, si unissero per dare vita ad un nuovo
raggruppamento capace di coagulare nuovo consenso attorno a vere
idee autonomistiche.
Una proposta di così lungo respiro come quella della
costituzione di una nuova aggregazione politica non può nascere a
fine legislatura rispolverando un fossile politico come la
delimitazione della maggioranza, ma deve incentrarsi su un
programma a lungo termine e come minimo con un accordo di
legislatura.
Vorrei ricordare che nel ?93, subito dopo le elezioni regionali,
abbiamo sottoscritto un accordo di legislatura e che qualcuno, che
ora vuole escludere le sinistre dal Governo regionale, fu allora un
tenace tessitore di un accordo per inserirle nella maggioranza.
Eppure, nel ?93 le forze autonomiste contavano già allora in
Consiglio ben 22 consiglieri e sarebbe pertanto stato possibile già
allora una maggioranza autonomista.
E allora sì che una maggioranza autonomista avrebbe avuto il
tempo di redigere un programma ed un accordo di legislatura potendo
nascere non nell'improvvisazione di espedienti tattici, ma con una
scelta politica a lungo termine.
Non sarà stata forse la nostra presenza o assenza dalla Giunta a
determinare, a seconda dei casi, una proposta politica in un senso
o nell'altro?
Sono interrogativi che si pongono e che comunque ci rattristano
perché non riusciamo a renderci conto fino a che punto alla base di
certi comportamenti vi sia una diversa analisi politica o
semplicemente dei personalismi che non ce la fanno a morire.
Sarebbe veramente tragico se la politica valdostana, che ha
sempre rifiutato le artificiose contrapposizioni degli schieramenti
nazionali, arrivasse a ricreare in loco divisioni ben più piccine
ed altrettanto artificiose.
Prendiamo comunque atto della situazione che si è venuta a
creare fin qui e dichiariamo pubblicamente che non cesseremo di
lavorare per realizzare quella nuova aggregazione che ha auspicato
anche la nostra assemblea costituente e che è anche nei nostri
intenti, almeno quelli dichiarati e dichiarati anche dal Gruppo
degli Autonomisti.
Per fortuna - o purtroppo, a seconda di come la si vede - prima
o poi saremo costretti a trovare un'intesa, oppure lasciare il
campo. Ci auguriamo soltanto che la confusione fra politica ed
amministrazione non rischi di fare morire un grande progetto
politico al quale noi crediamo e che noi tenteremo comunque di
portare avanti anche da soli, se sarà il caso, disponibili però a
continuare un percorso insieme a chi sappia guardare al futuro e
non alle beghe e alle acredini del passato perché ci rendiamo conto
che il futuro è lì ed è lì quello della Valle d'Aosta.
La nostra gente, mai come oggi, ha bisogno di chiarezza e di
stabilità politica ed amministrativa; ci sentiamo prima di tutto il
dovere di ridare ad essa la fiducia nelle istituzioni e crediamo,
modestamente parlando, in 27 anni di vita politica come A.D.P. di
aver contribuito a compiere questo dovere dando alle nostre scelte
il supporto di un grande dibattito nella nostra gente.
Presidente Ha chiesto la parola il Consigliere Ferraris.
Ferraris (GV-PDS-SV) Come ricordato da altri, nel ?93 era stato
formato un governo di coalizione fra forze diverse: fra forze
regionaliste e fra forze progressiste di Sinistra; oggi una parte
di queste forze ha deciso di passare all'opposizione, dando vita ad
una nuova formazione politica, quella degli Autonomisti.
Fra le motivazioni che vengono portate alla base di questa
scelta c'è la valutazione di cambiamento di fase della situazione
politica e soprattutto viene detto - e in alcuni casi viene scritto
- che il Governo regionale ha realizzato il programma, si parla
anche di un programma compiuto anche bene e con largo anticipo.
Da queste considerazioni, dal momento che credo che i governi e
le coalizioni si misurino e si valutino sulla capacità di
governare, sulla stabilità e sulla capacità di realizzare i
programmi, ci si aspetterebbe una proposta che è quella di
consolidare la maggioranza, definire delle priorità di fine
legislatura, in sostanza assicurare un governo stabile ed
efficiente per la Valle d'Aosta.
Però vediamo che non è così. Viene formulata una singolare
teoria, ovvero un governo che funziona e che sta realizzando i
programmi va cambiato; direi un po' una teoria della consunzione
per realizzazioni raggiunte. Gli Autonomisti si tirano fuori da
un'alleanza politica che loro stessi sono i primi a dire che ha
lavorato bene.
Ora un fatto di questo genere sicuramente non ci fa piacere. Non
ci fa piacere che forze che hanno collaborato con noi passino
all'opposizione; da questo punto di vista ci associamo anche noi
all'apprezzamento del lavoro svolto dall'Assessore Lévêque, credo
che sia un riconoscimento dovuto. Quello che però noi non
condividiamo è il fatto che si ricorra a delle deformazioni
caricaturali del ruolo delle altre forze politiche, in particolare
della forza politica che rappresento. Parlare di un PDS come di un
partito del neo-centralismo: partiti nazionali filiali dei locali
partiti romani, così è stato scritto su uno dei quotidiani più
diffusi in Valle, credo che queste definizioni, se sono buone, sono
buone per Alleanza Nazionale e sicuramente non per il PDS-GV.
Non credo che mistificando la realtà si costruiscano una
posizione politica e si risponda ai bisogni dei Valdostani. Il
ruolo del PDS-GV in quella Valle è noto a tutti, non è stato certo
un ruolo di filiale locale di un partito nazionale; definire
partito centralistico un partito che ha decenni di storia per
l'affermazione dell'autonomia è un'evidente falsificazione. Non sto
qui a ricordare tutta una serie di passaggi a cui abbiamo
contribuito insieme indubbiamente ad altre forze, penso dalle
questioni legate al riparto fiscale al fatto che questo è un
Partito che, prima ancora che il PDS a livello nazionale si
riorganizzasse su base federale, aveva già raggiunto accordi di
tipo federale con il Partito nazionale, oggi siamo a statuti
definiti a livello regionale. Ricordo che un congresso nazionale
del nostro Partito ha votato all'unanimità un ordine del giorno per
la salvaguardia delle autonomie speciali, quindi da questo punto di
vista penso che non possiamo ricevere lezioni da parte di nessuno.
Anche la nostra posizione sulla Bicamerale è estremamente chiara,
così come sono estremamente chiare la posizione e la capacità di
venire incontro a realtà che sono in movimento in questo Paese,
penso ad alcune questioni che riguardano non solo la Valle d'Aosta,
ma anche il nord-est del Paese.
Siamo preoccupati invece perché vediamo sorgere un
neo-provincialismo nelle posizioni degli Autonomisti, ovvero
vediamo da una parte una regressione verso forme di polemica
politica che forse erano buone per gli anni ?50, ma che oggi non ci
aiutano ad entrare in Europa; semmai si ritorna al Giurassico della
politica valdostana, cioè vediamo un ritorno ad una visione
ideologica dell'autonomia. Credo che definire l'autonomia come il
bene e il centralismo come il male, scusate l'esemplificazione ma è
quello che sta venendo avanti, sia una cosa profondamente
fuorviante; credo che sia un'acquisizione ormai comune a moltissime
forze politiche che l'autonomia sia l'unica proposta politica
insieme al federalismo rispetto ai problemi di una società
valdostana - e non solo valdostana - che deve tenere conto della
sua specificità, della sua storia, delle sue caratteristiche più
complessive in un mondo che si sta globalizzando. Il centralismo in
un'ipotesi di questo genere non è assolutamente una risposta
vincente, ma è una risposta perdente.
Ma ora il problema non va posto in termini ideologici. La
questione va posta in termini concreti rispetto a programmi, a cose
da fare, a realizzazioni da conseguire.
Non credo che l'autonomia si difenda solo proclamandosi
Autonomisti, anche perché - qui vorrei fare un brevissimo cenno -
se andiamo a vedere in una seduta non lontana di questo Consiglio,
quella del 10 luglio 1996, agli albori degli Autonomisti, e se è
vero che il buongiorno si vede dal mattino, in merito alla
bocciatura da parte del Commissario di governo di una legge votata
da questo Consiglio che riguardava il transito di autotreni e
autoarticolati attraverso il Traforo del Monte Bianco, un
rappresentante di quella che oggi è la forza degli Autonomisti
dichiarava in questo Consiglio che i Popolari della Valle d'Aosta
prendono atto con viva soddisfazione di questa bocciatura proprio
perché la Commissione di coordinamento, in merito all'istituzione
di questa tassa per il transito degli autotreni e degli
autoarticolati attraverso il territorio del Monte Bianco, per
l'ennesima volta non ha vistato il disegno di legge. Non credo che
sia una forte testimonianza di autonomismo questa di appoggiarsi al
Commissario di governo quando anche questa figura il tanto
vituperato D'Onofrio ha proposto di fare sparire.
Non voglio sicuramente fare della polemica, ma riallacciandomi
al discorso che qualcuno faceva prima, che non basta staccarsi da
Roma per essere Autonomisti, credo che questa ne sia una piccola
dimostrazione.
Vorrei fare anche un'altra riflessione. Gli Stati federali che
funzionano, che il federalismo lo praticano da anni - penso agli
Stati Uniti, alla Germania, alla stessa Svizzera -, hanno una
situazione in cui esistono dei partiti a dimensione nazionale; non
è che essere partiti a dimensione nazionale significhi
automaticamente rappresentare le istanze del centralismo. In
un'organizzazione federale cambia anche il ruolo dei partiti, ma
questo non significa che i partiti non debbano avere una dimensione
federale e gli Stati federali stanno a dimostrare come queste cose
possano coesistere.
Oltretutto il federalismo è un modello di governo duale, un
modello di divisione fra poteri, fra centro ed entità regionali in
cui ci sono funzioni definite, ma in cui c'è anche una forte
competitività e tensione fra il centro, che cerca di acquisire
maggiori competenze, e le entità regionali che cercano a loro volta
di acquisire maggiori competenze per loro. Questo è un dato
evidente e quindi dividersi fra Centralisti ed Autonomisti è
pretestuoso, semmai è strumentale, non coglie delle dinamiche che
stanno alla base di un processo federale verso il quale tutti
diciamo di voler andare, ma di cui molte volte non ne cogliamo le
implicazioni.
E non condivido neanche il fatto che ci siano delle forme di
autonomismo un po' autoreferenziale, nel senso che c'è chi critica
l'esclusiva che l'Union Valdôtaine pretenderebbe di avere in campo
di autonomia e poi si ritiene autorizzato a rilasciare patenti di
autonomia a questo o a quell'altro partito sulla base di criteri
del tutto soggettivi e qualche volta sembra anche su base un po'
utilitaristica. Direi che questo è uno strano modo di essere
pluralisti.
Penso anche sul neo-centralismo di questo Governo ci sia
qualcosa da dire. Sulla questione della Bicamerale c'è stato un
Consiglio straordinario nel corso del quale ci siamo già espressi e
non voglio sicuramente ritornarci qui. Se però guardiamo agli atti
ufficiali di questo Governo, alle leggi che sono state promulgate e
penso alla Bassanini, alle leggi sul decentramento, alla riduzione
dei controlli centrali, al trasferimento di risorse e di personale
alle regioni, alla legge che ci consente di realizzare
un'università in Valle d'Aosta, alle norme che riguardano il
sistema radiotelevisivo e che, oltre a rispettare la tutela delle
minoranze linguistiche, tutelano le Regioni a Statuto speciale e
stabiliscono che per quanto riguarda la riforma della Rai Tre
questa dovrà essere fatta d'intesa con le regioni. Credo che questo
non sia proprio un elenco di azioni centralistiche e credo anche,
visto che il Consigliere Lanivi fa parte della Commissione
paritetica, che avrà molto da lavorare nei prossimi giorni per
attuare le norme di attuazione che consentano alla Valle d'Aosta di
utilizzare queste nuove possibilità.
Noi partiamo dalla considerazione che gran parte del programma è
stato realizzato, che la Giunta e la maggioranza hanno operato
bene, che è stata garantita la stabilità grazie alle forze che
intendono continuare a fare parte di questa maggioranza per cui
riteniamo che la maggioranza - sulla base del programma di fine
legislatura illustrato dal Presidente debba continuare. Ci sono
alcune priorità che sono state indicate e che non sto a ripetere,
credo siano sicuramente cose importanti da realizzare, ovviamente
realisticamente traguardate ad un periodo temporale che sicuramente
non sarà molto lungo - si tratta di un lavoro di alcuni mesi - ma
sono altrettanto convinto che non si tratti solo di ordinaria
amministrazione.
Per questo dichiariamo la nostra adesione al programma che è
stato illustrato e quindi l'adesione alla maggioranza che ci
auguriamo venga votata da questo Consiglio.
Depuis 11h06 jusqu'à 11h19 c'est le Vice-président Chenuil qui
remplit les fonctions de Président de la séance.
Presidente Ha chiesto la parola il Consigliere Florio.
Florio (VA) Avrei preferito non proseguire il peana, ma visto
che nessuno prende la parola dirò alcune cose.
Sembra scontato che al termine di ogni legislatura si
manifestino turbolenze, movimenti, determinati nel passato in ogni
legislatura dai motivi più diversi; questo è accaduto anche al
termine di questa legislatura, forse più in questa che in altre
determinato da questioni, aspetti, riflessioni di ordine politico
che hanno una loro consistenza, una loro giustificazione e che
hanno comportato l'avvio di una qualche dinamicità all'interno del
mondo politico valdostano rappresentato in quest'aula per cui da
questo punto di vista questo fenomeno non costituisce un elemento
negativo.
L'esistenza all'interno di quest'aula di una maggioranza sino ad
ieri amplissima costituiva come una sorta di cappello inamovibile
che faceva pensare ad una sostanziale unanimità del mondo politico
valdostano nei confronti di un momento economico, sociale e anche
sotto l'aspetto dei rapporti Stato-Regione tutt'altro che
tranquillo. A fronte cioè di una situazione molto mobile era
presente un mondo politico che sembrava statico. Oggi non è più
così e questo è un elemento di positività nel senso che con fatica,
con contraddizioni, con anche qualche lato parzialmente oscuro,
sembra che le caselle incomincino ad andare al loro posto,
sollecitate anche certamente dalla scadenza elettorale del prossimo
anno e sollecitate anche certamente comunque dalla legge elettorale
per l'elezione del Consiglio regionale che abbiamo votato nella
scorsa seduta.
Tutto questo costituisce una parziale spiegazione di ciò che è
accaduto e che sta accadendo, ma la cosa curiosa, che è già stata
evidenziata da alcuni colleghi che mi hanno preceduto, è la ragione
che è stata addotta invece all'interno di quest'aula e sulle fonti
di informazione per giustificare l'accadimento. E la
giustificazione è stata - direi fra virgolette - la solita: il
richiamo all'autonomia per tagliare di traverso il mondo politico
valdostano, separando da una parte le forze concettualmente,
positivamente, radicalmente autonomiste, da quelle che comunque
concettualmente e radicalmente si ritengono essere legate ad uno
statalismo centralista romano.
È una lettura curiosa, quanto meno superficiale, e che
curiosamente ancora proviene da quella parte dell'autonomismo
valdostano che nel passato si era caratterizzato per tentativi
originali di ricerca di un nuovo modo di essere dell'autonomismo
stesso.
C'era stato negli anni scorsi, e lo avevamo rilevato con favore,
un tentativo difficile, anche controverso e contrastato, di grande
attenzione nei confronti delle tensioni politico-culturali
esistenti in questo Paese e in Europa in modo da poter usare questo
patrimonio per consentire una lettura più avanzata dello stesso
fenomeno dell'autonomia valdostana storicamente inteso. Oggi,
proprio da coloro che sono rimasti gli ultimi rappresentanti
istituzionali all'interno di quest'aula di questa tradizione
definibile storica, proprio da questi sono arrivate a questa parte
geografica dell'Assemblea regionale le critiche più dure. È stato
detto in sostanza a chiarissime lettere che, essendo oggi presente
all'interno di quest'aula una maggioranza autonomista, si doveva
fare una scelta radicale, ovvero si doveva scegliere la maggioranza
autonomista scaricando tutto quanto ha un collegamento centralista
e comunque un collegamento romano.
Vorrei chiedere a coloro che hanno esplicitato questa
provocazione cosa c'è stato nell'azione di governo che sino ad oggi
è stata condotta dalla maggioranza che si è conclusa, cosa c'è
stato di centralista, di collegato a Roma, di collegato a tutto
quanto, definito così assume il connotato del peggio all'interno di
quest'Assemblea. Chiedo cosa c'è stato di concreto nel momento in
cui si riconosce che il programma è stato praticamente realizzato
per intero, che rimangono alcuni aspetti sui quali peraltro non
c'erano differenze sostanziali e tali da condurre a rottura, cosa
c'è stato cioè che sulla base delle scelte programmatiche ed
amministrative ha giustificato una scelta di questo tipo, quando
poi questa stessa forza politica ha definito positivamente l'azione
di governo condotta.
Tutto questo è stato determinato dall'esigenza di costruire una
forza politica altra, diversa da quella che c'era prima, più
grande, e che curiosamente per una questione di numeri e di seggi
deve contemperare al suo interno seggi dell'opposizione e seggi
parzialmente della maggioranza.
Però usare in questo modo dei concetti così cari a questa
Regione e a quest'aula, quali il concetto dell'autonomia, per
giustificare una legittima operazione politica, a noi sembra
pericoloso e strumentale oltre che molto rischioso. E non vorrei
dover definire questo tentativo come un tentativo da apprendisti
stregoni perché poi sorge un altro problema. Dovendo giustificare
una scelta di questo tipo in virtù del concetto dell'autonomia si
finisce per cercare la differenziazione, la visibilità e allora si
carica di significati sempre più avanzati un concetto la cui
definizione non è facile né semplice, andando poi alla ricerca di
provocazioni continue che alla fine potrebbero risultare anche
difficilmente controllabili.
E di questo continuo definire questo versante dello schieramento
politico come un versante politico legato a Roma, a concetti che
con la tradizione storica e politica di questa Regione nulla hanno
a che vedere, dire che è una semplificazione è dire ancora troppo
poco. Noi lo definiamo localismo: un piccolo localismo che riesce a
guardare ai suoi problemi solo con i suoi problemi. Noi sosteniamo
invece che all'esterno di questa Regione ci sono tensioni culturali
e politiche degne di nota rispetto alle quali si deve
obbligatoriamente prestare attenzione, rispetto al nostro Paese e
rispetto all'Europa. In questo senso la nostra forza politica ha sì
collegamenti con Roma, certo, ma sono collegamenti di tipo
federale, sono collegamenti estremamente ampi, costituiti da
sollecitazioni tematiche ed amministrative, ma anche collegamenti
internazionali e con i Paesi di tutta Europa. E noi a questi
collegamenti, che servono a leggere meglio i problemi nostri e a
valutare meglio le soluzioni indispensabili, non rinunciamo e non
intendiamo rinunciare e non per questo ci riteniamo meno
autonomisti di coloro che tutto questo curiosamente buttano d'un
tratto alle ortiche.
C'è poi da dire che le forze di Sinistra e dell'ambientalismo
presente nella maggioranza che si è costituita nel ?93 hanno dato
un importante contributo al lavoro che è stato fatto. È stato fatto
un duro lavoro, anche oscuro credo, di rinnovamento amministrativo
e legislativo, rispetto al quale siamo stati sollecitatori,
rispetto al quale non abbiamo sicuramente funzionato da elementi di
freno, bensì da elementi che continuamente richiamavano l'esigenza
di andare verso un'attuazione più completa delle competenze
legislative di questa Regione in modo da realizzare un riordino
complessivo del corpus legislativo.
C'è stato - e lo vogliamo ribadire -, anche con la
partecipazione delle forze di Sinistra e dell'ambientalismo, un
buon livello di attuazione del programma di legislatura che avevamo
sottoscritto nel ?93 e riconsiderato nel ?94. E dobbiamo anche dire
che consideriamo positivamente il documento programmatico che è
stato presentato dal Presidente della Giunta e che costituisce il
filo guida per i mesi a venire, sino alla scadenza elettorale. Vi
sono contenuti elementi di chiarimento anche nei confronti di
aspetti che nel passato ci hanno visti non sulla stessa linea
all'interno della maggioranza, rispetto ai quali abbiamo avuto il
coraggio di andare a confronti e a discussioni e rispetto ai quali
siamo arrivati al risultato di una linea di conduzione e di
soluzione del problema, che è frutto anche qui di razionale
confronto anche fra opzioni politico-culturali ed amministrative
diverse. Basterebbe ricordare il capitolo relativo all'ordinamento
degli enti locali, rispetto al quale ci sono - come è ovvio che ci
siano - posizioni diverse e ancora rispetto alla questione
dell'ospedale stesso, rispetto alla gestione rifiuti. Ebbene lo
sforzo fatto per mettere insieme opzioni politico-culturali ed
amministrative così diverse sono convinto che porterà al compimento
quasi totale del programma che sottoscrivemmo nel ?93.
C'è infine da dire che non riteniamo urgente o particolarmente
importante il problema dell'Assessore alle finanze, la soluzione
data ci sta bene, ci trova favorevoli; è importante che
nell'individuazione della soluzione al problema dell'Assessore si
tenga fede soprattutto alla continuità dell'azione amministrativa
sinora condotta e alla necessità che i tempi per la predisposizione
del nuovo bilancio siano rispettati, come si è cercato di fare
anche negli anni passati perché nella certezza della definizione
del bilancio per l'anno prossimo nei tempi previsti sta uno degli
elementi importanti affinché anche gli ultimissimi mesi di questa
legislatura possano essere proficui dal punto di vista dell'azione
di Governo.
Presidente Ha chiesto la parola il Consigliere Lanivi.
Lanivi (Aut) Ho ascoltato con attenzione e rispetto tutti gli
interventi che si sono seguiti e al termine ho ricavato questa
convinzione: che è stata giusta la scelta che abbiamo fatto e nei
tempi in cui l'abbiamo fatta perché, e l'ho detto l'altra volta, ci
sono due cose di cui bisogna tener conto: le parole e i fatti. E
bisogna poi ricondurre le cose all'essenziale per poter assumere
delle decisioni che possono anche essere costose e difficili, ma
che almeno hanno il merito di essere riferite all'essenziale.
Qual è il problema essenziale che oggi si pone alla Valle
d'Aosta? E questi sono i fatti a dirlo, non sono delle
interpretazioni.
Si sta cercando faticosamente di costruire l'Europa e c'è un
Paese, l'Italia, che pensa di entrarci scegliendo - perché questa
sarà la scelta - la via di un rinnovato centralismo. Rinnovato
sicuramente con delle forme di alleggerimento dello Stato centrale,
ma dentro un tipo di realtà, dentro un nuovo ordine, all'interno
del quale lo spazio delle autonomie speciali sarà più limitato.
Questo è il nostro punto di partenza.
Quindi questa è stata la scelta direi unanime delle forze
politiche che, seppur divise rispetto alla politica interna
italiana, hanno scelto questa via per il futuro. Il problema che ci
siamo posti è in questo quadro qual è o quale dovrà essere la
posizione della Valle d'Aosta.
Si è fatto a lungo riferimento al dato del ?93 e mi pare sia
stato affermato il valore quasi assoluto di una fedeltà a quel
patto che abbiamo sottoscritto e non ci vergogniamo certamente di
averlo fatto. L'introduzione che facciamo oggi anche come scelta di
tempo è che rispetto a quel patto sottoscritto, nei confronti del
quale nessuna accusa ci può essere rivolta di aver fatto delle
scelte ambigue o di aver ostacolato la realizzazione di quel
programma, ma anzi non può che esserci riconosciuto di aver dato un
sostegno leale e corretto in questi quattro anni, il riferimento
alla data del ?93 non tiene conto di alcune cose su cui è bene fare
alcune considerazioni. Questa è una scelta che facciamo,
discutibile fin che si vuole, ma una scelta fondata su dati
reali.
Il primo dato riguarda la modificazione del quadro politico
nazionale, il fatto che questo stesso Consiglio oggi non contenga
una componente che gioca un ruolo non secondario a livello
nazionale e della cui presenza in futuro dovremo tenere conto. Ed è
rispetto alla dimensione dell'area cosiddetta autonomista, o meglio
definita autonomista, che vanno fatte delle considerazioni. Il
problema essenziale è per il futuro di vedere in quest'aula una
presenza significativamente importante sia sul piano quantitativo
che qualitativo degli interessi di questa Regione, che oppone un
minimo di resistenza a un disegno che tende a portare la Valle
dentro un ordine che, come ho detto, è di centralismo perché questa
è la scelta di tutte le forze politiche nazionali.
Il secondo dato riguarda il ruolo che può avere la Valle d'Aosta
se non sa produrre al suo interno delle energie capaci di non
considerarla tesserina all'interno dello stivale, ma protagonista
secondo le sue caratteristiche, le sue forze e le sue energie su
uno spazio più ampio che è quello europeo.
Questi sono i punti di riferimento, quindi non c'è - come
qualcuno ha fatto adombrare - una sorta di ostracismo alle
rappresentanze nazionali; riteniamo invece fondamentale che in
Valle d'Aosta ci debba essere più forte, proprio perché il momento
esige più forza, una rappresentanza degli interessi della Valle
d'Aosta. Questo non vuol dire localismo, ma è la risposta in
termini se vogliamo federalisti al discorso della globalizzazione,
che non vuol dire appiattimento. La globalizzazione che c'è, a
prescindere da noi, avrà degli esiti positivi se saranno rafforzate
la dignità e la forza delle comunità locali, delle comunità
regionali, di una comunità particolare com'è quella della Valle
d'Aosta. Questo è il succo del nostro ragionamento sul quale
abbiamo fatto una proposta chiara, non nascosta né sottintesa:
quella del governo delle forze autonomiste della Valle.
Si è cercato per vari aspetti anche tattici di dimenticare un
episodio che è quello della Bicamerale, ma è anche quello degli
atteggiamenti all'interno di questo Consiglio. Nella Bicamerale non
si giocano delle noccioline, si gioca la prospettiva di qualche
decennio per l'equilibrio e l'assetto del Paese nel suo insieme e
quindi della Valle d'Aosta.
Il giudizio che diamo noi sulla Bicamerale, discutibile, questo
sì, ma è bene che sia al centro del confronto, che non ci sia la
palude in questo momento in questo Consiglio, è bene che ci sia il
confronto proprio su quest'argomento; il giudizio che diamo noi,
dicevo, è che la Bicamerale non è un giochino, che gli esiti della
Bicamerale influiranno nei futuri decenni della Valle d'Aosta ed è
necessario che questo Consiglio, le forze politiche, la Comunità
valdostana su questo si pronuncino.
Il terzo fatto, discutibile finché si vuole - e sarebbe
contraddittorio da parte mia dare giudizi sui giudizi degli altri,
c'è la libertà di giudizio per fortuna e ci auguriamo che possa
continuare ad esserci anche in futuro - è che la nascita degli
Autonomisti già predispone un quadro rappresentativo di questo
Consiglio diverso e in termini positivi, maggiormente chiariti, ma
questo è stato una conseguenza della costituzione di questo Gruppo,
altrimenti non sarebbe stato così.
In alternativa avremmo avuto la legge vigente con un'ipotesi di
Consiglio regionale frastagliato ed incerto, al di là della
larghezza delle maggioranze come questa. Questa legge darà un nuovo
Consiglio con le forze e le aree di rappresentanza politica più
chiaro e questo è un fatto, non è l'interpretazione di un
fatto.
Mi pare che alla fine il grosso del discorso sia il problema del
tempo: perché oggi e non allora? Visto che ci rimane una codina di
programma da realizzare perché non lo facciamo tutti insieme?
Era una scelta, anche comoda, perché poi, al di là di tante
cose, si tratta di conservare quel pochino di potere da giostrare.
Legittimo anche questo. In democrazia ci si prepara per avere un
risultato positivo per le proprie forze, quindi non è un peccato
mortale, il problema è di come ci si prepara.
Sarebbe stato più corretto un discorso fatto un mese dalle
elezioni? Avrebbe avuto più senso un'invenzione e
un'improvvisazione di questo tipo? Secondo me no. È meglio dirlo
con chiarezza prima e supportando queste affermazioni con due o tre
considerazioni.
Tanto per essere chiaro quest'operazione non ha nulla del
ribaltone, altri potrebbero parlare di quell'esperienza, non noi.
Quindi non si è usato la piccola parrocchia nascosta per ribaltare
un Governo, lo abbiamo già detto che la nostra assenza ai tavoli di
governo non ne modifica la stabilità, che era all'inizio garantita;
il Governo non si tocca, se chi fa quella scelta vuol continuare
quest'attività lo faccia, è legittimo e non c'è nessuna condanna da
parte nostra. Ma non si dica che questo turba o renda più instabile
il Governo: il Governo rimane con una maggioranza sufficiente. Più
ambiguo, molto meno nobile sarebbe stato studiare, come anche è
stato fatto in questo Consiglio, delle formule miste, fra
virgolette più bastardine, cioè inventarci una formula che ci
avesse consentito di essere e in maggioranza e all'opposizione. Ma
non è più utile, non è meglio aver chiarito questa posizione? Se si
fa un gruppo, questo Gruppo prende posizione e in questo momento
forse è più utile essere fuori dalla maggioranza senza turbare la
stabilità di governo piuttosto che condurre a 36 al limite la
maggioranza. E anche perché solo in questo modo si riporta il
dibattito sul tema centrale che riguarda l'autonomia: non
l'autonomia astratta, ma le possibilità di autogoverno, di
autogestione, di essere dell'intera comunità. Questo ha avuto dei
costi, che si devono pagare ed è giusto che si paghino. Quel
pochino di potere che si ha si deve abbandonare, altrimenti che
credibilità può avere la proposta?
Quindi il problema tempo è da prendere in considerazione.
Abbiamo ritenuto più corretto e più chiaro dire - scelta
discutibile, da sottoporre al giudizio di tutti - oggi alla luce di
quello che sta avvenendo, alla luce di ciò che è avvenuto, vogliamo
assumere un ruolo che guardi al futuro e non sia solo ancorato ad
un treno che comunque è partito, andiamo tutti alla stazione ed
alla vigilia delle elezioni ci inventiamo una qualche proposta.
Invece dichiariamo un progetto politico che abbiamo presentato
nell'aprile, che ha avuto le sue radici nel ?96, e ha ragione il
Consigliere Perrin, che ringrazio per i toni di confronto civile
che, secondo me, possono aiutare la crescita del dibattito in
questo Consiglio, a prescindere dalle conclusioni, ma è un fatto di
per sé positivo quello di dire che nel ?96 c'è stato un calo di
tensione. Calo che, diciamolo obiettivamente, non è causato da
scelte nostre, perché abbiamo dato prova di non essere discutibili
su questo piano, ma anche allora le figliolanze o le parentele con
altre volontà politiche sono state evidenti: pur nel non entusiasmo
la Valle d'Aosta ha avuto la possibilità di avere una
rappresentanza parlamentare che, come abbiamo verificato in sede di
Bicamerale, non è stata né alla mercé, né ai compromessi, né in
sudditanza rispetto ad altre proposte politiche che pure erano
presenti al momento delle elezioni politiche. E quando si vuol dire
"autonomia sì, autonomia no", c'è stato chi ha ripetuto in Valle
d'Aosta le rappresentanze degli schieramenti a cui si vuole
riportare l'insieme della vita politica nazionale. E questo non
credo che sia un dato così secondario.
Ma vorrei dire una cosa molto più importante che riguarda il
futuro e che porta alla meditazione di chi ha interesse su questi
argomenti. La Bicamerale terminerà con un referendum, lo ripeto,
perché qualcuno magari può fare alcune considerazioni al riguardo.
Ci sarà un referendum, il quale avrà una domanda semplice a cui si
risponde con un sì o con un no, e la domanda sarà se alla Valle sta
bene una forma rinnovata, modernizzata di uno Stato che si
considera comunque piramidalizzato su poteri forti di questo Paese,
oppure una proposta che si basi sulle autonomie e che ha come
obiettivo finale il federalismo. Lì si risponderà con un sì o con
un no e la Valle d'Aosta ha bisogno di raccogliere le forze
sufficienti per dimostrarsi quello che è; il resto sono legittime
posizioni a piccolo o medio termine, ma ci sono le prospettive
essenziali per l'insieme della Valle d'Aosta.
Queste sono non delle dichiarazioni per dire che abbiamo
ragione; quest'intervento è per cercare di fare capire le ragioni
di una scelta e di una posizione che ha al suo nucleo queste
affermazioni: l'esigenza fondamentale per la Valle di vedere
aumentare la sua forza di autonomia, di capacità di autogoverno e
di possibilità di autogoverno; una proposta di governo delle forze
autonomiste; il pluralismo autonomista. È una scelta che comporta
modalità e strumenti ai quali cercheremo di dare un nostro
contributo per fare sì che le diverse istanze delle diverse realtà
della Valle d'Aosta possano confrontarsi avendo come riferimento di
coesione la comprensione della fondamentale importanza
dell'autonomia rispetto ad altri poteri politici, economici e
culturali esterni.
Queste sono le ragioni che mi portano alla convinzione che
questo doveva essere fatto oggi perché può aprire anche un percorso
lungo che ci porterà alle elezioni, e lo dico senza nessuna
vergogna, e al rinnovo del Consiglio regionale; devo anche dire che
su questo percorso alcuni passi importanti sono stati fatti non
dico solo per la nostra presenza, ma anche per la nostra presenza,
e questi passi sono fondamentali per il futuro.
Presidente Ha chiesto la parola il Consigliere Collé.
Collé (Aut) Dopo l'intervento del Consigliere Lanivi c'è poco da
aggiungere, tuttavia alcune brevissime considerazioni credo che
possano risultare opportune.
In primo luogo ho apprezzato l'intervento del Presidente
dell'Union Valdôtaine, che ancora una volta è stato estremamente
chiaro anche se alcune precisazioni sono d'obbligo.
Il collega Perrin ha dichiarato che all'interno dell'Union
Valdôtaine c'è stato un dibattito, così come ha dichiarato che non
era vero che il confronto ci era stato negato. Sicuramente da un
punto di vista formale questo può essere accettabile; la sensazione
che abbiamo avuto è che la scelta è stata fatta in Consiglio
regionale il 2 luglio e il fatto di aver riunito successivamente
gli organi sia stato un fatto quasi obbligato, ma ripeto può essere
questa una sensazione.
Ha parlato poi di percorso non concordato perché si insinuano
dichiarazioni sul fatto che qualcuno avrebbe approfittato della sua
persona. Credo che anche qui debba essere fatta chiarezza: lungi
dal sottoscritto, ma credo anche dal Capogruppo Lanivi, insieme al
quale abbiamo avuto nei mesi scorsi gli incontri con l'Union
Valdôtaine, dall'approfittare del Presidente dell'Union Valdôtaine
che reputiamo una persona estremamente seria. Tuttavia va detto,
Perrin, che in quei mesi abbiamo delineato assieme dei percorsi;
parlo espressamente di alcuni progetti amministrativi e non, parlo
della legge elettorale che ha avuto una sua conclusione nel
Consiglio scorso, parlo del documento che è stato fatto sulle
indicazioni della Bicamerale, che hanno avuto un voto unanime da
parte del Gruppo degli Autonomisti così come da parte dell'Union
Valdôtaine, parlo di un inizio di discorso che si è fatto a
proposito della legge sulle autonomie locali che prossimamente
questo Consiglio discuterà.
Queste cose dovevano essere dette a onor di chiarezza;
sicuramente nessun accordo è stato fatto e nessuno di noi ha detto
che l'accordo era stato fatto, anche perché non saremmo qui oggi a
discutere in questi termini, ma in quei mesi si sono discusse e
approfondite diverse tematiche importanti per il futuro della Valle
d'Aosta. Credo altresì che ve ne saranno ancora diverse; credo
altresì che le posizioni non saranno per quella che è la
maggioranza attuale unanimi. Noi continueremo a comportarci come ci
siamo comportati fino ad oggi, nel senso che la nostra è una linea
all'insegna della chiarezza e su questo sicuramente non saremo
smentiti. Il Consigliere Perrin ci ha detto oggi che l'Union
Valdôtaine ha fatto la scelta di privilegiare gli accordi fatti nel
?93; prendiamo atto di questa dichiarazione, ritenevamo che questo
fosse un bivio, tuttavia questo momento politico non termina oggi,
anzi è l'inizio di una strada che porterà le forze autonomiste ad
avere in futuro un confronto più serrato.
Si è detto che le elezioni del ?96, che hanno portato a Roma
Caveri e Dondeynaz, hanno rappresentato un momento che la Valle
d'Aosta ha vissuto con poco entusiasmo; si è detto anche che il
progetto era annacquato. Voglio dire con estrema chiarezza, come
del resto abbiamo già avuto modo di dire, che se questo si è
verificato è perché si è accettato, all'indomani di un accordo
siglato fra forze politiche, che altre forze politiche
appoggiassero questo progetto quindi, l'annacquamento e il non
entusiasmo credo che derivino da quest'elemento.
Alcune brevissime altre considerazioni in merito ad altri
interventi. La Fédération ci parla di un progetto interessante, ma
che fin dall'inizio ha avuto al suo interno due punti di vista,
cioè quello che abbiamo portato avanti e che oggi arriva a
compimento, quindi l'obiettivo di vedere uniti insieme il discorso
politico e il discorso del Consiglio regionale amministrativo.
Crediamo che non sia confusione quella di mettere assieme questi
due momenti, ma che sia un elemento di chiarezza; lo abbiamo sempre
detto e ripetuto dall'elezione di Dondeynaz in avanti che non
avremmo mai potuto fare un accordo politico a un mese o due mesi
dalla campagna elettorale, anzi abbiamo sempre sostenuto il
contrario e cioè che l'elettorato doveva almeno avere un anno di
tempo per capire quello che questa forza politica da oggi in avanti
andrà a dire ai Valdostani e questo non lo poteva fare
nell'ambiguità in cui la Fédération voleva farlo. Non crediamo
infatti accettabile che forze diverse, che facevano parte di
maggioranza e di minoranza, possano collaborare insieme in
quest'ultimo anno di legislatura avendo due posizioni diverse e
quindi essendo collocate una parte in opposizione e una parte in
maggioranza, per poi unirsi insieme strategicamente o tatticamente
alla vigilia delle elezioni.
Il nostro comportamento è ben diverso: noi crediamo che prima di
tutto ci debba essere coerenza e chiarezza e quanto è stato fatto e
le dimissioni che sono state date sono un elemento che dà dignità a
questa forza politica. Sinceramente credo che sia ben difficile
trovare dei governi, delle maggioranze, in qualsiasi parte del
Paese, dove vi siano forze politiche che a un anno dalle elezioni
con posti di potere danno le dimissioni per perseguire un progetto
politico. Ebbene, io credo che questo possa essere un contributo
che diamo al crescere della politica in Valle d'Aosta. Non vuol
essere il mio un atteggiamento presuntuoso, anzi andremo avanti
come siamo andati avanti finora con tranquillità, con dignità, ma
anche con schiettezza e determinazione perché questi sentimenti ci
devono contraddistinguere.
Il problema che forse ha determinato anche questa scelta è stato
poi quello che è comune a tutti, cioè tenere quel poco di potere
che si ha perché un altro anno a giugno questo potere potrà
servire. Noi abbiamo fatto una scelta opposta, qualcuno la
considera una scommessa, lo può essere, lo verificheremo.
Così come credo gli elettori giudicheranno se questi uomini
sono, come ha detto qualcuno, degli apprendisti stregoni oppure
uomini seri, apprezzati dagli elettori e capaci di amministrare la
Valle d'Aosta.
Presidente Ha chiesto la parola il Consigliere Chiarello.
Chiarello (RC) Da quattro anni, quando è nata questa
legislatura, ad oggi abbiamo avuto diversi dibattiti di questo
tipo, ci sono state delle verifiche; pensavamo come minoranza che
le verifiche fossero finite, invece - per fortuna di questo
Consiglio - le verifiche non finiscono mai e quando sono
costruttive va anche bene.
Quello che devo contestare in questa discussione è che sia i
consiglieri che sono usciti dalla maggioranza sia i consiglieri che
sono rimasti hanno detto che il programma era stato completato in
modo soddisfacente. Ebbene io, essendo stato all'opposizione prima
ed essendoci anche adesso, avrei qualcosa da dire. Avrei capito che
un gruppo fosse uscito dalla maggioranza contestando i 190 miliardi
di avanzo di bilancio, che avesse fatto riferimento al piano
territoriale e paesistico che ancora non è uscito - e che, secondo
me, è stato stravolto rispetto al progetto con cui si era partiti -
che la legge-quadro sulla casa con la riforma degli IACP non
l'abbiamo ancora vista, che ancora non si sa come verranno coperti
i reperti archeologici di via Saint-Martin, se riusciremo ancora a
coprirli prima che si disintegrino come ha detto qualcuno. Vorrei
continuare con l'Ecole des neiges che è ancora là come l'abbiamo
trovata quando è iniziata la legislatura, con il Palazzetto dello
sport di Courmayeur che non si sa bene, di sei mesi in sei mesi,
chi lo gestisce, con la vicenda del nuovo ospedale oppure del
vecchio.
Io avrei contestato queste cose, magari sarei uscito sbattendo
la porta dicendo che su tutti questi punti non ci siamo.
Invece quando ci si serve della bandiera dell'autonomia come una
delle scuse per uscire e io parlo di scuse intanto perché penso,
come ha detto Lanivi, che tutte le opinioni siano rispettabili e
poi perché un anno fa o forse più in occasione di un anniversario
ho elencato quello che hanno fatto per l'autonomia della Valle
d'Aosta i componenti del Partito a cui mi onoro di appartenere.
Cioè, dal ?46 in avanti dei comunisti si erano fatti carico delle
problematiche della Valle d'Aosta, si erano fatti carico di fare
crescere quello che i Valdostani hanno, fare crescere il loro
potere economico, il loro stato sociale. Se questa non è autonomia:
cercare di lavorare per il bene della Regione in cui si vive,
vorrei capire su cosa ci misuriamo quando parliamo di autonomia
perché non ho ancora capito bene quali sono i limiti
dell'autonomia, quali sono le definizioni. Vorrei anch'io sapere,
se c'è una scuola di autonomismo, a che scuola hanno partecipato,
perché in quel Gruppo che si definisce autonomista ci sono quelli
che rappresentavano i partiti del Centro-Sinistra, quelli che sono
stati accentratori del potere. Quando nel Parlamento italiano sono
state votate le regioni, qualcuno governava e qualcuno non ha mai
dato la possibilità alle regioni di funzionare...
(... commenti in Assemblea...)
... forse perché sei regioni rosse avrebbero messo in difficoltà
il Governo perché erano governate magari meglio delle altre, non si
è data la possibilità a queste regioni di funzionare. Che adesso,
dopo 15-20 giorni, si esca dicendo che noi siamo i soli
autonomisti, che l'autonomia si misura non so come, per non parlare
dell'autonomia nel mercato globale: noi parliamo di autonomia, la
Conner chiude, tiene buoni gli stabilimenti in America o in
Germania e noi continuiamo a mangiare con l'autonomia.
Allora l'autonomia se è usata per il bene della Valle d'Aosta mi
va bene, se invece è usata per ribaltare rapporti politici e per
salvare qualche posto in Consiglio regionale, non mi va più
bene.
E non mi va più bene perché, mentre do il benvenuto agli
Autonomisti all'opposizione, devo dire che il discorso stamattina
non è stato chiaro e limpido, come afferma Lanivi, nei rapporti con
la maggioranza. Un'ora fa abbiamo fatto una riunione dei gruppi di
minoranza, in cui si doveva decidere chi era il Vicepresidente del
Consiglio che rappresentava la minoranza; un gruppo è uscito fuori
dicendo che per i precari equilibri interni al gruppo era stato
deciso di mantenere quale Vicepresidente di minoranza quello che
era Vicepresidente di maggioranza. Non si mantiene così il discorso
chiaro in minoranza; spero che da adesso in avanti i discorsi siano
più chiari.
Presidente Ha chiesto la parola il Consigliere Tibaldi.
Tibaldi (Ind) Alcune considerazioni perché, nella logica dei
numeri, noi che stiamo da questa parte della barricata dall'inizio
della legislatura più che considerazioni non possiamo fare; i
giudizi poi spetteranno nel ?98 all'elettorato.
Questo neonato Gruppo degli Autonomisti è nato sulla base di
alcuni presupposti, il primo dei quali è quello di cercare di
suddividere fra coloro che sono autonomisti, che possono essere
insigniti di questo titolo, e coloro che invece in Valle d'Aosta
non hanno questo diritto. Penso che sia un pretesto, come già hanno
sottolineato altri, perché se il requisito è l'appartenenza a
questo Gruppo mi sembra assolutamente ridicolo ed
ingiustificato.
D'altronde noi chi siamo? Siamo degli zombi in questa Regione? È
una domanda che si porranno anche gli elettori, saranno loro i
primi a porsela nel ?98. Quindi non mi soffermo su queste
considerazioni che sono state fatte a suffragio della loro scelta
politica per farne invece delle altre.
La volta scorsa il Capogruppo degli Autonomisti, Lanivi,
esordendo con questa formazione in Consiglio, disse che il
programma era stato praticamente raggiunto con un discreto
successo; parole che vennero fra l'altro ripetute dall'Assessore
uscente Lévêque quindi, c'è stata una sorta di apoteosi di questo
successo della maggioranza regionale: abbiamo praticamente
traguardato i nostri obiettivi, possiamo sciogliere la
maggioranza.
A quest'apoteosi di successo hanno partecipato, dopo quattro
anni di opposizione, anche i colleghi che fino a pochi giorni fa
condividevano delle linee critiche nei confronti dell'azione di
governo portata avanti dalla Giunta Viérin; abbiamo visto che
sostanzialmente c'è stato un avallo implicito di alcuni colleghi di
opposizione - anche se non abbiamo capito se ora questo Gruppo
faccia parte dell'opposizione o della maggioranza, o si ponga in
una linea intermedia di convenienza -, comunque abbiamo visto che
essi hanno condiviso implicitamente quelle che sono state le linee
dell'azione di governo. Questa è una prima contraddizione che ci
terrei a sottolineare e a fare presente ai colleghi di opposizione
che intendono, in maniera non equivoca, segnalare contraddizioni ed
incoerenze di questa maggioranza.
Un'altra contraddizione evidente che è stata pronunciata poco fa
sempre dal Capogruppo Lanivi è che l'Italia cerca di entrare
faticosamente in Europa scegliendo la via di un rinnovato
centralismo. È chiaro il riferimento alla Bicamerale, ma
altrettanto chiaro avrebbe dovuto essere il riferimento a quel
Governo, guidato da Prodi con il PDS, che il "suo" Senatore ha
appoggiato fino a prova contraria fino ad oggi. Quindi dobbiamo
cercare di non scindere convenientemente le posizioni, ma dobbiamo
analizzare tutto il panorama politico nel suo complesso. È comodo
spostarsi da questa parte del Consiglio quando sappiamo che a Roma
siete dall'altra parte ed appoggiate incondizionatamente i
provvedimenti iugulatori in materia finanziaria ed economica per
tutto il popolo italiano, varati dal Governo Prodi con D'Alema, con
il PDS e con Bertinotti.
Quindi questo Governo di Centro-Sinistra che oggi tentate di
ripudiare in quella Roma, culla del centralismo, lo appoggiate ben
volentieri.
D'altronde fino a poco tempo fa, sempre lo stesso Capogruppo
degli Autonomisti ha tentato di cercare un'aggregazione a Sinistra,
o mi ricordo male? Si cercava di costituire un pseudo-Ulivo
valdostano con grande tessitore il Capogruppo degli
Autonomisti.
Quindi per sgombrare il campo da questi equivoci, non ritengo
che possiate illudere i Valdostani con questi finti passi indietro
per far avanzare la Comunità valdostana, come qualcuno ha detto, o
con l'abbandono di un pochino di potere, come è stato ricordato,
perché avete un Senatore in condominio con la maggioranza, non
dimentichiamolo, questa situazione di condominio che sappiamo è
difficoltosa, ma ce l'avete perchè l'avete appoggiato, l'avete
fatto eleggere; avete una Vicepresidenza che rappresenta solo voi
stessi a livello di Consiglio regionale, non rappresenta
un'opposizione come invece rappresentava prima; avete dei ruoli
istituzionali di prestigio che sono stati votati da un Consiglio
regionale di cui fanno parte una maggioranza e un'opposizione,
oltre a posti di sottogoverno. Allora quando una forza politica si
dichiara di opposizione, deve avere il coraggio di abbandonare
questi posti di potere e ricoprire quel ruolo di rappresentanza che
le compete da questa parte della barricata. Quindi certe
dimissioni, o pseudo-dimissioni, non sono secondo me assolutamente
accettabili.
Due considerazioni ancora sulla posizione dell'Union Valdôtaine.
Non voglio fare il censore di ciò che fanno gli altri, però due
considerazioni mi siano consentite, Presidente.
Oggi abbiamo appreso che il Presidente ha assorbito un'ulteriore
funzione, cioè le funzioni finora ricoperte dall'Assessore al
bilancio e finanze, Lévêque. Guardo con preoccupazione a
quest'interinato, non per la persona, ma perché mi pare che ci sia
un accentramento di funzioni che normalmente sono sempre state
ripudiate dal Movimento dell'UV, che ha sempre rifiutato il
presidenzialismo.
Allora in Valle d'Aosta sappiamo che il presidenzialismo non c'è
a livello elettivo, ma c'è di fatto perché il Presidente, chiunque
esso sia, al di là di colui che adesso ricopre tale incarico, ha
una notevole competenza e una notevole quantità di potere e alle
sue funzioni proprie oggi assomma anche le funzioni di Assessore al
bilancio e alle finanze. Per quanto riguarda le deleghe sulle
trattative per il Casinò, se prima erano tre i componenti adesso
diventano due, in particolare lui avoca a sé anche le funzioni per
la trattativa sul Casinò; le deleghe sulla previdenza integrativa,
anche questo un progetto che viene portato avanti da questa
maggioranza, vengono ricoperte dal Presidente della Giunta in
carica; tutti i poteri che fanno capo ad un Assessore alle finanze
di esercizio di controllo e di impulso sull'attività della
Finaosta, che è un vero e proprio Ministero delle partecipazioni
regionali, anche questi sono avocati in capo al Presidente della
Giunta, oltre a tutte quelle funzioni che sono state rosicchiate a
destra e a manca dai vari assessorati.
Da qui uno spunto di riflessione anche per l'Union Valdôtaine:
se ripudiate il presidenzialismo a livello elettivo, se non volete
l'elezione diretta del Capo dello Stato, guardatevi bene anche in
casa propria perché qui si sta consumando un accentramento di
potere che, secondo me, non ha precedenti, al di là della persona
che ricopre l'incarico.
Oltretutto, ed è la seconda considerazione, è anche una forma di
"deminutio", di non riconoscere in una coalizione di governo
qualcuno che abbia delle capacità, anche se a livello temporaneo
fino al ?98, di ricoprire l'incarico assessorile fino al 23 luglio
?97 ricoperto da Lévêque Massimo.
Dall'intervento fatto dal Consigliere Perrin mi pare di capire
che sostanzialmente l'UV in questo momento tenga per mano la
Sinistra, ma in realtà strizzi volentieri un occhio agli
Autonomisti. Oltre ad essersi ancorata e consolidata fortemente a
Sinistra, quindi connotando in maniera ancora più marcata questo
suo sbilanciamento verso Sinistra, in realtà sta strizzando un
occhio agli Autonomisti, cioè baci ed abbracci con qualche
lacrimuccia che magari nel ?98 si consumeranno in maniera diversa
alla luce di quelli che saranno i risultati elettorali. E forse,
come diceva qualcuno, non prima o poi sarete costretti a trovare
un'intesa, ma troverete facilmente un'intesa.
Presidente Ha chiesto la parola il Consigliere Perrin Joseph
César.
Perrin G.C. (UV) Le Président Charles Perrin a très bien
illustré la position de l'Union Valdôtaine et donc je ne veux pas
absolument me répéter.
J'interviens uniquement pour ajouter, suite au débat qui est
suivi en ce Conseil, deux ou trois très petites considérations.
Je dois avant tout avouer que chaque fois que j'entends le
collègue Lanivi, l'envie me prend. Il est un beau parleur, il sait
bâtir ses discours et il devient difficile objecter à ce qu'il dit.
Il a bâti un discours autonomiste, auquel nous ne pouvons pas dire
non, puisque l'autonomie a toujours été notre raison d'être, notre
action, et donc le fait que aux anciens autonomistes d'autres
autonomistes s'ajoutent ne peut que nous plaire.
D'ailleurs, nous avons eu en tel qu'Union Valdôtaine un parcours
long puisque nous avons déjà fêté nos 50 ans, mais aussi difficile
parce que nous avons essuyé à notre intérieur dans le passé des
divisions; mais le but étant un autre nous avons toujours su mettre
une pierre sur les choses qui nous divisaient, pour chercher au
contraire les aspects qui unissaient les buts qui nous étaient
communs.
Voilà donc qu'au cours des années ?70, à travers les congrès de
réunification, nous avons mis d'abord ensemble les anciens tronçons
de l'UV et grâce à cela nous avons pu procéder sur le chemin de
l'autonomie et faire appel à d'autres forces politiques qui
disaient se référer aux idéaux autonomistes.
On entend aujourd'hui dire que le projet autonomiste concernant
le futur de l'autonomie valdôtaine est né en ?96. Je suis fortement
déçu par cela parce que j'avais la conviction que ce projet pour
l'agrandissement des forces autonomistes dans un but bien précis,
celui de faire progresser la Vallée d'Aoste, était né bien avant et
je le situe quant à moi par exemple à l'année ?79, quand une
première collaboration pour les élections politiques s'est
instaurée et elle a eu des moments glorieux parce que les années
?87-'92-'94 ont quand même représenté quelque chose de très
positif. Là c'était le vrai autonomisme et, lorsque d'autres
forces, qui étaient sur l'autre côté de la barricade, maintenant
sincèrement nous ont rejoints, non pour des buts immédiats
d'intérêt électoral, bien viennent, mais permettez-nous qu'on
puisse les voir à l'action pour effectivement comprendre quelles
sont les vraies raisons d'être qui les ont animées dans la création
du nouveau Groupe.
Si nous renions ce passé, ce serait d'autant plus grave de la
part par exemple d'Adolphe renier toute l'action que son père a
menée depuis ?79 pour défendre les intérêts de la Vallée d'Aoste,
pour défendre et faire progresser l'autonomie valdôtaine.
Notre choix a été dicté par une raison de cohérence, mais nous
voulons par cohérence mieux comprendre ce qui se passera et voir si
certaines conversions sur la voie de Damas sont réelles et
profondes, ou si elles sont dictées par d'autres choses.
Il me semble avoir entrevu déjà une différence entre
l'intervention de Lanivi et celle de Collé: l'un qui a dicté des
raisons respectables, l'autre qui essaie par contre d'aiguillonner
l'Union Valdôtaine.
Nous n'avons pas de crainte à répondre, si Monsieur Collé
affirme que le choix de l'UV n'a pas suivi à un débat, à une
confrontation, il sait très bien qu'il ne dit pas la vérité. Ce
choix n'a pas été dicté par le Groupe de l'UV lors de la
présentation de votre Groupe au Conseil du 2 juillet dernier. Nous
avons plusieurs organes qui se sont réunis bien avant le 2 juillet
et qui alors ont discuté après la présentation de votre Groupe non
à ce Conseil, mais à la presse et qui ont donné une indication aux
organes de l'UV et en tout cas ils n'ont fait que ratifier ce qui
avait été indiqué, vu la situation, la position et les temps
d'action du Groupe autonomiste. Peut-être c'est beaucoup plus
facile pour d'autres forces politiques, qui n'ont pas cette longue
série d'organes décider en petit comité, mais la position qui
découle est la position de l'UV, n'est pas la position uniquement
des 15 conseillers de notre Mouvement.
On se dit disponibles à la confrontation, attentifs aux
problèmes futurs qui vont toucher la Vallée d'Aoste à travers la
Bicamérale; nous sommes aussi disponibles à la confrontation et
nous serons attentifs. Je peux assurer que le Groupe de l'UV ne
démordra pas de ses positions.
Si nous avons trouvé - en ce qui concerne la Bicamérale - sur
les mêmes positions le Sénateur, nous en sommes contents, mais je
crois que la position du Sénateur découle aussi beaucoup de
l'action que le Groupe de l'UV a tenue même au sein de la Ière
Commission, ayant personnellement toujours suivi une ligne très
claire à cet égard et avec moi mes collègues.
Nous sommes donc attentifs; la politique ne peut pas être
quelque chose de statique, elle est toujours quelque chose qui est
en mouvement. Il faut savoir accepter les mouvements qui vont dans
la bonne direction: nous les examinerons avec attention, nous
suivrons les positions que le Groupe des Autonomistes aura, avec
une double vision parce qu'il y a ce continuel appel à l'Europe.
L'appel est bienvenu, nous avons été de tout temps européistes,
mais il faut faire attention parce que si d'un côté il y a le
danger d'un néo-centralisme par les travaux de la Bicamérale, de
l'autre côté il y a ce même danger au point de vue des organes
communautaires qui déjà - presque plus lourdement que l'Etat
italien - ont mis leurs mains sur plusieurs secteurs de l'activité
des régions européennes, voire dans l'agriculture, voire dans
l'industrie et commerce, voire dans d'autres secteurs.
Nous sommes là donc vigilants, nous sommes là pour oeuvrer au
bien-être, à la croissance et au développement de la Vallée
d'Aoste, nous sommes là pour suivre avec attention le développement
du Groupe autonomiste.
D'ici peu une confrontation électorale se tiendra, ce seront les
électeurs avant tout à juger des différentes forces politiques.
Nous avons la conviction en ces quatre ans d'avoir bien oeuvré,
d'ailleurs cela a été répété maintes fois même par le Groupe des
Autonomistes; nous sommes convaincus que dans ces mois qui nous
restent nous continuerons sur ce même chemin. Si nous avons un
regret, c'est que quelqu'un qui a oeuvré avec nous et qui a
contribué à cet accroissement, ait voulu de façon si tranchante
abandonner cette majorité. Je crois qu'en ce moment on peut faire
des distinctions entre autonomistes, entre non-autonomistes, entre
forces politiques locales et forces politiques qui ont une liaison
avec celles nationales, mais si nous voulons sauver et faire
progresser l'autonomie valdôtaine ce n'est pas en ce moment que
nous devons essayer de nous diviser.
En ce moment je crois que plus ce Conseil va dans la même
direction avec le plus grand nombre de forces politiques, plus nous
aiderons la Vallée d'Aoste.
Les considérations qui ont été faites sont de type différent, on
a voulu le choix, quant à nous, nous avons fait un choix dicté par
la cohérence, nous verrons ce que l'avenir dira.
Presidente Ha chiesto la parola il Consigliere Marguerettaz.
Marguerettaz (Aut) Chiedo scusa ai colleghi, ma chiederei quasi
la parola per un fatto personale e spiego le motivazioni.
Anch'io mi sono sentito un po' "aiguillonné" dall'intervento del
collega Perrin e cercherò con i toni magari diversi da quelli del
collega Collé di dire alcune cose che mi riguardano in prima
persona, ma che coinvolgono insieme a me anche i colleghi Collé e
Viérin Marco che hanno fatto questo piccolo pezzo di storia della
politica della Valle.
Il punto sul quale chiedo scusa se reagisco così d'istinto, ma
non potevo davvero sottrarmi, è quando ho sentito parlare di
conversione sulla via di Damasco. Proprio per amore della verità,
per amore dei fatti, credo che vada ricordato anche se non lo
ritenevo necessario, ma a questo punto diventa opportuno ricordare
che il cammino che come Popolari per la Valle d'Aosta abbiamo fatto
non è iniziato l'11 aprile, direi che l'11 aprile ha trovato un suo
compimento, ma è un percorso politico che è iniziato tre anni fa
quando si costituirono i Popolari per la Valle d'Aosta decidendo,
come chi mi ha preceduto ha bene ricordato, di finire un'esperienza
politica che aveva una certa origine per dare corso a un'altra
esperienza politica decisamente diversa rispetto al passato, se non
altro perché i Popolari per la Valle d'Aosta fin dal loro nascere
si sono costituiti come forza se non autonomista se non altro
autonoma.
Quando ci costituimmo come Popolari per la Valle d'Aosta -
dicevo - apparve un articolo sul Peuple, sull'organo dell'UV, nel
quale vi erano dei toni molto sferzanti per certi versi, ma vi era
anche una frase che ho sentito oggi ripetere dal collega Perrin e
che credo che sia una frase che faccia parte della politica. La
frase era: "valuteremo, vedremo, agiremo di conseguenza".
Credo che in questi tre anni di esperienza dei Popolari per la
Valle d'Aosta oggi confluita nell'esperienza degli Autonomisti, pur
da una posizione diversa rispetto a quella dell'UV - noi siamo
sempre stati all'opposizione di questo Governo -, abbiamo dato più
di una volta prova, se l'UV ha bisogno di prove - sembra che questo
sia un esame al quale obtorto collo bisogna sottostare, ma da parte
del movimento di maggioranza relativa è anche giusto che sia così
-, di un cambiamento di direzione. Ci siamo comportati soprattutto
su questioni riguardanti direttamente l'autonomia della nostra
Valle con una posizione che prescindeva dal fatto dell'essere
all'opposizione di questo Governo. Quindi mi auguro che questa
valutazione fatta da parte del collega Perrin abbia a continuare
con la stessa onestà d'animo che fin qui gli va riconosciuta.
