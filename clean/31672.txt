Classificazione
TURISMO E INDUSTRIA ALBERGHIERA



Oggetto del Consiglio n. 654 del 15 luglio 2009 - Resoconto
OGGETTO N. 654/XIII - Interpellanza: "Istituzione, ai sensi
della legge regionale n. 9/2009, dell'Office régional du
tourisme".
Interpellanza
Ricordato che la recente legge regionale "Nuove disposizioni
in materia di organizzazione dei servizi di informazione,
accoglienza ed assistenza turistica", votata anche dal Partito
Democratico, prevedeva all'art. 2 l'istituzione del nuovo Office
régional du Tourisme entro il primo luglio 2009;
Rilevato come, a tutt'oggi, tale istituzione non sia ancora
avvenuta, segnale non certamente incoraggiante per tutti gli
operatori del comparto turistico;
Preoccupati per le ricadute negative che tale ritardo potrà
avere sulla programmazione complessiva delle strutture di
accoglienza a livello territoriale;
Sentito il disagio di molti operatori addetti agli sportelli
delle precedenti Aziende di Informazione Turistica che vivono con
disagio l'attuale fase di transizione nella quale l'attività è
ridotta all'ordinaria amministrazione con innegabili riflessi
sull'immagine turistica complessiva;
i sottoscritti Consiglieri regionali
Interpellano
il Presidente della Regione e l'Assessore competente per
conoscere:
1) se intenda rispettare il dettato dell'art. 2 della legge
in oggetto e istituire prontamente l'Office régional du Tourisme
(art. 2), nonché quello dell'art. 14 relativo alla costituzione
degli organi dell'Office;
2) come intende procedere per garantire una corretta
co-gestione del nuovo organismo nella fase luglio-dicembre 2009
dove si sovrappongono le figure degli ex-Presidenti delle Aiat con
i compiti del nuovo Direttore unico.
F.to: Carmela Fontana - Donzel - Rigo
Président
- La parole à la Conseillère Carmela
Fontana.
Fontana (PD)
- Grazie, Presidente. Abbiamo condiviso e
votato con la maggioranza la legge regionale di riorganizzazione
dei servizi di informazione, accoglienza ed assistenza turistica,
che dovrebbe rilanciare il turismo regionale attraverso
l'unificazione delle principali funzioni di promozione turistica
oggi disperse nelle diverse AIAT. Abbiamo creduto e crediamo sia
una riforma indispensabile per il rilancio del settore. Proprio per
questo abbiamo constatato con dispiacere e preoccupazione che il 1°
luglio scorso non era stato istituito l'Ufficio regionale del
turismo, l'elemento principale della riforma, così come previsto
dagli articoli 2 e 14 della legge in questione. Questo ritardo, che
avviene nel periodo più importante e delicato del turismo nella
nostra regione, rischia di provocare sconcerto nei tanti operatori
del settore che hanno condiviso la nuova legge e di ostacolare
un'efficace programmazione complessiva delle strutture di
accoglienza sul territorio. Occorre segnalare inoltre il disagio
degli operatori delle AIAT che si trovano in una confusa fase di
transizione e nelle condizioni di attenersi all'ordinaria
amministrazione con gli innegabili riflessi sull'immagine turistica
complessiva della nostra regione. Per questi motivi chiediamo alla
Giunta di confermare la propria volontà di ottemperare al dettato
della legge di riforma della promozione turistica regionale
istituendo prontamente l'Ufficio regionale del turismo e
nominandone gli organismi dirigenti. Inoltre chiediamo con questa
interpellanza all'Assessore competente come intende procedere in
questa fase transitoria del secondo semestre 2009, dove si
sovrappongono le figure degli ex Presidenti delle AIAT e il nuovo
Direttore unico dell'Ufficio del turismo per evitare
incomprensioni, carenze o sovrapposizioni.
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Grazie, Presidente. Intanto mi
felicito con il gruppo, con la collega Fontana per l'attenzione che
riserva a questo settore molto importante, è segno che condividiamo
questa attenzione e riteniamo che il turismo sia assolutamente una
risorsa e un settore fondamentale per la nostra regione. Ciò detto,
abbiamo una legge che... non ovviamente per responsabilità di
nessuno, ma che è stata in Commissione per tre mesi, quindi è stata
alla fine pubblicata nella seconda metà del mese di giugno.
Rispetto a questo, essendo che la legge è stata pubblicata nella
seconda metà di giugno, lei potrà intuire che, in virtù dei tempi
in cui è rimasta in Commissione, abbiamo avviato dal momento in cui
la legge era vigente tutte le attività per raccogliere le adesioni.
Essendo che l'attività di ricerca di una professionalità così
importante non è esattamente come trovare una persona per fare
delle attività semplicemente esecutive, ha coinvolto le strutture e
il sottoscritto a fare tutta una serie di analisi. Assolutamente
condividiamo con lei che questa è un'attività che ha una priorità e
talmente la condividiamo che verrà risolta o nella prossima
riunione di Giunta, o al massimo in quella successiva, perché
bisognerà stabilire gli aspetti contrattuali e tutte le attività
che legheranno in un rapporto di lavoro il nuovo direttore.
Rispetto a questo, quindi le confermiamo - se questa era la domanda
- di dare immediata esecuzione e, ripeto, non è trascorso nemmeno
un mese dall'approvazione della legge, dalla sua entrata in vigore,
quindi credo che la ricerca di una cosa sia assolutamente... devo
dire che l'attenzione che ci riserva è un'attenzione
assolutamente...
Rispetto all'altro tema che lei ha sollevato, non c'è nessuno
stato di confusione, nel senso che le AIAT sono perfettamente
funzionanti, gli organi attuali sono perfettamente in vigore, c'è
un programma, c'è un bilancio, c'è un'attività che fino al 31
dicembre 2009 è perfettamente in linea. L'attività non è
un'attività di sovrapposizione, ma è un'attività che consentirà ai
nuovi organi di acquisire tutto quel patrimonio, tutte quelle
esperienze, tutte quelle attività che sono proprie di ogni AIAT, in
modo che l'Ufficio regionale possa partire il 1° gennaio nel modo
più opportuno. Grazie.
Président
- La parole à la Conseillère Carmela
Fontana.
Fontana (PD)
- Grazie, Presidente. Mah, diciamo che non
sono molto soddisfatta delle risposte che mi ha dato l'Assessore,
questa volta penso che le leggi si fanno, vanno votate e si deve
fare il massimo per farle rispettare, anche se effettivamente
diciamo che siamo a fine luglio, però, visto che il settore è di
tale importanza, questo ci preoccupa un po'. Volevo leggere un
articolo che avevo letto in un noto quotidiano locale,
un'intervista che hanno fatto al Presidente. In una recente
intervista ad un noto settimanale locale il Presidente della
Giunta, rispondendo ad una domanda su cosa fare per rendere più
efficace l'attività della pubblica amministrazione, diceva:
"Meno burocrazia, facilitare il rapporto fra cittadini e utenti,
rimettere mano alla macchina regionale per mettere persone giuste
nei posti di rilievo, valorizzando le competenze specifiche"
,
il Presidente ci trova totalmente d'accordo. Non vorremmo però che
con questa ricerca delle persone giuste si finisse per annullare
gli altri due punti, i tempi e lasciando a casa magari persone che
hanno già dimostrato di lavorare bene nel comparto. Noi quel
credito che gli abbiamo dato in quella votazione della legge glielo
voglio ancora rinnovare per qualche mese, Assessore. Speriamo che
non ci deluda! Grazie.
Si dà atto che dalle ore 10,41 presiede il Vicepresidente
André Lanièce.
