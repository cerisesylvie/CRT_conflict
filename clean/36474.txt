Classificazione
CASA DA GIOCO



Oggetto del Consiglio n. 546 del 25 giugno 2014 - Resoconto
OGGETTO N. 546/XIV - Interrogazione: "Notizie in merito alla
disponibilità di un'autorimessa coperta per i clienti della Casa da
gioco di Saint-Vincent".
Presidente -
La parola all'Assessore Perron.
Perron (UV)
- Grazie Presidente.
Preliminarmente voglio chiarire che la direzione dell'hôtel non
è a conoscenza del fatto che un cliente abbia chiesto di
parcheggiare una Ferrari in un parcheggio coperto e non si è
riusciti a ricostruire con esattezza il fatto, certamente questo
non è avvenuto davanti all'Amministratore unico, chiedo scusa.
Permettetemi un'altra precisazione: il valore totale delle opere
del piano di sviluppo è inferiore ai 100 milioni - lo dico per
precisione visto che era scritto così nell'interrogazione -, supera
di poco gli 80 milioni di euro e, più precisamente, 81 milioni e
200 mila euro. I costi sono comprensivi di ogni attività: studio di
fattibilità, progettazione, direzione lavori, direzione artistica,
carotaggi, collaudi, lavori edili, impianti, arredi, attrezzature
varie, trasporti, stoccaggio di materiali, pratiche per
l'ottenimento di autorizzazioni, oneri di urbanizzazione. Per la
chiusura totale degli investimenti - dico questo sperando di dare
un'informazione utile a lei -, residua la valutazione
dell'installazione o meno di un cogeneratore di energia, per un
possibile ulteriore investimento di un milione, e la valutazione di
una variante, richiesta dall'associazione temporanea di imprese che
ha realizzato l'hôtel, ancora in fase di approfondita perizia e
collaudo per circa 800-900 mila euro.
Nel dettaglio, punto 1: il Casinò di Saint-Vincent dispone di
una comoda e capiente autorimessa coperta a dieci metri
dall'ingresso principale della Casa da gioco, dove la clientela VIP
può parcheggiare le proprie autovetture. Ai clienti del Grand Hôtel
Billia è garantito, come da standard per strutture di questo
genere, un servizio completo di ritiro e consegna bagagli e di
valet parking
all'ingresso dell'hôtel. Nel caso un cliente
volesse far parcheggiare la propria vettura al coperto, il servizio
di
valet
può provvedere a parcheggiare il veicolo
nell'autorimessa coperta, garantendo un servizio completo al
cliente. Per contro i clienti del Park Hôtel, quindi un 4 stelle, a
differenza delle 5 del precedente, hanno invece a disposizione un
comodo parcheggio gratuito di oltre 300 posti all'aperto nei pressi
dell'ingresso dell'hôtel, oltre che il sopracitato servizio
valet
. L'autorimessa è provvista di un servizio di sicurezza
24 ore su 24 al giorno. Proprio nell'ottica di un miglior servizio
alla clientela, prima della riconsegna del veicolo lo stesso viene
preparato al meglio per assicurare un buon viaggio al cliente.
Punto 2: l'attuale autorimessa, recentemente sistemata e messa a
norma, ha una capienza totale di 60 posti, pertanto si ritiene
assolutamente adeguata alla necessità; di conseguenza, punto 3
della sua domanda, non esiste un problema parcheggi.
Presidente
- La parola al collega Ferrero.
Ferrero (M5S) -
Grazie Presidente.
A quanto ci risulta, le problematiche ci sono, ovviamente non è
il caso di fare nomi e cognomi delle persone, però, di fatto,
clienti con auto di grossa cilindrata hanno avuto negata la
possibilità di accedere ad un parcheggio coperto. Riguardo ai
sessanta posti, beh, se andate a vedere il Casinò di Campione -
questo dovrebbe saperlo anche il vostro Amministratore delegato -,
c'è un parcheggio, che è quello vicino, non so se ne ha trecento,
trecentocinquanta o quattrocento...quindi, anche da questo punto di
vista, mi sembra che questa magnifica ristrutturazione...che
certamente io ho omesso, sono stati spesi oltre circa 100 milioni
di euro, ma se calcoliamo anche l'acquisto delle strutture e tutto
e se calcoliamo anche, diciamo, gli oneri che deriveranno da
ulteriori spese...perché i lavori lì alla fine non sono ancora
finiti, perché, quando verranno giù i pezzi, ovviamente bisognerà
rimetterli su sia all'interno della sala da gioco, dove le moquette
stanno già alzandosi dopo poco, è passato quasi un annetto, neanche
un annetto, quindi la vedo messa male. Ecco, i sessanta posti sono
veramente ridicoli e quindi noi consiglieremmo, dato che siete in
attesa di questo fiume di clienti cinesi che arrivano, di mettere
delle rastrelliere per le biciclette, dato che non arrivano i
cinesi da Hong Kong e da Macao, arriveranno magari quelli più
vicini, dalla pescheria, dal ristorante, mettete le rastrelliere e
risparmiate anche qualcosa. Grazie.
Presidente -
Grazie collega. Punto 5 all'ordine del
giorno. Non c'è il collega Bertin? Si rinvia il punto 5 e si
discute il punto 6.
