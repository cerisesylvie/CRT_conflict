Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3314 del 24 aprile 1992 - Resoconto
OGGETTO N. 3314/IX Approvazione dello schema di convenzione
da stipulare con la società Cooperativa "Lou dzeut" per
l'incentivazione di produzioni artigianali tipiche e
tradizionali.
Deliberazione Il Consiglio
- Vista la legge regionale 5 settembre 1991, n.44 concernente
l'incentivazione di produzioni artigianali tipiche e tradizionali
e, in particolare, l'articolo 4 della legge stessa, il quale
prevede l'erogazione di contributi a favore di società cooperative,
previa stipulazione di apposite convenzioni concernenti gli importi
e le modalità di erogazione dei contributi, nonché le specifiche
azioni che le cooperative di impegnano ad eseguire;
- visto il parere della IV Commissione consiliare
permanente;
- ad unanimità di voti favorevoli (presenti e votanti:
ventinove);
Delibera
1) di approvare, nel testo allegato, lo schema di convenzione da
stipulare con la società cooperativa "Lou Dzeut";
2) di stabilire che le relative spese, da impegnare e da
liquidare con deliberazione della Giunta regionale, graveranno sul
residuo passivo e sul capitolo 47565 del bilancio di previsione
della Regione, per l'anno 1992 ("Contributi per l'incentivazione di
produzioni artigianali tipiche e tradizionali"), che presentano la
necessaria disponibilità
3) di subordinare la stipulazione della convenzione
all'acquisizione delle certificazioni di cui alla legge 19 marzo
l990, n. 55 e successive modificazioni, recante nuove disposizioni
per la prevenzione della delinquenza mafiosa e di altre gravi forme
di manifestazione di pericolosità sociale.
Presidente
Pongo in votazione l'approvazione in
oggetto.
Esito della votazione:
Presenti, votanti e favorevoli: 29
Il Consiglio approva all'unanimità.
