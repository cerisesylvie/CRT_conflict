Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 909 del 14 novembre 1984 - Resoconto
OGGETTO N. 909/VIII - CONCESSIONE DI UN CONTRIBUTO AL COMUNE
DI SAINT-RHEMY PER L'ESECUZIONE DI UNO STUDIO SULL'UTILIZZAZIONE
TURISTICA DEL TERRITORIO COMUNALE. APPROVAZIONE E FINANZIAMENTO DI
SPESA.
PRESIDENTE:
Do lettura del testo della delibera:
IL CONSIGLIO REGIONALE
DELIBERA
1°) di approvare la concessione e la liquidazione al Comune di
Saint-Rhémy della somma di £ 13.000.000, a titolo di contributo per
l'esecuzione di uno studio sull'utilizzazione turistica del
territorio comunale;
2°) di approvare la spesa di £ 13.000.000 (tredici milioni) con
imputazione al capitolo 37200 del bilancio preventivo della Regione
per l'anno 1984 ("Contributi e sussidi ad aziende di soggiorno, pro
loco, enti ed altri organismi pubblici e privati per attività nel
settore del turismo e del tempo libero");
3°) di ordinare l'emissione del relativo mandato di pagamento
con le modalità di cui all'art. 58 della L.R. 7.12. 1979, n. 68,
con quietanza del tesoriere del Comune di Saint-Rhémy.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Borbey, ne ha facoltà.
BORBEY - (D.C.):
Parecchi studi di utilizzazione
turistica e quindi anche studi di indirizzo del territorio, sono
stati pagati dalla Regione, per certe località. Il Comune di
Saint-Rhémy ha dato direttamente l'incarico per questo studio, ma
la Giunta regionale ritiene, seguendo l'indirizzo secondo cui la
Regione dà dei contributi per l'elaborazione di piani regolatori,
che questo studio sia utile per l'utilizzazione del territorio,
anche se è a scopo prettamente turistico.
PRESIDENTE:
Metto in approvazione la delibera in oggetto,
con la soppressione delle parole "che presenta la necessaria
disponibilità" per le ragioni già specificate, al punto 2 della
deliberazione:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
