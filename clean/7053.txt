Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1556 del 2 ottobre 1985 - Resoconto
OGGETTO N. 1556/VIII - NOMINA DI UNA COMMISSIONE DI INCHIESTA
SULLA CONDUZIONE DELLE MANIFESTAZIONI PRESSO LA CASA DA GIOCO DI
SAINT-VINCENT. REIEZIONE DI MOZIONE.
PRESIDENTE:
Do lettura della mozione presentata dal
Consigliere Aloisi:
MOZIONE
Venuto a conoscenza
, tramite l'interpellanza
presentata in data 26 giugno 1985 dal Gruppo consiliare del MSI-DN,
della strana gestione del calendario delle manifestazioni
organizzate dalla Società SITAV con il concorso finanziario della
Regione, e realizzate in modo unilaterale, prescindendo cioè da un
reale controllo dei funzionari e del Commissario regionale a ciò
deputati, con conseguenze devastanti sul piano del prestigio e
della promozione pubblicitaria dello stesso Casinò di
Saint-Vincent;
Ritenuta
quanto meno boriosa ed improvvisata, per non
dire superficiale ed evasiva - per la sua faciloneria - la penosa
risposta dell'Assessore pro-tempore al Turismo, Urbanistica e Beni
Culturali, Geom. Giuseppe Borbey, che si è
limitato a
leggere una documentazione di parte, senza curarsi minimamente di
dare puntuale e rigorosa risposta in data 26.6.1985, ai quesiti di
natura amministrativa, contabile e fiscale postigli nella sua veste
di Pubblico Ufficiale che deve dare certezza degli investimenti che
comportano l'impiego di denaro pubblico e di fondi regionali
finalizzati;
sentito
, in particolare, che le cifre statistiche
concernenti l'afflusso della clientela alle cosiddette mostre di
prestigio denominate eufemisticamente della "Belle Epoque" con il
dato di oltre 4.000 presenze riguardano non già i biglietti
venduti, bensì il normale afflusso di giocatori senza soldi
,
o
di clienti di passaggio;
considerato
che il "cachet" degli organizzatori pare
esorbitante; e che la stessa mostra di "cartellonismo" comporta un
costo astronomico di Lire 400 milioni senza giustificativi, al
punto da suscitare la riprovevole disapprovazione sia del
Funzionario addetto alle Manifestazioni, sia ancora del Commissario
regionale che si sono rifiutati di avallare con le loro firme una
spesa ritenuta assurda;
visto che
l'Assessore non ha dato lettura della
lettera pervenutagli dai Funzionari, anzi ha difeso la tesi
interessata della SITAV, infischiandosene degli avvisi contrari
degli addetti al Controllo;
il Consiglio regionale della valle d'Aosta
DELIBERA
a)
di censurare
il grave comportamento e
l'incompetenza dell'Assessore regionale protempore Geom. Giuseppe
Borbey;
b)
di nominare
una Commissione d'inchiesta
regionale sulla conduzione delle manifestazioni presso la Casa da
gioco di Saint-Vincent, al fine di accertare la consistenza delle
contestazioni, nonchè la legalità contabile della ingente spesa
sperperata per la manifestazione denominata "Belle Epoque".
PRESIDENTE:
Ha chiesto la parola il Consigliere Aloisi;
ne ha facoltà.
ALOISI (M.S.I.):
I colleghi Consiglieri ricorderanno
certamente l'interpellanza presentata nel mese di giugno sul
problema delle manifestazioni della Belle Epoque al Casinò di St.
Vincent. In quell'occasione avevo posto delle domande precise
all'Assessore responsabile ma, non avendo ricevuto in pratica
alcuna risposta in modo dettagliato, come da me richiesto, mi ero
proposto di presentare una mozione onde avere delle risposte più
dettagliate per entrare nel merito della problematica relativa alle
cosiddette "Manifestazioni della Belle Epoque".
Ricordo perfettamente una frase del l'Assessore Borbey in
risposta a quella mia interpellanza, quando mi disse testualmente:
"Termino dicendo che abbiamo anche noi delle grosse perplessità".
Poi aggiunse, naturalmente contraddicendosi come al solito: "E'
solo da incoscienti che possono venire lanciate certe accuse".
Prima ammette le perplessità, poi le smentisce.
Allora dissi che mi ritenevo insoddisfatto delle risposte che
non mi erano state date e che mi riservavo di presentare una
mozione al fine di richiedere la nomina di una Commissione
d'inchiesta per verificare e per controllare, come d'altronde mi
pare logico, ed anche e soprattutto perchè è un nostro dovere,
tutta l'ingente spesa organizzativa e gestionale connessa al le
manifestazioni al Casinò di St. Vincent.
Una domanda è d'obbligo in questo momento, una domanda da
rivolgere all'Assessore Borbey, e cioè se vi è o non vi è un
effettivo controllo sulle manifestazioni organizzate dalla SITAV al
Casinò di St. Vincent, oppure, come io sostengo, se il Commissario
regionale e l'Ispettore alle manifestazioni vengono regolarmente
scavalcati dai rapporti diretti, o presunti tali, tra SITAV e
Assessorato, o addirittura, e questa è la cosa certamente più
grave, se vi è una gestione unilaterale delle manifestazioni da
parte della Società SITAV, ignorando del tutto le funzioni di
controllo delegate ai funzionari preposti a tali compiti, come
stabilito dalla convenzione e dal regolamento.
Io sono certo, colleghi Consiglieri, che i nostri funzionari non
hanno nessuna possibilità di entrare nel merito della politica
delle spese relative alle manifestazioni, perchè sono stati
relegati esclusivamente al compito del controllo delle fatture che,
statene certi, sono sempre in perfetto ordine e quadrano sempre al
centesimo. Facciamo un piccolo esempio anche per capire insieme e
per far sì che l'Assessore poi ci dia alcune delucidazioni.
Prendiamo ad esempio una manifestazione della Belle Epoque e cioè
la mostra cartellonistica di Capiello: costo complessivo circa 600
milioni. Mi chiedo, colleghi Consiglieri, come è possibile spendere
600 milioni, ripeto 600 milioni, per una mostra cartellonistica.
Sul momento mi sono detto: "Non è possibile! La Regione con quella
cifra avrà senz'altro acquistato l'intera mostra di Capiello!";
invece la realtà è diversa. Mi sono giunte voci, ripeto voci, di
commissioni d'agenzia astronomiche e, siccome il sottoscritto non
vuole né strumentalizzare la vicenda né dire fandonie, farò nomi e
cognomi: per l'esattezza sembra che l'agenzia di pubblicità Tegoni
di Milano abbia percepito una cifra astronomica che si aggira
intorno ai 200 milioni, quindi un terzo della spesa complessiva di
600 milioni! Spese spaventose in consulenze da parte di persone
fatte venire apposta da Parigi per l'allestimento della mostra di
Capiello, come se qui da noi in Valle d'Aosta non ci fossero
persone capaci di dare una sistemazione logica e decente ad una
mostra. Si parla di favolosi regali, pellicce, autovetture,
magazzini stracolmi di omaggi, si badi bene, mai inferiori al
valore di 80 mila lire, acquistati una prima volta e pagati e
quindi riaddebitati ogniqualvolta si organizza un nuovo galà,
naturalmente sempre a spese anche della Regione. Tutto ciò mi
lascia alquanto sconcertato e mi auguro che siano imbarazzati anche
i colleghi Consiglieri, se veramente hanno a cuore gli interessi
della nostra Regione ed in modo particolare la funzione ed il tipo
di spesa che deve avvenire con il denaro pubblico.
Pensate che il giorno dell'inaugurazione della mostra di
Capiello non c'erano quelle famose 400 o 4000 persone, ma c'erano
la bellezza di 30 persone! In seguito, invece, questa mostra era
desolatamente vuota, non c'era mai nessuno: figuriamoci quale
grande pubblicità ha ottenuto questa mostra!
Le perplessità che aveva detto di nutrire l'Assessore sono anche
le nostre perplessità. Non condivido le sue dichiarazioni in
risposta alla mia interpellanza del 26 giugno, quando disse: "Il
pubblico denaro ha contribuito sicuramente al conseguimento di un
risultato di interesse generale per tutta la Valle d'Aosta". No,
caro Assessore, non sono d'accordo: il pubblico denaro in questo
caso ha contribuito sicuramente a rallegrare e riempire le tasche
all'amico dell'amico! Mi si smentisca se non è vero!
Chiedo quindi a tutte le forze politiche di valutare
attentamente e positivamente questa mozione. Le perplessità sono
parecchie e, per questo motivo, chiedo che venga nominata una
Commissione d'inchiesta della quale facciano parte tutte le forze
politiche presenti in Consiglio, per verificare ed accertare la
consistenza di queste contestazioni, per soddisfare le giuste
perplessità manifestate anche dall'Assessore, per poter ascoltare
dalla viva voce dei funzionari regionali le loro paure, le loro
perplessità ed i loro timori, perchè sono responsabili ma non
possono entrare nel merito. Basta ricordarci di certe persone che
sono andate in galera, pur non essendo responsabili. Possono
decidere, non possono decidere, debbono umilmente subire e a volte
anche essere pesantemente umiliati.
E allora, visto che né il Presidente della Giunta, né
l'Assessore al Turismo e ai Beni culturali, né tanto meno i
funzionari regionali possono entrare nel merito delle decisioni,
chiedo ufficialmente al Consiglio di pronunciarsi sulla nomina di
questa Commissione d'inchiesta. Faccio presente che non ho
richiesto una Commissione nei confronti dell'Assessore Borbey ma, e
voglio che sia chiaro io chiedo una Commissione d'inchiesta per
verificare le spese che sono state effettuate per quanto riguarda
le manifestazioni alla Casa da Gioco di St. Vincent.
Quindi non voglio colpevolizzare l'Assessore, perchè non lo
ritengo responsabile, ma l'unica responsabilità che io gli addebito
è quella di non controllare, come è stabilito dall'accordo e dalla
convenzione, che preveda che qualsiasi manifestazione deve essere
fatta o decisa d'accordo tra l'Ente Regione e la Società. A sua
volta sarà la Società a gestire, ma con il controllo della Regione.
Abbiamo un commissario regionale alle manifestazioni apposta per
fare quel lavoro, ma non ha né il potere né l'autorità di entrare
nel merito.
Io ho fornito delle cifre, che naturalmente sono da verificare,
però le orecchie fischiano, e fischiano parecchio. A questo punto
se voi siete coerenti e avete a cuore il problema della spesa del
denaro pubblico, che non è nostro ma è di tutta la collettività, io
chiedo questa Commissione, non chiedo chissà che cosa, non chiedo
la luna, ma una Commissione che possa verificare se queste
contestazioni sono vere. Non voglio assolutamente colpevolizzare
l'Assessore in merito a questa vicenda, voglio solo una verifica
delle spese sostenute nelle manifestazioni al Casinò.
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Borbey; ne ha facoltà.
BORBEY (D.C.):
Io noto un certo controsenso
nell'intervento del Consigliere Aloisi perchè, mentre dice che non
vuole colpevolizzare l'Assessore Borbey, nella mozione chiede di
censurarne l'incompetenza ed il comportamento, per cui mi sembra di
capire che si chieda di colpevolizzare l'Assessore, altrimenti non
ci siamo più.
Non voglio entrare nel merito del discorso che, lo ribadisco, è
politico, e ad esso risponderà il Presidente della Giunta, anche
perchè non spetta a me, perchè sono direttamente interessato. E'
chiaro tuttavia che io ne sono interessato come amministratore
pubblico e quindi io ribadisco le determinate perplessità, come ho
già detto e dichiarato, che sono derivate dal modo in cui le
manifestazioni si sono potute controllare fino ad oggi, anche per
la mancanza, per un certo periodo, del funzionario addetto, e per
come sempre si è proceduto nel controllo delle manifestazioni: dopo
l'approvazione del calendario delle manifestazioni la Regione non è
mai più entrata nel merito delle stesse.
Cosa vuol dire "nel merito"? Faccio un esempio specifico. Si è
creato un budget per fare determinate manifestazioni di prestigio,
come le mostre della Belle Epoque, ed è vero che la Regione non è
entrata nel merito della scelta dell'agenzia Tegoni di fare una
pubblicità per 150 e più milioni sui giornali e sulle riviste con
le tirature più elevate. Tegoni non si è messo in tasca i 200
milioni e mi sembra di ricordare che l'agenzia Tegoni è stata
pagata per tutta la pubblicità fatta sui giornali e sulle riviste
specializzate. Ci saranno quindi le fatture dell'Espresso, di
Panorama, del Corriere della Sera e via dicendo.
Ciò che mi dà più fastidio dell'esposizione del Consigliere
Aloisi è il fatto che espone le cose come se l'agenzia Tegoni
avesse percepito per consulenze 200 milioni. No! L'Agenzia è
costata 200 milioni perchè c'è stato un indirizzo politico che ha
scelto di spendere 200 milioni in pubblicità: l'agenzia ha poi
avuto la sua percentuale stabilita dalla legge sulla pubblicità
fatta sui giornali. Sono queste le cose dell'esposizione del
Consigliere Aloisi che mi danno estremamente fastidio, perchè egli
gioca proprio per confondere le idee.
E' questo che dà fastidio, Consigliere Aloisi, perchè non sei
assolutamente corretto ma sei scorretto nelle tue esposizioni! Sarà
un tuo metodo. Potrai venirmi a dire che la spesa è esagerata, io
non lo metto in dubbio, e può anche darsi che sia anch'io
d'accordo, ma da come tu esponi i fatti sembra che l'agenzia Tegoni
abbia incassato 200 milioni per la sola consulenza! Scusami, ma è
per questo che il tuo metodo è scorretto, e forse tu continuerai
così, ma non è questo il modo di fare politica!
Il Partito di destra non ha mai applicato questo metodo in Valle
d'Aosta con i suoi precedenti rappresentanti, mai! E d'altronde lo
sappiamo che anche politicamente sei contestato all'interno del tuo
Partito: mai e poi mai il Consigliere Parisi, che sedeva su questi
banchi, e l'amico Parini, che sedeva al Comune di Aosta, mai hanno
utilizzato questo metodo in politica! Tu lottizzi perchè è nel tuo
carattere, per cercare notizie tu ti chiudi negli uffici
particolari per determinate ore, oppure fai come il KGB...
(...INTERRUZIONE...)
Ritornando al tema del discorso possiamo accettare, come abbiamo
già detto e come ho ripetuto anch'io, che quel metodo deve
cambiare. Anche in risposta all'interpellanza ho già detto che la
Regione si sta dando un regolamento in materia. Qualcuno
giustamente potrà obiettare, e anche tu lo potrai fare, che questo
regolamento è tardivo, e su questo possiamo essere d'accordo. Ma in
questo momento la Regione ha concordato con la SITAV un regolamento
e questo non è stato facile, perchè la SITAV assolutamente non
vuole e non vorrebbe che si entrasse minimamente nel merito, perchè
interpreta l'articolo 6 della convenzione nel senso che non è
assolutamente dovere della Regione entrare nel merito. Ma la
Regione, insieme alla SITAV, deve dare l'indirizzo generale sul
budget che sarà poi gestito dalla SITAV, così come è la SITAV che
ha chiamato ultimamente la cantante di grido che è costata 80
milioni ed ora ne propone anche un'altra, perchè è la SITAV che
deve decidere se chiamare Milva, Mina o via dicendo.
E' giusto quindi il discorso sul costo ritenuto eccessivo ed
anche noi, come ho già detto, abbiamo delle perplessità ed è per
questo che, sebbene con ritardo, ci siamo dati questo regolamento
che siamo riusciti a far accettare alla SITAV, anche se "obtorto
collo", perchè la SITAV inizialmente non lo voleva accettare,
mentre ora quel regolamento è in fase di definizione e di
accettazione anche da parte della SITAV. Quel regolamento ci darà
la possibilità di dare una mano al nostro futuro funzionario,
perchè il funzionario attualmente addetto al controllo è il dott.
Pau, che è vice dirigente alla Presidenza della Giunta e che è al
Casinò con un incarico a tempo determinato. Se proprio non si
trovasse bene e dovesse ritenersi oppresso, come tu hai dichiarato,
non continuerebbe certamente a fare questo lavoro, perchè la
Regione non lo obbliga a farlo.
(...INTERRUZIONE...)
E' inutile non fare nomi, perchè abbiamo un solo ispettore alle
manifestazioni: dobbiamo anzi ringraziare il dott. Pau che ha
accettato l'incarico, su invito del Presidente della Giunta.
Siamo quindi pienamente d'accordo sul fatto che il discorso deve
essere approfondito e che la Regione dovrà entrare nel merito più
di quanto non abbia potuto fare. Purtroppo finora è sempre stata
seguita una prassi consolidata secondo la quale, fissato il budget
e stabiliti, ad esempio, 10 galà e 4 gare di chemin de fer e una
certa cifra per le spese per la pubblicità, la Regione non dovesse
mai più entrare nel merito delle scelte successive, così come
quando si è speso mezzo miliardo in pubblicità, quasi tutto - mi
sembra - con la rete televisiva Canale 5, negli anni in cui si
parlava di "fiume d'oro": anche in quel caso la Regione non è
entrata nel merito né dello spot pubblicitario, né della spesa, per
la quale avevamo stabilito la cifra di 500 milioni.
Nel caso in esame avevamo stabilito una certa cifra e può anche
darsi, come del resto anch'io ho detto, che ci siano state delle
perplessità, che il costo sia stato eccessivo e che le fatture
siano tutte regolari. D'ora in poi però, ogni manifestazione della
Belle Epoque, proprio per il regolamento che ci siamo dati, dovrà
essere preventivamente definita.
Già l'altra volta ho detto, anche se mi è sembrato un discorso
tra sordi, che un rapporto diretto tra l'Assessore Borbey e la
SITAV non c'è mai stato e non ci sarà mai, perchè il sottoscritto
non vuole scavalcare nessuno. Piuttosto, da parte del Consigliere
Aloisi può essere mossa al sottoscritto l'accusa precisa di essere
stato forse troppo assente nei rapporti tra l'Ente di controllo e
la SITAV, ma proprio perchè il sottoscritto non ha mai voluto
avere, nel modo più assoluto, dei contatti diretti, che logicamente
ci sono quando irresponsabili SITAV vengono per proporre i loro
calendari di manifestazioni, perchè in quel caso l'interlocutore
diretto sono io che devo fare da tramite con la Giunta. Quindi è
stata la Giunta che, sentita la Commissione, ha approvato sia i
programmi che il budget per la Belle Epoque, mi sembra per un
miliardo e 200 milioni su base annua: nelle tre manifestazioni che
si sono svolte le spese sono appunto ammontate ad un miliardo e 200
milioni.
Vorrei ancora aggiungere che sino ad oggi il Commissario ha
siglato tutte le fatture, e ciò vuol dire che egli ha preso atto
delle fatture stesse. Non voglio entrare nel merito, ma certamente
alla fine dell'anno da parte dell'Assessorato alle Finanze c'è
sempre un controllo preciso su tutta la spesa del budget tra SITAV
e Regione, e cioè relativamente alla nostra quota del 50 per cento,
perchè nel corso dell'anno si danno solo degli acconti.
Lascio il discorso politico al Presidente della Giunta, ma posso
dichiarare che questo è stato l'indirizzo seguito sempre finora. Da
oggi, proprio avendo potuto obbligare la SITAV a non continuare
come per il passato, siamo riusciti ad avere questo regolamento che
dovrà essere rispettato e fatto rispettare dai nostri funzionari:
cercheremo anche di avere un funzionario a tempo pieno perchè
quando i funzionari sono a tempo determinato, come attualmente,
hanno grosse difficoltà a poter seguire il tutto.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
La règle des rapports entre
l'Administration régionale et la SITAV est notamment la convention
que nous avons signée. A propos des manifestations qui doivent être
faites au Casino, ce qui, jusqu'à hier, pouvait être tranquillement
accepté, aujourd'hui ne peut plus l'être, surtout on ne peut pas
accepter la méthode avec laquelle jusqu'à présent on prévoyait de
faire un contrôle, qui était avant tout un contrôle comptable sur
ce qui se passait à l'intérieur du Casino.
Ce que l'Assesseur a déjà dit, c'est que la Junte, en accord
avec la SITAV, prévoyait un certain nombre de manifestations,
proposées à la Commission compétente qui devait les approuver avant
le 30 novembre. Cette année aussi il faudra le faire. Jusqu'à
présent, on déléguait tranquillement la SITAV de faire les
manifestations et on demandait de donner un compte-rendu uniquement
des frais soutenus. Le rôle soit du commissaire, soit des
responsables politiques était, et il l'est encore à présent, de
contrôler que, si on présentait un compte-rendu de 500 millions,
500 millions étaient effectivement dépensés par la SITAV. A ce
propos, aussi bien les commissaires que les employés ont dit que
très souvent, ne pouvant se baser que sur le compte-rendu du
règlement actuel, il leur était impossible d'entrer dans les
détails et donc de donner aux administrateurs un compte-rendu
détaillé des manifestations, vu que la SITAV leur disait tout
simplement que ce travail n'était pas de compétence des
commissaires. C'est pour cette raison qu'on a prévu ce dont
l'Assesseur Borbey parlait avec le commissaire: d'examiner la
possibilité de modifier les accords, donc de faire un règlement,
qui sera présenté aussi à l'attention du Conseil, pour avoir la
prévision de ce qu'on veut faire et avoir en même temps un système
de contrôle qui ne réserve plus de surprises à la fin des
manifestations. Voilà le point le plus important de ce
discours.
Il ne s'agit pas de dire ici que les 200 millions doivent être
examinés non pas comme dépense mais comme revenu en tant que
publicité, c'est que, comme l'Assesseur Borbey disait, tout le
monde sait que pour faire de la publicité il existe deux systèmes:
mettre des affiches ou bien trouver un moyen pour faire parler de
soi. Pour la manifestation de la Belle-Epoque, la tentative était
de dire qu'au Casino de Saint-Vincent en Vallée d'Aoste il y avait
une manifestation intéressante d'un point de vu global.
Je crois que l'Assesseur a déjà fourni les données et une liste
des différentes révues qui ont parlé de la manifestation de la
"Belle-Epoque". On peut faire une évaluation du revenu indirect de
la publicité à travers la "Belle-Epoque". Ce n'est pas le fait que
la Belle-Epoque, en tant que manifestation, soit visitée de
milliers de personnes, mais le fait qu'on parle de la ville où se
déroule la manifestation, qu'il s'agisse de Milan, de Florence,
d'Aoste ou de n'importe quelle autre ville. Qu'on parle du lieu où
la manifestation est organisée voilà ce qui est intéressant, et
c'est ce que nous pouvons constater chaque jour en lisant les
journaux.
Je ne dis pas cela pour justifier la dépense de 400 - 500
millions; mais avec le système, qui, jusqu'à présent, est en
vigueur, on ne peut pas dire "a posteriori" que ce qui s'est passé
est exagéré ou il ne l'est pas, car, justement, le travail du
commissaire est de prendre acte des factures reçues et c'est,
effectivement, ce qui s'est passé. Il ne pouvait pas entrer dans
les détails et dire: "Non, vous avez offert un souper de 60.000
lires quand, au contraire, il ne devait coûter que 20.000 lires".
Ou bien, on le dit préalablement, et alors on prend certaines
décisions, ou bien on accepte qu'il y ait eu un souper qui a coûté
ce qu'il a coûté.
Donc la préoccupation de l'Administration régionale a été, face
à l'impossibilité actuelle de prévoir la dépense dans les détails,
de se donner et de présenter à l'attention du Conseil un règlement,
afin qu'aussi bien l'activité du commissaire que l'activité
politique soit la plus exhaustive possible pour avoir un contrôle
préventif et enfin un compte-rendu. Au point où nous sommes, je ne
ferais pas de polémiques, ni j'irais au coeur du problème, mais je
veux tout simplement dénoncer le problème tel qu'il a été jusqu'à
présent, sous la base des observations du commissaire et de ceux
qui sont les plus concernés par ce problème. Nous proposerons donc
le règlement dont l'Assesseur parlait, qui sera soumis à
l'attention du Conseil pour que tout le monde sache de quelle
façon, d'ici quelque temps, on règlera les manifestations pour
l'année 1986. C'est une intégration à la Convention actuelle qu'on
n'avait pas prévue avant, parce que la Convention actuelle ne
prévoyait rien à cet égard; on déléguait tranquillement la SITAV de
faire les manifestations, selon le budget.
Je crois avoir expliqué les raisons qui sont à la base de ce
malentendu. Du point de vue politique, on n'accepte pas cette
délibération. Quant au premier point, où l'on dit: "di censurare il
grave comportamento e l'incompetenza dell'Assessore regionale
pro-tempore geom. Giuseppe Borbey;", je crois que, du moment qu'à
l'intérieur d'un Conseil il y a un certain rapport personnel, il
faudrait être à même de comprendre certains moments de défaillance
que chacun de nous peut avoir et je crois qu'on peut très bien
s'entendre sans arriver à ce point. Je le dis, en faisant des
considérations soit du point de vue humain, soit du point de vue
politique.
En ce qui concerne le deuxième point: "di nominare una
Commissione d'inchiesta regionale...", vu les mécanismes qui
étaient à la base de la conduite suivie jusqu'à présent et la
possibilité que nous aurons de visionner et de relever dans le
compte-rendu tout ce qui s'est passé comme régularité, du moment
que nous nous engageons à présenter ce règlement au Conseil, nous
pouvons nous refuser de nommer cette Commission d'enquête qui
n'aurait d'autre but que de faire constater ce que le Conseiller
Aloisi a déjà dit: que les factures sont exactes et qu'on ne peut
que prendre acte de cela, car il n'y a aucune autre possibilité à
présent.
Ce serait différent si, par contre, il y avait un règlement et
s'il se passait des choses qui ne s'y conformeraient pas. Alors on
pourrait dire: "Il n'y a pas eu le contrôle politique et
administratif des commissaires".
Voilà donc, qu'il n'y a pas de sens à nommer cette Commission
car, je le répète, la Junte portera au Conseil soit ce nouveau
règlement, soit la requête d'un compte-rendu sur les manifestations
à l'intérieur de la SITAV.
Voilà les deux points qualifiants de cette situation du point de
vue politique, pour dire que nous nous sommes préoccupés de cette
situation et nous avons cherché à donner un système pour prévoir un
règlement différent. C'est, je crois, l'engagement que tout le
monde prévoyait face à la difficulté du moment présent. A mon avis,
c'est le point du départ pour maintenir ces rapports qui ne sont
pas individuels, car le fait qu'il y ait une responsable ne veut
pas dire qu'il est le seul interlocuteur, bien loin de là: il y a
des rapports écrits, des comptes-rendus qui nous permettent de
prévoir une participation active à l'intérieur du Casino et des
rapports très clairs entre l'Administration régionale et le
Casino.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Mi sembra alquanto complesso e
difficile entrare nel vivo della questione anche dopo quello che è
stato detto dal Presidente della Giunta perchè noi non abbiamo a
disposizione alcuni elementi che sono sfuggiti sia al presentatore
della mozione, sia alla Giunta regionale. A mio avviso c'è stata
una certa ammissione di impotenza nei confronti del controllo sulle
manifestazioni ed io mi compiaccio del fatto che finalmente si è
adottato un sistema diverso e cioè quello del regolamento, perchè
su questa materia c'erano e ci sono, non solo da parte
dell'opposizione, in questo caso dal Consigliere Aloisi, ma della
stessa maggioranza, delle grosse perplessità.
Da quanto abbiamo appreso oggi risulta che il controllo era un
mero atto contabile con un significato molto limitato, ragion per
cui ben venga il regolamento! Io però mi auguro che questo
regolamento abbia un respiro diverso, perchè anche l'articolo 6
della convenzione attuale prevede che le manifestazioni siano
concordate. La manifestazione sulla Belle Epoque aveva un programma
che tra l'altro doveva rilanciare l'immagine del Casinò, o almeno
era una delle manifestazioni che ambivano a questo scopo, e mi
corregga l'Assessore se sbaglio.
Io ho sempre detto che, fin quando le manifestazioni del Casinò
non saranno coordinate con le manifestazioni dell'Amministrazione
regionale, anche nel perseguimento di fini diversi, sarebbe
necessario affrontare una volta per tutte il discorso del loro
controllo, perchè ne va di mezzo non solo l'immagine del Casinò, ma
anche l'immagine della Regione e questa volta abbiamo visto che di
fronte a certi tonfi così clamorosi non ha fatto brutta figura solo
il Casinò di St. Vincent, perchè quando una simile manifestazione
non riesce siamo noi, tutti insieme, che facciamo una brutta
figura, specie se poi teniamo conto del fatto che la Regione in
questo caso ha contribuito con il 50% delle spese.
Credo che tutta questa nuova attenzione nei confronti delle
manifestazioni possa anche far ripensare al discorso della
impostazione delle stesse, perchè certe manifestazioni del passato
avevano un significato assolutamente incomprensibile. Ricordo che
l'anno scorso, tra le varie manifestazioni ed i vari accordi, si
parlava anche della sponsorizzazione di una squadra di calcio che
però poi non è passata. Per carità, questo può anche starmi bene,
però in questo caso ha ragione il Presidente della Giunta quando
dice che bisogna anche vedere qual è il ritorno della pubblicità,
se essa ha uno scopo ed un significato. Per vedere se una
manifestazione riesce o meno non bisogna vedere solo quanto essa
costa, anche se ciò è importante, ma bisogna anche vedere quanto
ritorna alla Valle in fatto di immagine, di promozione turistica e
di benefici, direttamente per il Casinò ed indirettamente per la
Regione, perchè questo è lo scopo di quell'articolo inserito nella
convenzione, questo è lo scopo per cui la Regione paga il 50% delle
manifestazioni, questo è lo scopo per cui noi dovremmo avere su
queste manifestazioni un controllo più efficace di quanto è stato
possibile finora. Però io ritengo che anche per il passato c'era
uno strumento idoneo di controllo, perchè non si può pensare che un
ispettore alle manifestazioni si limiti a fare il ragioniere e ci
dica solo che due più due fa quattro, con buona pace dell'amico
Consigliere Mafrica, per il quale questa somma non ci dà sempre
quattro, e quindi io ritengo che in merito si poteva ottenere
qualcosetta di più.
Noi aspettiamo questo regolamento e ce ne felicitiamo con la
Giunta, dandole atto che la convenzione non prevedeva di certo
questa specie di rapporto sancito per iscritto sulla
regolamentazione delle manifestazioni e su uno degli aspetti che
destava maggiore perplessità. Io credo che ci sia voluta della
buona volontà, tanto da una parte che dall'altra, per addivenire a
questa forma di accordo preventivo. Non so quale sia il tenore del
regolamento perchè l'Assessore non ce l'ha detto, ma credo che esso
dovrà essere approvato da questo Consiglio e allora avremo
l'opportunità di esprimere un giudizio più circostanziato e più
motivato.
Se la mozione rimane così com'è ci riesce difficile pensare ad
un voto favorevole, anche perchè il collega Consigliere Aloisi ha
detto giustamente che non voleva colpevolizzare l'Assessore Borbey,
però quando ne censura l'operato in via preventiva ci riesce
difficile capire perchè non lo voglia colpevolizzare. Mi sembra
però che il discorso abbia toccato un aspetto di una certa
rilevanza e che forse nel gran marasma del Casinò era passato un
pochino nel dimenticatoio; la mozione ha avuto il pregio di averlo
riportato all'attenzione del Consiglio regionale e di aver dato a
tutti noi la possibilità di fare una riflessione complessiva. Però,
se il testo della mozione rimane così com'è, il nostro sarà un voto
di astensione. Grazie.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Nel merito del problema credo che si
debba osservare che i controlli della Regione per troppo tempo sono
stati inadeguati e che nel corso di travagliate vicende si è
cercato di introdurre gradualmente nuovi strumenti di controllo.
Noi aspettiamo questo regolamento e ci auguriamo che con questo
nuovo strumento si possa effettivamente incidere nel controllo di
questa parte dell'attività della Casa da Gioco. Diciamo tuttavia
che probabilmente si sarebbe potuto esercitare un maggiore
controllo anche in periodi precedenti.
Per quello che riguarda la mozione presentata dal Consigliere
del Movimento Sociale ho già detto prima qual'è la posizione del
nostro Gruppo, e quindi noi voteremo contro.
PRESIDENTE:
Ha chiesto la parola il Consigliere Aloisi;
ne ha facoltà.
ALOISI (M.S.I.):
Io prendo atto delle dichiarazioni del
Presidente e anche di quelle dell'Assessore, i quali hanno
dichiarato pubblicamente che è in via di formazione un regolamento
e che quindi finalmente si arriverà ad una regolamentazione del
problema sulle manifestazioni. Mi è stato detto che fino ad ora si
è trattato di una prassi consolidata, però non possiamo accettare
questo tipo di discorso, perchè con le prassi consolidate della
gente è andata anche in galera. Se c'è un vice commissario
regionale preposto alle manifestazioni, allora io non ho capito che
compito ha questo vice-commissario.
Voce fuori microfono: "Di controllare le fatture..."
ALOISI (M.S.I.):
Solo di controllare le fatture e
basta?...
Voce fuori microfono: "Ma se il regolamento dice così..."
ALOISI (M.S.I.):
Se le cose stanno in questo modo, per
carità, ne prendo atto. Ciò vuol dire che finora non abbiamo mai
controllato niente. La realtà è questa, perchè abbiamo sempre dato
alla Società la possibilità di gestire quei 3 o 4 miliardi, o
quello che è, senza mai entrare nel merito ma solo controllando le
fatture, punto e basta. A questo punto, visto che c'è la volontà da
parte del Presidente di fare questo regolamento che è in via di
attuazione, visto che bene o male mi è stato anche riconosciuto che
con questa mozione è stato incentivato, è stato anche sollecitato
un intervento...
(...INTERRUZIONE...)
Voci fuori microfono: "Lo dici tu... Noi ti dimostriamo che non
è così...
ALOISI (M.S.I.):
Allora facciamo una cosa: visto che il
Consigliere Torrione l'ha riconosciuto ed io non sono sordo, visto
che il Presidente della Giunta vuole insinuare che io mi invento le
cose, per carità!, io la mozione la mantengo così com'è...
(...INTERRUZIONE...)
ALOISI (M.S.I.):
Non me ne frega niente, me la voto da
solo! Può darsi che ci siano delle conseguenze, non si sa mai. A
questo punto, mentre volevo fare un atto di buona volontà nel
riconoscere certe situazioni, mi si viene a dire che io mi invento
le cose...
(...INTERRUZIONE...)
ALOISI (M.S.I.):
Ma chi inventa qualcosa? In realtà io ho
fatto delle contestazioni precise...
(...INTERRUZIONE...)
ROLLANDIN (U.V.) (fuori microfono):
Dico solo questo: noi
stavamo lavorando normalmente, indipendentemente dal fatto che tu
presentavi questa mozione, noi stavamo già lavorando a questo
regolamento...
ALOISI (M.S.I.):
Comunque io non accetto né le
giustificazioni, o certe giustificazioni, fatte dall'Assessore e
dal Presidente, che si tratta cioè di una prassi consolidata. C'è
un regolamento, c'è un vice-commissario preposto alle
manifestazioni che quindi deve rendere conto. In merito al discorso
dell'Assessore ricordo che è chiaro che io ho chiesto nella mozione
di censurarne il comportamento, perchè l'Assessore al Turismo è
responsabile delle manifestazioni in via gerarchica, prima del
Presidente della Giunta. O no? Il regolamento è così, c'è scritto
sul regolamento che l'Assessore preposto è responsabile e poi viene
il Presidente della Giunta. Se l'Assessore non fa il suo dovere,
ciò non è per colpa mia, ed è chiaro che io lo censuro di fronte a
questi fatti e di fronte a queste manifestazioni. La censura era
solo rivolta in tal senso, e cioè che gerarchicamente l'Assessore è
responsabile: se non è vero mi si provi il contrario, perchè il
regolamento parla chiaro. E a questo punto ciò vuol dire che
l'Assessore non ha svolto il suo lavoro, ed in questo senso io ho
chiesto di censurarne il comportamento.
Comunque non ha importanza, prendo atto della buona volontà di
voler risolvere il problema. Sta di fatto che io ho mosso delle
contestazioni; le contestazioni rimangono, per cui mantengo anche
la mia mozione, e non ha nessuna importanza se sarà votata solo dal
sottoscritto.
PRESIDENTE:
Se nessuno chiede la parola metto in
votazione la mozione presentata dal Consigliere Aloisi:
ESITO DELLA VOTAZIONE
Presenti: 29
Votanti: 26
Favorevoli: 1
Contrari: 25
Astenuti: 3 (Breuvé, Pascale e Torrione)
Il Consiglio non approva.
