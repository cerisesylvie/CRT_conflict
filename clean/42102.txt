Classificazione
CONSIGLIO REGIONALE
Attività consiliare d'aula



Oggetto del Consiglio n. 1054 del 6 novembre 2019 - Resoconto
OBJET N° 1054/XV - Communications du Président de la
Région.
Rini (Presidente) -
Punto n. 2 all'ordine del giorno.
La parole au Président Fosson.
Fosson (PNV-AC-FV)
- Il 30 settembre scorso, in occasione
della visita ad Aosta del Ministro per gli affari regionali e le
autonomie, Francesco Boccia, uno degli argomenti con lui condivisi
è stata l'importanza della Commissione paritetica, anche per un
efficace sviluppo dei rapporti fra lo Stato e la Regione. Nella
giornata di ieri abbiamo inviato una comunicazione al Ministro
Boccia per rinnovargli l'auspicio che la Commissione paritetica sia
ricostituita quanto prima, affinché possa occuparsi di alcune
tematiche importanti per l'ordinamento valdostano, quale
l'ordinamento linguistico e la situazione della componente
professionistica del Corpo valdostano dei Vigili del fuoco, che per
noi è estremamente importante.
Mi associo alle comunicazioni del Presidente del Consiglio: ho
inviato ieri, a nome di tutto il Governo della Valle d'Aosta, un
telegramma al Comandante dei Vigili del fuoco per esprimere il
nostro cordoglio profondo, sottolineando la dedizione e lo spirito
di sacrificio che tutti i Vigili del fuoco hanno dimostrato e
stanno dimostrando.
Oggi alle 14:30, presso la sede dell'Università della Valle
d'Aosta, la nuova Rettrice Maria Grazia Monaci, che ha assunto
l'incarico in questi giorni, incontrerà la stampa per illustrare il
suo programma e presentare i collaboratori. Siamo certi che, grazie
alla sua esperienza, alle sue capacità professionali e alla
sensibilità acquisita nel corso della sua importante carriera
accademica, la professoressa Monaci saprà guidare l'Ateneo nel
migliore dei modi, rafforzandone il ruolo formativo e contribuendo
a farlo divenire sempre più un volano di nuove opportunità
professionali per i nostri giovani e per tutti gli studenti non
valdostani che sceglieranno la nostra Università per l'ottimale
quadro di vita e di studio. A nome mio personale, dell'Assessore
Certan e di tutto il Governo regionale auguro alla nuova Rettrice
Monaci e al suo
staff
un proficuo lavoro. Inizia sicuramente
una nuova stagione per l'Università di Aosta.
Mi hanno comunicato infine ieri che il 12 di novembre in tarda
mattinata si procederà all'emissione e sottoscrizione dello
strumento finanziario previsto dalla legge n. 8. Sarà compiuto
quindi - e lo dico per tutti coloro che erano preoccupati in questo
periodo - l'iter finalizzato alla conversione del credito in
apporto patrimoniale in conformità a quanto previsto dalla suddetta
legge e come sollecitato dal Tribunale. Nelle due
question
time
sarò poi più preciso sulle indicazioni tecniche.
Presidente -
Ha chiesto la parola la collega Spelgatti,
prego.
Spelgatti (LEGA VDA)
- Presidente Fosson, mi aspettavo
che dicesse qualcosa in relazione all'increscioso fatto avvenuto il
2 novembre, dove non vi siete presentati alle commemorazioni.
Facciamo un passo indietro...
Presidente -
Collega Spelgatti, si attenga però alle
comunicazioni e non alle "non comunicazioni".
Spelgatti (LEGA VDA)
- Scusate, ma da quando in qua non
si può parlare delle...
Presidente -
Da sempre, basta leggere il Regolamento:
solo interventi sulle comunicazioni, collega Spelgatti.
Spelgatti (LEGA VDA)
- Eh no, eh no, non è che se il
Presidente non parla di qualche cosa...
Presidente -
Non metta sempre in difficoltà.
Spelgatti (LEGA VDA)
- Noi non mettiamo in difficoltà, il
problema è vostro, siete voi che vi mettete in difficoltà, non
possiamo neanche parlare delle mancate comunicazioni...
Presidente -
Vada in Conferenza dei Capigruppo e chieda
che si parli di questo. Credo che il fatto sia stato spiegato
ampiamente sui giornali, ricordando anche... Scusi, non può
parlarmi sopra! Poi le ridò la parola, visto che sta intervenendo
sulle non comunicazioni.
Spelgatti (LEGA VDA)
- Veramente sto parlando io.
Presidente -
Ricordo tra l'altro su questo fatto che i
Presidenti hanno dato le loro spiegazioni, peraltro il Presidente
aveva un problema di salute. Per il resto vorrei ricordare a tutti
che le cerimonie che si sono svolte sul territorio non riguardano
solo il Comune di Aosta. Vorrei sottolineare che ci sono diversi
colleghi, sia Assessori che Consiglieri, anche del suo gruppo, che
ringrazio, che erano presenti alle manifestazioni sul territorio.
Direi quindi che questa pagina è stata aperta e chiusa.
Spelgatti (LEGA VDA)
- Visto e considerato che adesso ha
parlato lei, posso rispondere io.
Presidente -
Se vuole intervenire, intervenga sulle
comunicazioni.
Spelgatti (LEGA VDA)
- Visto e considerato che lei ha
parlato tutte le volte... lei ha parlato per dare una
giustificazione.
Presidente -
Le abbiamo già date sui giornali e ho
giustificato anche il suo gruppo. Cerchi di capire, collega
Spelgatti.
Spelgatti (LEGA VDA)
- Automaticamente ha già parlato,
quindi posso rispondere anch'io. Lei ha dato la sua versione.
Presidente -
Nessuna risposta.
Spelgatti (LEGA VDA)
- Lei ha dato la sua versione, l'ha
data adesso; quindi, visto che lei prima l'ha data ai giornali e
qui l'ha data ora, adesso tocca a me.
Presidente -
Collega, non c'è nessuna versione. La
versione è sui giornali. Non è un punto all'ordine delle
comunicazioni.
Spelgatti (LEGA VDA)
- Siete andati avanti un anno, siete
andati avanti un anno... poiché non era un evento istituzionale
dove io avevo nominato un Vicepresidente, c'erano presenti tutti i
miei Assessori e tutta la mia maggioranza. Siete andati avanti un
anno a parlare di scemenze.
Presidente -
Collega, stiamo vivendo di rancori di ex. Le
tolgo la parola se non sta sulle comunicazioni.
Spelgatti (LEGA VDA)
- Un evento istituzionale. Guardi
che il Presidente della Regione...
Presidente -
Togliamo la parola. Intervenga sulle
comunicazioni.
Spelgatti (LEGA VDA)
- Guardi che il Presidente della
Regione ha parlato...
Presidente -
Si attenga al Regolamento e ne sia
rispettosa. Ci sono altri che vogliono intervenire sul punto
rispettando il Regolamento, per cortesia? Se ci sono altri che
vogliono intervenire sulle "comunicazioni del Presidente", nel
rispetto del Regolamento... non ci sono altri.
