Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2048 del 29 maggio 1986 - Resoconto
OGGETTO N. 2048/VIII - PIANO DI INTERVENTI PER LA
REALIZZAZIONE DEL PIANO REGIONALE DI RISANAMENTO DELLE
ACQUE.
PRESIDENTE
: Do lettura del testo della delibera:
Il Consiglio
- richiamata la L.R. 6.8.1985, n. 61;
Delibera
1°) di approvare, in via di massima, il sottoriportato
programma di interventi per l'anno 1986 in attuazione del previsto
piano regionale di risanamento delle acque per il triennio
1985-1987;
2°) di delegare alla Giunta regionale l'adozione di ogni
provvedimento deliberativo necessario per la predisposizione e
l'approvazione dei progetti, per l'appalto, l'esecuzione, la
liquidazione ed il collaudo dei lavori, per il finanziamento e la
liquidazione delle altre spese previste dall'art. 3 della legge
regionale n. 61 in data 6.8.1985, nonchè per l'erogazione dei
contributi agli enti locali e loro consorzi ai sensi dell'art. 3
suddetto, entro il limite di spesa previsto nell'apposito capitolo
29800 del bilancio della Regione per l'anno 1986.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
Viene sottoposto all'approvazione del
Consiglio il piano regionale per il risanamento delle acque, che
verrà svolto nell'anno 1986, ai sensi della L.R. 6.8.1985, n. 61.
Nel piano, come i Consiglieri possono vedere, sono elencati una
serie di lavori che superano l'effettiva possibilità di bilancio,
in analogia a quanto è stato fatto con il piano lavori dei Lavori
Pubblici. Questo proprio per tener conto della eventualità che
alcuni di questi lavori non partano per diversi motivi nel corso
dell'anno; comunque, sono lavori che ci sono stati richiesti dai
Comuni e rispetto ai quali essi stanno per presentare i
progetti.
Approfitto di questa occasione per dare un rapido rendiconto di
quello che è stato svolto nell'anno 1985 con i finanziamenti della
L.R. del '61, e, per la precisione, al Comune di Ayas a fronte di
una previsione di spesa di un miliardo 200 milioni per la
costruzione di ulteriori lotti di collettori fognanti, sono stati
spesi 968 milioni più 714. Ad Arnad sono stati spesi in pratica i
700 milioni che erano previsti; per il Consorzio Antey-Saint-André
- Torgnon - La Magdeleine la spesa è ammontata a 1,5 miliardi,
quindi di poco superiore a quella prevista; nel Comune di Chamois
150 milioni contro i 300 previsti; nel Comune di Donnas in pratica
si sono spesi i 400 milioni previsti; analogamente in Comune di
Fontainemore i 200 milioni previsti. In Comune di Ollomont, 153
milioni contro i 200 previsti; a Saint-Rhémy 357 milioni contro i
500 previsti; in Comune di Villeneuve - Saint-Pierre 100 milioni
che coincidono con quelli previsti.
Per quanto riguarda l'85, si è speso meno di quanto era
disponibile, proprio perchè la legge è stata approvata solo
nell'agosto e quindi si è potuto mettere in funzione solo una parte
di quanto si prevedeva di poter fare.
Ancora, di quanto è previsto nel piano di quest'anno, due opere
sono già state ratificate ieri dal Consiglio, e, precisamente, il
completamento dell'impianto di depurazione di Saint-Vincent e il
completamento delle fognature di Saint-Marcel.
PRESIDENTE
: Metto in votazione la delibera in
oggetto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità.
