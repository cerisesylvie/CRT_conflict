Classificazione
AMBIENTE
TRASPORTI E VIABILITÀ



Oggetto del Consiglio n. 693 del 10 giugno 2021 - Resoconto
OGGETTO N. 693/XVI - Interpellanza: "Valutazioni in ordine
all'attuazione della legge regionale 16/2019 in materia di sviluppo
della mobilità sostenibile e agli effetti dalla stessa prodotti a
beneficio della comunità valdostana".
Bertin (Presidente) -
Possiamo riprendere l'ordine del
giorno interrotto questa mattina al punto n. 33. Per
l'illustrazione, ha chiesto la parola il consigliere Aggravi, ne ha
facoltà.
Aggravi (LEGA VDA) -
Questa interpellanza basa i suoi
quattro quesiti sugli effetti della legge regionale n. 16 dell'8
ottobre 2019 titolata: "Principi e disposizioni per lo sviluppo
della mobilità sostenibile". Era una legge che ha avuto un iter
abbastanza lungo e travagliato che nasceva da una lunga discussione
che era stata fatta nel corso di uno dei primi Consigli della
scorsa legislatura e che nasceva a sua volta, come testo
originario, da una proposta che era già stata a suo tempo
depositata se non erro dall'assessore Guichardaz nel suo ruolo di
Assessore alle attività produttive.
Il testo rispetto a quello originario è notevolmente cambiato e
in particolare constava di un Capo III all'interno del quale erano
state inserite tutta una serie di misure incentivanti, la mobilità
sostenibile per l'appunto, ma in particolare prevedeva l'erogazione
di contributi a fondo perduto per l'acquisto di veicoli a bassa
emissione, pedalata assistita, micromobilità elettrica e
soprattutto per il rinnovo di parco veicoli di proprietà pubblica.
In più poi questa legge ha anche definito una serie di principi per
quanto riguarda lo sviluppo della mobilità sostenibile. Vi era uno
stanziamento che in premessa siamo andati a ricordare e in
particolare l'obiettivo dell'interpellanza era capire a quanto
ammontino le erogazioni di contributi di cui alla presente legge
per tipologia di intervento, esercizio di riferimento e beneficiari
finali interessati, in questo caso ovviamente penso che siano
soltanto dati, quindi chi mi risponderà, penso il Presidente, se
non erro, potrà fare anche una sintesi, non vogliamo andare nello
specifico.
"Se l'intervento normativo - e qui invece è particolarmente
importante la domanda - sia stato utile alle finalità della legge e
se sia stata condotta una valutazione circa le effettive ricadute a
beneficio dell'ambiente e della comunità valdostana", a tal
proposito, io mi immagino - e le evidenzio comunque le conclusioni
di questa legge - che siano anche state in parte valutate a fronte
della scrittura, della definizione della strategia
fossil fuel
free
, che andremo poi, tra l'altro, prossimamente a esaminare
in Commissione o comunque capire quali siano state le
considerazioni e le valutazioni fatte dai competenti uffici
riguardo alle erogazioni e soprattutto alle altre previsioni di
legge.
"Se gli stanziamenti di bilancio ad oggi previsti siano
sufficienti, ovvero si ritenga necessario potenziarli", questo
perché lo chiediamo? Perché abbiamo oggi un bilancio diciamo
tecnico, come spesso abbiamo citato, e se quindi a fronte della
valutazione di cui al punto 2 si valutino dei potenziamenti o delle
integrazioni rispetto agli stanziamenti già previsti e soprattutto
se si intenda dare corso a una revisione, un'implementazione,
un'integrazione delle iniziative definite dalla legge n. 16, cioè
capire se, a fronte di questo suo primo periodo di attività, si
siano fatte delle valutazioni non soltanto di ricadute pratiche e
di prospettiva della legge, ma soprattutto se si siano già valutate
delle possibili implementazioni magari anche a fronte appunto della
strategia fossil fuel free che si andrà a discutere. Questo perché?
Perché spesso e volentieri gli interventi normativi che prevedono
dei contributi, al di là di quelli emergenziali di cui abbiamo poi,
tra l'altro, appena discusso, devono anche avere una valutazione
più completa e più approfondita per capire se effettivamente hanno
dato dei risultati e soprattutto capire quali siano stati i
beneficiari finali per comprendere se si è andati nell'obiettivo
che ci si era prefissati e quindi capire se invece, di converso, si
debba prevedere una revisione della legge o degli interventi di
modifica perché forse non si è andati a incidere laddove si voleva,
oppure si è inciso in maniera inefficiente.
Presidente -
Ha chiesto la parola il presidente della
Regione Lavevaz, ne ha facoltà.
Lavevaz (UV) -
Sulla prima parte, quindi con i dati, si
chiede a quanto ammontino le erogazioni dei contributi. Nel 2019
dal 13 novembre al 31 dicembre sono state presentate 238 istanze
per gli acquisti per un ammontare di 49.500 euro da parte di
imprese e 233.000 da parte di privati cittadini. Non sono state
presentate domande da parte degli Enti locali. L'80 percento circa
delle domande riguardava la bicicletta a pedalata assistita, il 15
percento veicoli a bassa emissione, il 2,5 percento veicoli di
micromobilità elettrica e l'1,7 percento l'acquisto di stazioni di
ricarica. Nel 2020, dal 1° gennaio al 31 dicembre, sono state
presentate 2.476 istanze per gli acquisti, per un ammontare di
546.000 euro da parte di imprese e 1.402.000 euro da parte di
privati cittadini. Non sono state presentate domande da parte degli
Enti locali neanche nel 2020. Anche qui brevemente le percentuali:
l'81 percento bicicletta a pedalata assistita, il 10,6 percento
veicoli a bassa emissione, il 7 percento veicoli di micromobilità e
0,9 percento l'acquisto di stazioni di ricarica. Nei primi cinque
mesi del 2021 sono state presentate 704 domande, quindi in linea
con le 640 domande dello stesso periodo del 2020. Ad oggi,
ricordando che la durata massima dell'istruttoria è pari a 120
giorni, sono stati conclusi i procedimenti relativi ai mesi di
gennaio e febbraio per i quali 23.000 euro circa sono imputabili a
imprese, 225.000 a soggetti privati. La tipologia di bene per
questi primi due mesi del 2021 vede una netta prevalenza per i
veicoli a bassa emissione, andamento verosimilmente legato alla
stagione invernale.
Si chiede poi se l'intervento normativo di cui in oggetto sia
stato utile alla finalità della legge e sia stata condotta una
valutazione circa le effettive ricadute a beneficio dell'ambiente e
della comunità valdostana. Sicuramente un'analisi più specifica di
questo aspetto credo che debba essere in qualche modo rimandata in
un momento di normalità, nel senso che sicuramente da quando è nata
questa legge, da quando è stata messa in campo, sostanzialmente
siamo piombati in una situazione completamente anomala, quindi
sicuramente i dati delle richieste pervenute comunque testimoniano
un apprezzamento indubbiamente da parte dei cittadini valdostani
sulle misure poste in essere, però probabilmente un'analisi più
dettagliata, più scientifica direi della legge potrà essere
effettuata quando anche tutte le attività socio-economiche della
nostra Regione avranno ripreso un po' di normalità.
Sulla terza richiesta "se gli stanziamenti di bilancio ad oggi
previsti siano sufficienti, ovvero se ritenga necessario
incrementare le risorse finanziarie" ricordo che le risorse
previste nel bilancio pluriennale 2021-2023 complessivamente sono
di 2.025.000 euro e per il 2021 1.950.000 euro, quindi
sostanzialmente un impegno che parrebbe al momento essere
importante, probabilmente anche adeguato alle attese, questo non
toglie eventuali riflessioni future su eventuali nuovi
stanziamenti.
Per quanto riguarda la quarta domanda: "se si intenda necessario
dare corso a una revisione e/o implementazione alle previsioni di
iniziative definite dalla legge regionale n. 16/2019", mi rifarei
alla riflessione che facevo prima, nel senso che credo sia
veramente necessario rimandare quest'analisi di qualche mese, dopo
una normalità riconquistata proprio delle attività sia economiche
che sociali, quindi, nonostante comunque un andamento positivo dal
punto di vista dell'interesse su questo tipo di iniziativa, credo
che un'analisi più puntuale sulle ricadute e sul futuro della legge
debba essere rimandata in un momento di normalità della vita
economica e sociale.
Presidente -
Per la replica, ha chiesto la parola il
consigliere Aggravi.
Aggravi (LEGA VDA) -
La ringrazio, Presidente, per
l'auspicio, è sempre gentile, speriamo che porti bene, perché a
volte porta male... ma non sono scaramantico, sono cartesiano e,
proprio perché sono cartesiano, rinnoverei la possibilità,
Presidente, poi di avere copia dei dati solo per avere contezza
della sua prima risposta. Certo è che però, da quello che lei ci
dice sul 2021, il
trend
, seppur relativo solo a un anno, è
più o meno in linea, quindi possiamo pensare che in prospettiva
questo si ripresenti.
Sicuramente il momento non consente una facile analisi, c'è
stato un periodo lungo di
lockdown
, c'è stato un periodo di
incertezza e soprattutto ci sarà forse più di un periodo di
incertezza per quello che riguarda anche il futuro di questi
veicoli che rischiano, lo sappiamo sul discorso delle biciclette,
anche di subire dei contraccolpi nelle forniture e quindi
potrebbero rallentare la loro disponibilità.
Io penso però, al di là di questo, che se si vuole e si deve
continuare l'analisi e la valutazione per arrivare appunto alla
definizione di una strategia che guarda al 2040, o che forse
comunque deve essere in parte anche rivista perché sappiamo che
tutta una serie di obiettivi dovranno essere rivisti sulla base di
quello che è appunto l'andamento pandemico... e quello che mi
preoccupa di più è che sicuramente torneremo, e lo speriamo, a una
vita normale, ma temo che non sarà più uguale e identica a quella
precedente... quello quindi che io comunque chiedo a questo Governo
e soprattutto alle strutture tecniche è, se andremo ad analizzare
una strategia impegnativa come quella
fossil fuel free
, allo
stesso momento comunque di tirare delle conclusioni e capire che
cosa fare.
Sugli stanziamenti di bilancio, valutando il trend come quello
che lei ci ha dato, possiamo effettivamente concordare che sono
adeguati, perché oggi la richiesta è quella, io penso che invece
sulle prospettive di implementazione e di modifica qualche
ragionamento andrà fatto, ma forse anche in sede di Commissione
questo si potrà fare anche e soprattutto ovviamente in coerenza con
quelle che saranno le valutazioni sulla strategia complessiva,
perché altrimenti ci perderemmo diciamo lo strumento più
programmatorio.
Detto questo, capiremo anche poi sulle evoluzioni di questa
delega, e parlo della delega ambientale in particolare per quelle
che saranno le prospettive di principio e di indirizzo, perché
ovviamente io penso che le scelte saranno anche fortemente
influenzate da come andranno le prossime scelte di natura politica
che quest'Aula o parte di quest'Aula farà.
