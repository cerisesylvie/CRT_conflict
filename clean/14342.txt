Classificazione
CONSIGLIO REGIONALE
Anagrafe patrimoniale - Indennità e previdenza


Resoconto integrale del dibattito dell'aula
Oggetto del Consiglio n. 878 del 27 luglio 1994 - Resoconto
OGGETTO N. 878/X - Proposta di legge: "Disposizioni
concernenti l'aspettativa e la sospensione dei consiglieri
regionali ed ulteriori modificazioni alla legge regionale 25
ottobre 1982, n. 69 (Norme sulle indennità e sui rimborsi spese
spettanti ai membri del Consiglio e della Giunta regionale e norme
sulla previdenza dei consiglieri regionali)".
CAPO I - Collocamento in aspettativa dei dipendenti delle
pubbliche amministrazioni eletti alla carica di consigliere
regionale
Articolo 1 - (Collocamento in aspettativa)
1. I dipendenti delle pubbliche amministra­zioni eletti alla
carica di consigliere regionale sono collocati in aspettativa senza
assegni, ai sensi dell'articolo 71 del decreto legislativo 3
febbraio 1993, n. 29 (Razionalizzazione dell'organizzazione delle
amministrazioni pubbliche e revi­sione della disciplina in materia
di pubblico impiego, a norma dell'articolo 2 della legge 23 ottobre
1992, n. 421), con le modalità previste dalla presente legge.
2. Il collocamento in aspettativa ha luogo all'atto della
convalida degli eletti, in sede di prima elezione, di surrogazione
o di conferimento della supplenza. Il Consiglio regionale dà
immediata comunicazione della convalida degli eletti alle
amministrazioni da cui essi dipendono, per l'adozione dei
conseguenti provvedimenti di aspettativa. Tali provvedimenti
retroagiscono alla data della convalida degli eletti e perdono
effetto dalla data dell'annullamento dell'elezione, o dalla data in
cui il consigliere cessa definitivamente, per qualsiasi ragione,
dalle sue funzioni.
Articolo 2 - (Opzione circa il trattamento economico)
1. I consiglieri collocati in aspettativa ai sensi dell'articolo
1 possono optare, in luogo dell'indennità, per la conservazione del
trattamento economico in godimento presso l'amministrazione di
appartenenza.
2. Nel caso dell'opzione di cui al comma 1, il trattamento
economico, ai sensi dell'articolo 71 del decreto legislativo
29/1993, resta a carico dell'amministrazione di appartenenza.
3. Ai fini di cui al comma 1, per indennità si intende
esclusivamente l'indennità fissa mensile riconosciuta in misura
uguale a tutti i consiglieri regionali. In caso di opzione per la
conservazione del tratta­mento economico presso l'amministrazione
di appartenenza, il consigliere conserva il diritto a percepire, a
carico della Regione:
a) l'indennità collegata alle cariche eventualmente ricoperte in
seno alla Regione;
b) la diaria spettante ai consiglieri regio­nali per spese
inerenti all'espletamento del mandato;
c) l'indennità di missione;
d) i rimborsi spese.
4. L'opzione di cui al comma 1 può essere esercitata in
qualunque momento. Essa è comunicata al Presidente del Consiglio,
che ne dà immediata notizia all'ammini­strazione cui il consigliere
appartiene, ed ha effetto dal mese successivo a quello in cui la
comunicazione risulta pervenuta all'amministrazione interessata. Se
è esercitata all'atto della convalida degli eletti, ha effetto
dalla medesima data. L'opzione può essere modificata con le stesse
modalità.
Articolo 3 - (Versamenti alla Cassa di previdenza per i
consiglieri regionali)
1. I consiglieri che esercitano l'opzione di cui all'articolo 2
sono comunque tenuti al versamento alla Cassa di previdenza per i
consiglieri regionali delle quote mensili e delle somme
corrispondenti alle trattenute da effettuarsi sull'indennità dei
consiglieri che non esercitano l'opzione ai sensi dell'articolo 4,
comma primo, della legge regionale 25 ottobre 1982, n. 69 (Norme
sulle indennità e sui rimborsi spese spettanti ai membri del
Consiglio e della Giunta regionale e norme sulla previdenza dei
consiglieri regionali), come modificato dall'articolo 3 della legge
regionale 25 febbraio 1985, n. 6.
CAPO II - Disciplina dei casi di sospensione di consiglieri
regionali.
Articolo 4 - (Supplenza)
1. Nel caso di sospensione di un consigliere regionale
intervenuta ai sensi della vigente normativa, il Consiglio
regionale, nella prima adunanza successiva alla notifi­cazione del
provvedimento di sospensione, procede alla temporanea sostituzione,
affidando la supplenza per l'esercizio delle funzioni di
consigliere al candidato della stessa lista che ha riportato, dopo
gli eletti, il maggior numero di voti. La supplenza ha termine con
la cessazione della sospen­sione. Qualora sopravvenga la decadenza
si fa luogo alla surrogazione ai sensi della vigente normativa.
2. Il consigliere supplente è considerato, per tutta la durata
della supplenza, consigliere regionale a tutti gli effetti
giuridici ed economici.
Articolo 5 - (Trattamento economico)
1. Al consigliere regionale sospeso, per la durata della
sospensione, spetta esclusivamente un assegno pari all'indennità di
carica in godimento, ridotta del cinquanta per cento.
2. Durante il periodo di sospensione, il con­sigliere è altresì
sospeso dall'iscrizione alla Cassa di previdenza per i consiglieri
regio­nali.
CAPO III - Ulteriori modificazioni alla legge regionale 25
ottobre 1982, n. 69
Articolo 6 - (Modificazioni all'articolo 2 bis)
1. Il terzo comma dell'articolo 2 bis della legge regionale 25
ottobre 1982, n. 69 (Norme sulle indennità e sui rimborsi spese
spet­tanti ai membri del Consiglio e della Giunta regionale e norme
sulla previdenza dei consiglieri regionali), introdotto dalla legge
regionale 16 dicembre 1992, n. 71, è sostituito dal seguente:
"Agli assessori regionali in carica che non facciano parte del
Consiglio sono altresì attribuite l'indennità mensile e la diaria
mensile, i cui importi sono determinati dall'Ufficio di Presidenza
del Consiglio re­gionale in misura non superiore al settantacinque
per cento di quelle spettanti ai consiglieri regionali. Agli
assessori di cui al presente comma si appli­cano le altre
disposizioni contenute nella presente legge, ad eccezione di quelle
di cui agli articoli 5 e 6 relative all'iscrizione alla Cassa di
previdenza per i consiglieri regionali."
Articolo 7 - (Inserimento dell'articolo 9 bis)
1. Dopo l'articolo 9 della legge regionale 69/1982, è inserito
il seguente:
"Articolo 9 bis
1. I consiglieri e gli assessori regionali nei cui confronti sia
stato aperto un procedimento di responsabilità
amministrativo?contabile, civile o penale, per fatti o atti
direttamente connessi con la carica ricoperta, possono chiedere il
rimborso delle spese legali e processuali sostenute, debitamente
documentate, salvo nel caso di sentenza di condanna esecutiva per
fatti commessi con dolo o con colpa grave.
2. Il rimborso, totale o parziale, delle spese di cui al comma 1
è deliberato dalla Giunta regionale.
3. Gli oneri derivanti dall'applicazione del comma 1 graveranno
sul capitolo n. 20432, che si istituisce nella parte spesa del
bilancio della Regione, con la seguente denominazione: "Rimborso
delle spese legali e processuali sostenute dai consiglieri e dagli
amministratori regionali". Per la copertura dei suddetti oneri è
autorizzato il prelievo dal fondo di riserva per le spese
impreviste, secondo le modalità di cui all'articolo 37 della legge
regionale 27 dicembre 1989, n. 90 (Norme in materia di bilancio e
di contabilità generale della Regione Autonoma Valle d'Aosta)."
CAPO IV - Disposizioni finali
Articolo 8 - (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Presidente -
Ha chiesto la parola il relatore,
Consigliere Perron.
Perron (UV) -
Nello spirito della continuità,
darei sempre per letta la relazione.
Volevo solo dire che vi sono alcuni emendamenti; il primo comma
dell'articolo 5 prevede la decorrenza a partire dall'entrata in
vigore della legge 12 gennaio n. 30, per la corresponsione
dell'assegno riguardante il consigliere che è sospeso.
Il secondo emendamento riguarda l'articolo 6, là dove parla:
"stabilisce il compenso degli assessori regionali in carica che
non facciano parte del Consiglio"
, nel vecchio testo l'importo
è determinato in misura non superiore al 75 percento di quello
spettante ai consiglieri; con questo emendamento si stabilisce in
misura non superiore a quello spettante ai consiglieri regionali.
Sarà comunque di competenza dell'Ufficio di presidenza del
Consiglio regionale stabilirne i relativi importi.
Ancora una modificazione prevede che le quote mensili versate
dai singoli consiglieri regionali, là dove il consigliere cessi dal
proprio mandato senza aver compiuto il periodo minimo per la
contribuzione ad aver diritto a conseguire l'assegno vitalizio, è
rimborsata con onere a carico del fondo della cassa di
previdenza.
L'emendamento n. 5, collegato al n. 4, stabilisce la possibilità
per l'Ufficio di presidenza del Consiglio e per la Giunta regionale
di deliberare la stipula di contratti di assicurazione a copertura
di eventuali responsabilità degli amministratori regionali, sempre
però per atti che non siano dolosi e compiuti nell'espletamento del
loro mandato consiliare.
Presidente -
Dichiaro aperta la discussione
generale.
Interviene il Consigliere Florio, fuori microfono, per
chiedere che venga sospeso il Consiglio.
Presidente -
Il Consiglio viene sospeso per cinque
minuti.
Si dà atto che la seduta è sospesa dalle ore 19,48 alle ore
20,04.
Presidente -
Riprendono i lavori. Pongo in
votazione l'articolo 1.
Presenti, votanti e favorevoli: 32
Presidente -
Pongo in votazione l'articolo 2.
Presenti, votanti e favorevoli: 32
Presidente -
Pongo in votazione l'articolo 3.
Presenti, votanti e favorevoli: 32
Presidente -
Pongo in votazione l'articolo 4.
Presenti, votanti e favorevoli: 32
Presidente -
All'articolo 5 c'è l'emendamento
presentato dal Consigliere Perron, che recita:
Emendamento - Il comma 1 dell'articolo 5 è sostituito dal
seguente:
"1. A decorrere dall'entrata in vigore della leg­ge 12 gennaio
1994, n. 30 (Disposizioni modificative della legge 19 marzo 1990,
n. 55, in materia di elezioni e nomine presso le regioni e gli enti
locali, e della legge 17 feb­braio 1968, n. 108, in materia di
elezioni dei consigli regionali delle regioni a statuto ordinario),
al consigliere regionale sospeso, per la durata della sospensione,
spetta esclusivamente un assegno pari all'indennità di carica in
godimento, ridotta del cinquanta per cento."
Presenti, votanti e favorevoli: 32
Presidente -
Pongo in votazione l'articolo 5 nel
testo così emendato:
Articolo 5 - (Trattamento economico)
1. A decorrere dall'entrata in vigore della leg­ge 12 gennaio
1994, n. 30 (Disposizioni modificative della legge 19 marzo 1990,
n. 55, in materia di elezioni e nomine presso le regioni e gli enti
locali, e della legge 17 feb­braio 1968, n. 108, in materia di
elezioni dei consigli regionali delle regioni a statuto ordinario),
al consigliere regionale sospeso, per la durata della sospensione,
spetta esclusivamente un assegno pari all'indennità di carica in
godimento, ridotta del cinquanta per cento.
2. Durante il periodo di sospensione, il con­sigliere è altresì
sospeso dall'iscrizione alla Cassa di previdenza per i consiglieri
regio­nali.
Presenti, votanti e favorevoli: 32
Presidente -
All'articolo 6 c'è l'emendamento
presentato dal Consigliere Perron, che pongo in votazione e che
recita:
Emendamento - L'articolo 6 è sostituito dal seguente:
"Articolo 6
(Modificazioni all'articolo 2 bis)
1. Il terzo comma dell'articolo 2 bis della legge regionale 25
ottobre 1982, n. 69 (Norme sulle indennità e sui rimborsi spese
spet­tanti ai membri del Consiglio e della Giunta regionale e norme
sulla previdenza dei consiglieri regionali), introdotto dalla legge
regionale 16 dicembre 1992, n. 71, è sostituito dal seguente:
"Agli assessori regionali in carica che non facciano parte del
Consiglio sono altresì attribuite l'indennità mensile e la diaria
mensile, i cui importi sono determinati dall'Ufficio di Presidenza
del Consiglio re­gionale in misura non superiore a quelle spettanti
ai consiglieri regionali. Agli as­sessori di cui al presente comma
si appli­cano le altre disposizioni contenute nella presente legge,
ad eccezione di quelle di cui agli articoli 5 e 6 relative
all'iscrizione alla Cassa di previdenza per i consiglieri
regionali."
Presenti, votanti e favorevoli: 32
Presidente -
Pongo in votazione l'emendamento
aggiuntivo, articolo 6 bis, proposto dal Consigliere Perron, che
recita:
Emendamento - Dopo l'articolo 6 è inserito il seguente:
"Articolo 6 bis
(Modificazioni all'articolo 5)
1. Dopo il primo comma dell'articolo 5 della legge regionale
69/1982, come modificato dalla legge regionale 6/1985, è aggiunto
il seguente:
"Le quote mensili versate dai singoli consiglieri regionali ai
sensi del comma primo, lett. a), sono rimborsate, con onere a
carico del fondo della Cassa di previdenza, a favore dei
consiglieri cessati dal mandato senza aver compiuto il periodo
minimo di contribuzione per aver diritto a conseguire l'assegno
vitalizio ai sensi dell'articolo 6".
Presenti, votanti e favorevoli: 32
Presidente -
All'articolo 7 vi sono due
emendamenti del Consigliere Perron, di cui do lettura:
Emendamento - All'articolo 7, il comma 2 dell'articolo 9 bis è
sostituito dal seguente:
"2. Il rimborso, totale o parziale, delle spese di cui al comma
1, ove non coperte da assicurazione, è deliberato dalla Giunta
regionale."
Emendamento - All'articolo 7, dopo il comma 3 dell'articolo 9
bis è aggiunto il seguente:
"4. L'Ufficio di Presidenza del Consiglio regionale e la Giunta
regionale, in relazione alle rispettive competenze, possono
deliberare la stipula di contratti di assicurazione a copertura
delle eventuali responsabilità degli amministratori regionali nei
confronti dell'ente e di terzi per atti non dolosi compiuti
nell'espletamento dei compiti connessi con la carica ricoperta, i
cui oneri graveranno su appositi capitoli dei rispettivi bilanci da
istituirsi a decorrere dall'esercizio 1995."
Presenti, votanti e favorevoli: 32
Presidente -
Pongo in votazione l'articolo 7 nel
testo così emendato:
Articolo 7 - (Inserimento dell'articolo 9 bis)
1. Dopo l'articolo 9 della legge regionale 69/1982, è inserito
il seguente:
"Articolo 9 bis
1. I consiglieri e gli assessori regionali nei cui confronti sia
stato aperto un procedimento di responsabilità
amministrativo?contabile, civile o penale, per fatti o atti
direttamente connessi con la carica ricoperta, possono chiedere il
rimborso delle spese legali e processuali sostenute, debitamente
documentate, salvo nel caso di sentenza di condanna esecutiva per
fatti commessi con dolo o con colpa grave.
2. Il rimborso, totale o parziale, delle spese di cui al comma
1, ove non coperte da assicurazione, è deliberato dalla Giunta
regionale.
3. Gli oneri derivanti dall'applicazione del comma 1 graveranno
sul capitolo n. 20432, che si istituisce nella parte spesa del
bilancio della Regione, con la seguente denominazione: "Rimborso
delle spese legali e processuali sostenute dai consiglieri e dagli
amministratori regionali". Per la copertura dei suddetti oneri è
autorizzato il prelievo dal fondo di riserva per le spese
impreviste, secondo le modalità di cui all'articolo 37 della legge
regionale 27 dicembre 1989, n. 90 (Norme in materia di bilancio e
di contabilità generale della Regione Autonoma Valle d'Aosta)."
4. L'Ufficio di Presidenza del Consiglio regionale e la Giunta
regionale, in relazione alle rispettive competenze, possono
deliberare la stipula di contratti di assicurazione a copertura
delle eventuali responsabilità degli amministratori regionali nei
confronti dell'ente e di terzi per atti non dolosi compiuti
nell'espletamento dei compiti connessi con la carica ricoperta, i
cui oneri graveranno su appositi capitoli dei rispettivi bilanci da
istituirsi a decorrere dall'esercizio 1995.
Presenti, votanti e favorevoli: 32
Presidente -
Pongo in votazione l'articolo 8.
Presenti, votanti e favorevoli: 32
Presidente -
Pongo in votazione il disegno di
legge nel suo complesso.
Presenti, votanti e favorevoli: 31
Il Consiglio approva all'unanimità
Presidente -
A nome dell'intero Consiglio
regionale formulo le felicitazioni al Consigliere Lanièce che
convola a giuste nozze con la sig.na Campane Antonia Luisa.
Mi si ricorda che il Consigliere Linty si sposerà a settembre,
anche a lui formuliamo le nostre felicitazioni.
Auguro buone vacanze a tutti i colleghi consiglieri, ai
giornalisti e ai dipendenti del Consiglio regionale.
Ricordo che il prossimo Consiglio regionale è convocato per i
giorni 28 e 29 settembre.
La seduta è tolta.
L'adunanza termina alle ore 20,08.
