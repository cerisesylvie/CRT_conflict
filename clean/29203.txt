Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 272 del 30 ottobre 1967 - Resoconto
OGGETTO N. 272/67 - Concessione di un contributo alle sezioni
di Torino e di Aosta del Club Alpino Italiano, per l'esecuzione di
lavori di sistemazione ai due rifugi "Torino", al Colle del
Gigante, in Comune di Courmayeur.
Balestri (P.S.I.) -
La sezione di Torino e di Aosta del
CAI ha chiesto un contributo nella spesa di 3 milioni 218.226,
sostenuta nel 1966 per l'esecuzione di lavori a due rifugi del
Torino, al Colle del Gigante. Sono state fatte, da parte
dell'Ufficio Tecnico dell'Assessorato, in seguito ad alcune
variazioni dei prezzi esposti... l'ammontare complessivo della
spesa ammissibile a contributo è stata accertata e determinata in
lire 3.030.000. Si propone, quindi, secondo la legge regionale, di
contribuire, con il 70% per 2.100.000.
Fosson
(U.V.) -
Vorrei solo chiedere in che cosa
consistevano questi lavori di manutenzione.
Montesano (P.S.D.I.) -
Chi risponde? Il Presidente del
Club Alpino.
Berthet
(D.C.) -
Dunque, specialmente per il
rifugio, adesso lo chiamiamo Rifugio Vecchio, il nuovo è diventato
vecchio perché il vecchio è diventato nuovo. Insomma, ci sono i due
rifugi: c'era il vecchio rifugio che praticamente era stato
abbandonato; poi si è fatto il nuovo rifugio; in seguito si è fatto
il vecchio, si è sistemato e adesso il più vecchio è diventato
nuovo e dove si sta molto bene. Invece sopra, siccome è proprio
molto sferzato dal vento, ecc. a ogni piè sospinto c'è il tetto che
se ne va, perché l'aria lo solleva; non è che sia fatto male, no,
proprio perché è il vento, la tempesta, la tormenta, ecc. Poi c'è
la questione dell'acqua potabile. Si è dovuto fare un canale lungo,
nel ghiacciaio di circa 300 metri, mettere un motore per assicurare
l'acqua, se no i servizi igienici lasciavano molto a desiderare.
L'acqua adesso c'è. E poi c'era sotto, il passaggio, la ringhiera,
che si passava dall'ambiente della funivia, su al Rifugio nuovo,
che era molto pericoloso. Abbiamo avuto due persone che sono
cadute, hanno chiesto dei danni; a ogni modo la responsabilità non
era da attribuirsi al Club Alpino, perché chi va in montagna deve
essere preparato a fare anche piccoli sentieri in mezzo al
ghiaccio, e senza la ringhiera. A ogni modo, siccome lì parecchia
gente viene su con le scarpette delle funivie e poi va a zonzo, lì,
sulle rocce... anche noi, è vero, siamo andati anche noi, ma noi
siamo alpinisti. A ogni modo, le spese effettivamente sono anche
superiori a queste, che sono state richieste, perché questo è un
conto che è stato fatto all'inizio, al mese di giugno, per mettere
il rifugio in sesto per la stagione estiva, ma in realtà le spese
sono anche superiori.
Montesano (P.S.D.I.) -
Io desideravo domandare al Prof.
Berthet, a proposito di un accenno che lui ha fatto un momento fa,
e a proposito di un voto che era stato espresso dal Consiglio
regionale mi pare due anni fa, per la pericolosità del sentiero che
va dalla funivia al rifugio, che cosa è stato fatto finora? Cioè a
dire se è stato sistemato oppure no.
Berthet
(D.C.) -
È stato sistemato in parte, solo
è passato l'inverno ed è venuto giù un ...(?) dalla montagna e si è
fatto un canale, diciamo, un corridoio nell'interno della montagna
con 100 e più gradini; di modo che adesso si può, chi vuole andare
su per la scala, si capisce che la scala, quando arriva in cima ha
l'anima in gola, ma, a ogni modo, questo non importa; c'è la
possibilità, attraverso questo cunicolo, di recarsi della funivia o
dal vecchio rifugio al nuovo, attraverso questo cunicolo; quegli
altri che vogliono azzardare la strada della montagna, sono
liberissimi di farlo, però è pericoloso...
Montesano (P.S.D.I.) -
No, guarda, Berthet, parliamo di
due cose diverse: la scala c'era anche allora e il Consiglio prese
in esame...
Berthet
(D.C.) -
No, ma la scala di allora non
funzionava, non era in uso...
Montesano (P.S.D.I.) -
Faccio una domanda precisa: sul
sentiero che porta dalla funivia al Rifugio Torino, nuovo, è stato
sistemato un riparo?
Berthet
(D.C.) -
Sono stati messi sette paletti in
ferro, cementati, con corde in ferro che accompagnano; soltanto che
attraverso quelle corde uno può anche uscirsi... (
voce in
lontananza
) ...l'hanno messo ma la neve e il vento porta via,
cosa volete.
Montesano (P.S.D.I.) -
Allora, io risollevo questa
questione: tu hai accennato un momento fa che la responsabilità non
è nostra e ci si domanda di chi è questa responsabilità. Certo si è
che ci sono stati tre morti, tre morti che sono scivolati su quel
sentiero e sono volati giù nel ghiacciaio, questi sono dati di
fatto che tutti purtroppo hanno constatato. Ora, bisognerebbe che,
o il Club Alpino, oppure con la collaborazione, ti ricordi,
Balestri, avevamo parlato di questo, forse vuoi dire qualche cosa
di più preciso?
Balestri (P.S.I.) -
Io non so quando il Consigliere
Berthet abbia visto il passaggio lì, dal rifugio Torino, a me,
attraverso gli uffici tecnici, è stato riferito che è stato
sistemato, manca solo una piccola parte; sono stati fatti anche dei
lavori sostanziali perché lì c'erano anche delle cadute di pietre o
che, e quindi sono stati fatti anche dei contenimenti in cemento
armato e che oggi funziona molto bene. Questo è riferito, ora io
non posso darvi gli estremi precisi, perché non ho una relazione
qui dell'Ufficio Tecnico, ma a me è stato riferito che...
Berthet
(D.C.) -
In realtà lì sono stati messi
questi sette paletti in ferro, con delle corde, in ferro pure,
vero; e sopra hanno tolto via quei massi che erano pericolanti e li
hanno cementati; quello è un lavoro che adesso c'è e rimane,
insomma. I tre morti sono mica morti passando lì!
Montesano (P.S.D.I.) -
Sì, sono morti passando lì.
Berthet
(D.C.) -
Sì, ma venivano giù in sci.
Montesano (P.S.D.I.) -
No, no, c'è stata una donna
anziana che è scivolata, portava le scarpette, è scivolata ed è
volata attraverso l'unica corda che c'era.
Berthet
(D.C.) -
Ora ce ne sono tre di corde,
quindi...
Montesano (P.S.D.I.) -
Ora, io desidererei, se nessun
altro chiede la parola, indicare un punto al Consiglio perché
questa delibera possa essere aderente alla legge del 10 gennaio
1961, per quanto contenuto nell'articolo 1, siccome la delibera
parla di manutenzione dei rifugi, se la legge non riporta questa
parola, ma parla soltanto di ricostruzione, ampliamento,
sistemazione, arredamento dei rifugi e non di manutenzione, io
proporrei al Consiglio che, accanto alla parola manutenzione, fosse
anche messa la parola "sistemazione". D'accordo? Perché come
manutenzione non c'è nulla nella legge, nulla.
Allora, "di manutenzione, di sistemazione", allora al posto di
manutenzione mettiamo sistemazione.
Fosson
(U.V.) -
Io avevo proprio chiesto quali
lavori di manutenzione perché questa cosa qui è molto elastica e la
preoccupazione era questa di dire: "se è una semplice manutenzione,
noi stabiliamo un principio che è molto pericoloso; ora, io dico,
la questione, ad esempio, dell'acqua, è giustificatissima perché in
quel rifugio è una delle questioni principali, è una delle lacune
che c'era e sappiamo quello che voleva dire; però bisognerebbe
forse scindere quello che può entrare nella legge da quelle altre
manutenzioni che sono manutenzioni ordinarissime, perché noi
creeremmo un principio, non per voler diminuire il contributo,
perché credo che su questo punto verso il Club Alpino siano ben
disposti, ma proprio per non, ad un certo momento, creare un
principio e un precedente che potrebbe essere invocato da diversi
altri, e, quindi, bisognerebbe non solo cambiare la parola
"sistemazione", perché bisognerebbe sapere quali sono i lavori e
per questi lavori che rientrano nella legge, darlo senz'altro, e
stralciare, invece, quelli che non rientrano. Eventualmente ci sarà
l'occasione in un'altra circostanza di dare della stessa cifra,
perché la questione dell'acqua, le spese saranno abbastanza
ingenti, in quella zona lì, il Rifugio Torino, quello che è stato
fatto lassù, oltre tutti gli altri inconvenienti, aveva proprio
l'inconveniente dell'acqua per cui i servizi lasciavano sempre a
desiderare, perché l'acqua bisognava portarla su con la pompa e
bisogna, non è facile, trovarla, quindi questo...
Montesano (P.S.D.I.) -
Altri che chiedono la parola?
Allora la delibera va messa ai voti con questa modifica.
Chi è favorevole, alzi la mano. Contrari? Astenuti? Il Consiglio
approva con 29 voti.
