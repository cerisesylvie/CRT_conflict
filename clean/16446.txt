Classificazione
ASSISTENZA SANITARIA E OSPEDALIERA
Presidio ospedaliero


Resoconto integrale del dibattito dell'aula
Oggetto del Consiglio n. 2829 del 11 novembre 1997 - Resoconto
SEDUTA POMERIDIANA DELL'11 NOVEMBRE 1997
OGGETTO N. 2829/X Gruppo di lavoro per la fattibilità di un
nuovo ospedale. (Interpellanza)
Interpellanza Richiamato l'Ordine del giorno del Consiglio
regionale approvato con deliberazione nr. 2445 del 6 marzo 1997 con
il quale si impegnava la Giunta a nominare un apposito gruppo
tecnico di lavoro per avviare il processo di fattibilità di un
nuovo ospedale;
Vista la deliberazione di Giunta nr. 2666 del 28 luglio 1997 con
la quale veniva costituito detto gruppo di lavoro;
Sottolineato che tale gruppo di lavoro dovrà dare le sue
indicazioni con una relazione finale da presentarsi entro il mese
di febbraio 1998;
Considerato che, alla scadenza di tale data, la Giunta dovrà
confrontarsi con le indicazioni emerse;
Considerato altresì che, presumibilmente, il Consiglio regionale
per questa legislatura non sarà più convocato a partire da metà
aprile 1998;
il sottoscritto Consigliere regionale
Interpella
la Giunta regionale per conoscere:
a) per quale motivo sono stati necessari quattro mesi e mezzo
per costituire il gruppo di lavoro;
b) quanti incontri ha finora avuto il gruppo di lavoro ed in
quale data;
c) se vi è una verbalizzazione delle sedute di lavoro;
d) se vi sia ancora la volontà e se si pensa vi saranno i tempi
affinché questo Consiglio possa discutere le indicazioni del gruppo
di lavoro.
F.to: Marguerettaz
Presidente Ha chiesto la parola l'Assessore alla sanità, salute
e politiche sociali, Vicquéry.
Vicquéry (UV) L'argument est très intéressant, il s'agit d'un
argument nouveau; j'avoue en effet que les temps utilisés pour la
constitution du groupe de travail ont été un peu longs, car le plan
socio-sanitaire est entré en vigueur à la fin du mois d'avril et la
délibération du Gouvernement régional est du 28 juillet, mais les
raisons sont simples. On a eu des difficultés évidentes pour
contacter les experts, on a choisi un expert suisse-allemand, on a
dû chercher aussi un interprète en allemand. Ce n'est pas une
boutade, on a eu sincèrement des problèmes aussi en raison du fait
que pendant les vacances d'été il est presque impossible mettre
ensemble 6 personnes. Quand même le groupe de travail a été
convoqué une fois seule, le 17 octobre, et pour l'instant il
n'existe pas de procès-verbaux parce que le groupe de travail ne
peut prendre aucune décision.
Je confirme pour ce qui concerne la quatrième question que le
mandat qu'on a donné à ce groupe de travail est de présenter le
rapport d'ici à la fin du mois de février.
Presidente Ha chiesto la parola il Consigliere Marguerettaz.
Marguerettaz (Aut) C'est très peu ce que vous avez dit, M.
l'Assesseur, soprattutto per quanto riguarda la parte finale... ma
andiamo per gradi.
Sono stati giustificati i quattro mesi e mezzo di ritardo, e va
bene.
Ho chiesto quali incontri ha avuto finora il gruppo di lavoro e
in qualche data, e l'Assessore ha detto che c'è stato un solo
incontro il 18 ottobre o il 17, probabilmente il 17 visto l'aria
che tira. È incredibile, non riesco a capire veramente questo. Il
ritardo dell'Amministrazione lo giustifico, c'era l'estate di
mezzo, ma che il gruppo di lavoro costituito dalla Giunta il 28
luglio si sia riunito una volta il 17 ottobre, è stata lunga come
vacanza, Assessore! Oggi siamo l'11 di novembre, a tre mesi da
quella che dovrebbe essere la conclusione del gruppo di lavoro,
scopriamo che questo si è riunito una sola volta. Non c'è un
verbale.
Io mi chiedo, probabilmente gli svizzeri-tedeschi saranno
abituati a lavorare così, ma assomiglia tanto a un modo di lavorare
italiano questo, più che svizzero-tedesco, anche perché non è
questo un incarico ad un professionista che deve lavorare per conto
suo, pensando ed elaborando per conto suo, ma è una costituzione di
un gruppo di lavoro dentro il quale vi sono presenze anche di
dirigenti di quest'Amministrazione. E allora, cosa stanno facendo
questi?
Spero che le capacità del genio svizzero-tedesco siano tali
rispondere in tre mesi e mezzo a tutto ciò a cui le energie di
questa Valle non hanno saputo rispondere in quattro anni e mezzo,
così come mi auguro - perché a questo punto non mi resta che
augurarmi, visto che l'Assessore non mi ha risposto - che vi sia
ancora la volontà e se si pensa che vi saranno i tempi affinché
questo Consiglio possa discutere le indicazioni del gruppo di
lavoro.
Prendo atto delle risposte dell'Assessore e mi auguro che questa
volontà ci sia ancora.
