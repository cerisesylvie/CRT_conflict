Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1134 del 27 febbraio 1985 - Resoconto
OGGETTO N. 1134/VIII - SITUAZIONE DELLE AZIENDE IN BASSA
VALLE ED INSEDIAMENTO DI UNA NUOVA ATTIVITA' INDUSTRIALE AD ARNAD.
(Interpellanze)
PRESIDENTE:
Do lettura dell'interpellanza presentata dai
Consiglieri Cout e Tonino:
INTERPELLANZA
NELL'ULTIMA
seduta del Consiglio regionale si è
discusso della situazione difficile di aziende collegate al
gruppo
"Besso";
GIA' IN QUELLA
seduta sono stati fatti presenti alcuni
dubbi e sono state portate alcune notizie sulla situazione sempre
più difficile per altre aziende della Bassa Valle;
SI SA
che ai dipendenti della CARVA di Montjovet
sono arrivate le
lettere di licenziamento;
SI DICE
che la vicina RBS sia in grosse difficoltà con
pericoli di chiusura;
SI DICE ANCORA
che la Cart-Fer-Plast di Arnad navighi
anch'essa tra grossi problemi;
SI HA NOTIZIA
che anche per altre ditte ci siano
problemi non indifferenti;
SEMPRE PIU' PREOCCUPATI
per i risvolti che possono
avere queste situazioni per l'occupazione e per il tessuto
industriale della nostra Regione;
i sottoscritti Consiglieri regionali
INTERPELLANO
l'Assessore all'Industria, Commercio, Artigianato e Trasporti
per sapere:
1)
qual' è l'esatta situazione delle varie aziende
della Bassa Valle;
2)
quali soluzioni è possibile trovare per tali
situazioni;
3)
in modo particolare quali soluzioni si possono
prospettare ai dipendenti della CARVA che hanno ricevuto la lettera
di licenziamento e se vi sono pericoli di imminenti licenziamenti
da parte di aziende della Bassa Valle.
F.ti: E. Cout - Tonino Alder.
PRESIDENTE:
Do lettura dell'interpellanza presentata dai
Consiglieri Millet e Cout:
INTERPELLANZA
Poiché, a causa della politica aziendale fin qui seguita
dalla Olivet-ti, ci sono fondate preoccupazioni che l'insediamento
di una attività di tale società ad Arnad comporti una esclusione
dalle assunzioni delle lavoratrici in cassa integrazione della
ex-SIV e della FORTUNA WEST;
i sottoscritti Consiglieri regionali
INTERPELLANO
la Giunta regionale per sapere:
1) se nella stipulanda convenzione tra Regione e Olivetti
S.p.A. si terrà conto della necessità di assumere una quota di
lavoratrici in cassa integrazione residenti nella zona;
2) se la Regione intende istituire corsi di formazione
professionale, relativi all'attività della nuova industria, in cui
inserire anche le lavoratrici in cassa integrazione della ex-SIV e
della FORTUNA WEST.
F.ti: Ruggero Millet - Enzo Cout.
PRESIDENTE:
Ha chiesto la parola il Consigliere Cout; ne
ha facoltà.
COUT (P.C.I.)
: Queste erano due questioni differenti,
signor Presidente, perchè nella prima interpellanza si trattava di
discutere di fabbriche che chiudono e nella seconda interpellanza
volevamo conoscere gli impegni della Giunta su una fabbrica che
apre e che dovrebbe garantire posti di lavoro anche ai
cassa-integrati.
Con la prima interpellanza abbiamo voluto sottolineare la
situazione sempre più grave esistente in alcune zone della Valle
perchè vi sono nello stesso tempo aziende la cui situazione è
sempre più preoccupante e aziende che aprono a breve termine.
Quindi non esiste solo il problema per i cassa-integrati ma anche
per la sempre crescente disoccupazione giovanile, non essendoci
soluzioni che possano dare un po' di respiro all'occupazione.
Alla CARVA di Montjovet le sette persone che erano rimaste hanno
ricevuto pochi giorni fa la lettera di licenziamento. Alla RBS,
azienda vicina alla CARVA, che avrebbe dovuto assumere le
lavoratrici licenziate a suo tempo dalla CARVA, c'è il mancato
saldo delle spettanze. C'è stata una giornata di sciopero, la
mobilitazione continua e la situazione è sempre più preoccupante.
Il mancato saldo delle spettanze significa per la RBS che c'è un
aggravamento della situazione che potrebbe portare anche alla
chiusura. La fabbrica Cart-Fer-Plast, finanziata sostanzialmente
dalla Regione, naviga in cattive acque e, all'atto della firma
necessaria per la richiesta di cassa-integrazione, il proprietario
Sig. De Maio, è scomparso quasi come in un film giallo. Ci sono
problemi anche nelle altre aziende della bassa Valle e abbiamo
visto che le soluzioni non danno una nuova svolta ai
problemi preesistenti. Dei 100 ex dipendenti dell'ALLUVER
che dovevano essere assunti alla ALLUCON di Verrès ne verranno
assunti 4 all'inizio che diventeranno 10 dopo 6 mesi. C'è il grosso
problema dei 320 operai della ex FORTUNA WEST e della SIV per i
quali non vi è alcuna soluzione.
Vorrei illustrare anche la seconda interpellanza ponendo domande
precise. Noi siamo convinti che con le nuove tecnologie si possano
recuperare possibilità occupazionali soprattutto per ciò che
riguarda l'occupazione femminile. Studi fatti in questo settore
dicono che le nuove tecnologie, dopo un'iniziale perdita di posti
di lavoro, in un futuro non molto lontano dovrebbero recuperare
maggiori possibilità occupazionali. Ad Arnad ci sono seri problemi
per l'occupazione femminile preesistente anche alla nuova fabbrica
Olivetti, come per i cassa-integrati della SIV e FORTUNA WEST.
Alla Olivetti di Ivrea e nelle fabbriche dei comuni limitrofi è
stata assunta nuova manodopera formata professionalmente, come i
periti in elettronica e in informatica e i giovani che avevano
fatto corsi di preparazione professionale per il lavoro richiesto.
In determinati casi l'Olivetti ha assunto fino al 95% di giovani
dai 15 ai 29 anni con contratti di formazione, giovani che
potrebbero richiedere anche in Valle d'Aosta. Questa è una nostra
preoccupazione perchè c'è bisogno di esaudire una richiesta di
occupazione di giovani e di disoccupati già professionalmente
formati. La fabbrica che doveva sorgere nei locali ex-SIV doveva
anche rispondere ad una richiesta di occupazione dei
cassa-integrati e noi vorremmo sapere precisamente, ed è giusto che
lo sappiano soprattutto i lavoratori che per mesi hanno aspettato
la nuova fabbrica, a che cosa si andrà incontro e se una certa
percentuale di lavoratori potrà essere occupata nella nuova
fabbrica Olivetti o se dovrà sperare in un'altra soluzione.
Vorremmo quindi sapere se nella nuova convenzione, firmata pochi
giorni fa e di cui non conosciamo il contenuto, esiste una
specifica clausola in base alla quale la nuova azienda assumerà gli
ex-cassaintegrati della SIV o FORTUNA WEST e in che percentuale.
Chiediamo anche in che modo potranno essere preparate le
lavoratrici che eventualmente verranno assunte all'Olivetti e se
verranno assunte per lavori generici o se dovranno garantire anche
loro una certa formazione professionale.
Vorremmo sapere inoltre se la Regione ha pensato ai corsi di
formazione professionale oltre quelli fatti per i giovani dai 15 ai
29 anni, assunti con contratto di formazione e lavoro, e cosa
dovrebbero fare i lavoratori per ottenere questa formazione
professionale frequentando i corsi eventualmente istituiti.
Credo comunque che in questo momento ci sia la necessità di
sapere precisamente il numero, le percentuali e a cosa questi
lavoratori andranno incontro, anche perchè è giusto che ognuno
sappi regolarsi di conseguenza e fare i passi necessari.
PRESIDENTE:
Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
Mi pare che la situazione di alcune
aziende in difficoltà nella bassa Valle sia già illustrata nella
premessa dell'interpellanza stessa. I punti di crisi di quella zona
sono riassumibili nel gruppo Besso, l'Hôneconf, la Carva, la
Cart-Fer-Plast e la RBS. La domanda principale dell'interpellanza
vuole sapere in quale direzione si sta muovendo la Regione.
Premesso che le motivazioni delle crisi aziendali hanno origini
diverse secondo le aziende di cui trattiamo, l'obiettivo della
Regione è il mantenimento dell'attività produttiva e delle
dimensioni occupazionali per quanto possibile sulla base di
programmi che abbiano una sicura validità economica.
La Regione si sta muovendo su tre direttrici. La prima è di
individuare nuovi insediamenti industriali per la Valle d'Aosta e
l'episodio Olivetti rientra in questa logica insieme alle altre
aziende con le quali abbiamo già firmato convenzioni, come la
Alucon e la Balzano, che io non ridurrei in termini così
drasticamente pessimistici come ha fatto il Consigliere Cout.
Abbiamo già una proposta di aumento perchè le cifre indicate nelle
convenzioni sono prudenziali.
Nell'ex-Alluver, non utilizzando tutti i fabbricati a
disposizione, rispetto alle circa 70 persone attualmente in cassa
integrazione, la soluzione Allucon e Balzano dovrebbe portare ad un
riassorbimento della manodopera che supera le 50 unità. La prima
linea è quindi quella dell'insediamento di nuove attività.
La seconda è diretta a ricercare e a favorire le aziende
intenzionate a rilevare le attività esistenti e l'azione
dell'Amministrazione regionale, in questo momento, è soprattutto
rivolta al gruppo Besso e al gruppo Hône-conf. Nel momento in cui
abbiamo preso atto della gravità della crisi abbiamo aperto
trattative, tuttora in corso, con alcuni imprenditori in grado di
sostituire o di far riprendere le attività. In questo momento le
trattative non sono ancora concluse ma abbiamo ragionevoli speranze
che possano concludersi in modo positivo. Una situazione molto più
difficile è quella della CARVA. L'imprenditore ha lasciato
l'attività produttiva a Montjovet trasferendola e non intende
continuare questo tipo di attività e quindi, per quanto riguarda la
CARVA, la situazione attuale è di abbandono da parte del titolare
della Valle d'Aosta.
Alla Cart-Fer-Plast è stata richiesta la cassa integrazione per
10 degli 11 dipendenti e la situazione attuale non lascia prevedere
niente di positivo, cioè la situazione economica dell'azienda è
giunta ad un tale punto di deterioramento, dovuto non solo a errori
gestionali ma anche e soprattutto al venir meno di alcuni ordini
che hanno fatto precipitare la situazione economica dell'azienda,
per cui pare difficilissimo il suo recupero.
La situazione più complessa, in corso di esame da parte
dell'Amministrazione regionale, è quella della RBS. In questo caso
si tratta di valutare se, in base alle indagini fatte e in base
alla validità dei programmi che l'azienda ci ha presentato, sia
ancora possibile un intervento regionale che abbia una ragionevole
possibilità di dare continuità all'attività di questa azienda.
Questi sono i dati di una situazione complessa che stiamo seguendo
con molto impegno: ci auguriamo di superarla con gli interventi a
cui ho fatto cenno.
Voglio inoltre comunicare al Consiglio che è in corso di
elaborazione, d'accordo con le Organizzazioni sindacali, un piano
straordinario di interventi per favorire l'occupazione di giovani,
dei disoccupati e dei cassa integrati, con previsione, in tempi
relativamente ristretti (cioè entro 15 giorni), di individuare una
serie di interventi straordinari che saranno messi al più presto in
cantiere.
Alla prima domanda one chiede se si terrà conto degli attuali
cassa-integra ti nella zona per l'assorbimento nella nuova attività
rispondo di si, in quanto la convenzione, approvata dalla Giunta la
settimana scorsa, prevede l'utilizzazione del 50% della manodopera
occorrente all'azienda di lavoratori attualmente in cassa
integrazione nelle aziende della zona di Arnad. La convenzione
prevede che tutto il personale assunto, compreso quello proveniente
dalla cassa integrazione, frequenti corsi di formazione
professionale per la durata complessiva di 93.400 ore, così
strutturate: periodo di formazione in aula, cioè corso generale e
teorico; periodo di esercitazione con attività pratica non
produttiva e un secondo periodo di tirocinio parzialmente
improduttivo. In questo caso la Regione si affianca all'azienda per
realizzare questo piano di formazione per tutti coloro che saranno
assunti e il cui inizio avverrà prima dell'entrata in funzione
dello stabilimento di Arnad. Il periodo di formazione sarà quindi
precedente l'avvio dell'attività in Arnad.
A questo proposito voglio ancora comunicare che in questi giorni
ci sarà consegnato il progetto di ristrutturazione della ex-SIV e
poi procederemo all'appalto e alla consegna dello stabilimento nel
più breve tempo possibile.
PRESIDENTE:
Ha chiesto la parola il Consigliere Cout; ne
ha facoltà.
COUT (P.C.I.):
Anche se si dovesse arrivare al 50% degli
assunti tra i cassa integrati, la situazione occupazionale della
zona non sarebbe certo risolta. I problemi rimarrebbero ugualmente
e a me rimane il dubbio che nella convenzione non ci sia la
garanzia dell'assunzione del 50%. Mi sembra poi che in questo 50%
conti molto il giudizio dell'azienda che deve assumere, cioè sarà
l'azienda a dover decidere se ci saranno delle persone da assumere
o meno. Ci conviene quindi aspettare per vedere cosa accadrà poi in
pratica.
Noi continuiamo ad avere dalla Giunta regionale mappe e progetti
che ci prospettano l'apertura di nuove aziende o la creazione di
posti di lavoro. Fino a questo momento però sembra quasi di
assistere alla battaglia di Caporetto perchè, in attesa di creare
nuovi posti di lavoro, continuiamo a vedere sgretolare il tessuto
industriale della Regione e continuiamo a discutere in ogni
Consiglio di aziende che corrono il rischio di chiudere. Direi
quindi che è più giusto vedere la realtà della situazione invece
che farsi inutili illusioni ed agire di conseguenza, facendo tutto
il possibile per risolvere queste situazioni incerte che non sono
di facile soluzione. In base ad esperienze già avute noi, come
gruppo, stiamo studiando la possibilità di creare nuovi posti di
lavoro in modo diverso da come è stato fatto finora.
La soluzione del problema industria le non sta solo nel dare
finanziamenti, sperando che tutto vada bene, ma sta anche nel
trovare un altro modo di agire con interventi nuovi. Speriamo
quindi che venga fatto qualcosa di diverso.
