Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 2083 del 24 luglio 1996 - Resoconto
SEDUTA POMERIDIANA DEL 25 LUGLIO 1996
OGGETTO N. 2083/X Concessione di un contributo di lire 5.116.500
al Comitato del Carnevale di Roisan per la confezione di costumi,
ai sensi della legge regionale 20 agosto 1993, n. 69.
Deliberazione Il Consiglio
Premesso che:
La legge regionale 20 agosto 1993, n. 69 disciplina la
concessione di contributi a favore di associazioni ed enti pubblici
e privati per attività ed iniziative a carattere culturale,
scientifico ed artistico, ed in particolare l'articolo 5
regolamenta l'assegnazione di contributi ai gruppi mascherati
storici e tradizionali;
La signora Michela Gorré rappresentante del Comitato del
Carnevale di Roisan, ha presentato, con lettera in data 21 dicembre
1995, una richiesta tendente ad ottenere un contributo per la
confezione di costumi mascherati tradizionali, inviando
successivamente la documentazione attestante l'appartenenza del
costume alla tradizione valdostana;
La Commissione, nominata dalla Giunta regionale con
deliberazione n. 10468 del 16 dicembre 1993, ai sensi dell'articolo
5, comma 3 della legge regionale 20 agosto 1993, n. 69, riunitasi
il giorno 20 giugno 1996 per verificare la tradizione carnevalesca
del gruppo mascherato di Roisan ha espresso parere favorevole;
I Servizi Culturali dell'Assessorato della Pubblica Istruzione
hanno provveduto all'istruttoria ed alla valutazione della domanda
ritenendola ammissibile a contributo, ai sensi dell'articolo 3
comma 3 e dell'articolo 8 comma 1 della legge regionale 20 agosto
1993, n. 69;
Il contributo può pertanto essere determinato in lire 5.116.500,
corrispondente al 50 percento della spesa sostenuta, ai sensi
dell'articolo 5 comma 2 della legge regionale 20 agosto 1993, n.
69;
Visto il parere favorevole rilasciato, in assenza del Dirigente,
dal Vicedirigente delegato dei Servizi Culturali dell'Assessorato
della Pubblica Istruzione, ai sensi dell'articolo 72 della legge
regionale n. 3/1956 e successive modificazioni e del combinato
disposto degli articoli 13 - comma 1 - lett. e) e 59 - comma 2
della legge regionale n. 45/1995, in ordine alla legittimità della
presente deliberazione;
Delibera
1) di approvare la concessione al Comitato del Carnevale di
Roisan (C.F. 00565840071) di un contributo di lire 5.116.500
(cinquemilionicentosedicimilacinquecento) pari al 50 percento delle
spese sostenute per la confezione di costumi mascherati
tradizionali, ai sensi dell'articolo 5 comma 2 della legge
regionale 20 agosto 1993, n. 69;
2) di approvare ed impegnare la spesa di lire 5.116.500
(cinquemilionicentosedicimilacinquecento) da imputare al capitolo
57260 ("Contributi ad Enti ed Associazioni culturali ed educativi
per manifestazioni ed iniziative culturali e scientifiche")
richiesta n. 1409, del bilancio di previsione della Regione per
l'anno 1996 che presenta la necessaria disponibilità;
3) di provvedere alla liquidazione della spesa ai sensi
dell'articolo 58 della legge regionale 27 dicembre 1989, n. 90 e
successive modificazioni, specificando che il contributo in
questione non è soggetto alla ritenuta d'acconto del 4 percento
prevista dal DPR n. 600 del 29 settembre 1973;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Président Les conseillers sont invités à voter:
Presenti, votanti e favorevoli: 29
Il Consiglio approva all'unanimità
