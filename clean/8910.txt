Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3411 del 14 gennaio 1988 - Resoconto
OGGETTO N. 3411/VIII - INIZIATIVE CONTRO L'ACCESSO DEI
PRESTASOLDI AI LOCALI DELLA CASA DA GIOCO DI SAINT-VINCENT ED ESAME
DEI LORO RAPPORTI CON DIPENDENTI SITAV - (Reiezione di
mozioni).
PRESIDENTE:
Do lettura delle mozioni presentate dal
Consigliere Sandri e dai Consiglieri Mafrica, Tonino, Millet,
Bajocco e Cout, allegate rispettivamente ai punti 32 e 36
dell'ordine del giorno:
MOZIONE
RIBADITO
che la presenza dei cosiddetti
"prestasoldi" all'interno della Casa da Gioco di Saint-Vincent
rappresenta un elemento di turbativa al normale andamento delle
attività di gioco, quando non dà origine a traffici ancora più
oscuri;
RITENUTO
che eventuali collegamenti tra
impiegati tecnici della SITAV e prestasoldi costituiscono, se
provati, aperta violazione del contratto di lavoro e materia di
applicazione delle norme di cui all'art. 10 della Convenzione
SITAV-Regione.
CONSTATATO
che documenti, ormai di pubblico
dominio, farebbero emergere seri elementi di coinvolgimento di
dipendenti SITAV, tra l'altro con importanti funzioni direttive, in
operazioni di prestiti ad usura;
IL CONSIGLIO REGIONALE DELLA VALLE D'AOSTA
IMPEGNA
la Giunta regionale:
1)
a predisporre e portare all'esame consiliare un
provvedimento di indirizzo alle società di gestione che stabilisca
il divieto di accesso dei prestasoldi ai locali della Casa da
Gioco;
2)
ad affidare ad una qualificata Commissione
giuridico-amministrativa l'esame della documentazione disponibile
sui rapporti impiegati SITAV-prestasoldi, ai fini dell'applicazione
dell'art. 10 della convenzione.
F.ti: D. MAFRICA - R. MILLET - E. COUT - A. TONINO - I.
BAJOCCO
MOZIONE
PREMESSO
che in data 4 aprile 1984,
nell'incontro tra il Consiglio dei delegati tecnici della SITAV e
la Presidenza della Giunta regionale prospettata l'ipotesi che un
gruppo di croupiers fosse implicato in operazioni di "prestasoldi"
all'interno della Casa da Gioco di Saint-Vincent;
RICORDATO
, che, con lettera in data 12.4.1984
prot. n. 1473/Gab., il Presidente della Giunta chiese al Consiglio
dei delegati tecnici SITAV ulteriori chiarimenti sul caso "perché
non sono da sottovalutare le implicanze e conseguenze derivanti dal
fatto succitato, qualora ne venga dimostrata l'effettiva
esistenza";
VENUTO
a conoscenza che nei giorni scorsi è
stata consegnata alla Presidenza della Giunta regionale un'ampia
documentazione relativa al caso dei croupiers -
prestasoldi;
SOTTOLINEATA
l'autorevolezza di tale
documentazione, costituita da alcuni rapporti del Comando del
Nucleo di Polizia Tributaria di Aosta con relativi processi verbali
e dai verbali di alcuni interrogatori del Giudice istruttore di
Torino, Paolo Tamponi;
EVIDENZIATO
che da tali documenti emergerebbe
l'esistenza di una organizzazione di croupiers-prestasoldi che
faceva capo a dipendenti SITAV con mansioni direttive quali Jean
Freppaz ed Emilio Trèves;
SOTTOLINEATA
la gravità degli elementi
contenuti nella citata documentazione che configurano una
violazione del contratto di lavoro e sono in contrasto con le norme
della convenzione Regione-SITAV;
il Consiglio regionale della Valle d'Aosta
IMPEGNA
il Presidente della Giunta regionale a riferire alla I
Commissione consiliare allargata ai Capigruppo in merito a:
-
le iniziative assunte per tutelare gli interessi della
Regione;
-
le decisioni assunte dalla SITAV nei confronti dei
dipendenti coinvolti nei fatti citati;
-
gli effetti di tali eventi sulla convenzione
Regione-SITAV.
F.to: G. SANDRI
PRESIDENTE:
Ha chiesto di parlare il Consigliere Sandri,
ne ha facoltà.
SANDRI (N.S.) -
Questa mozione, che è stata rinviata dal
Consiglio del 22 e 23 dicembre dello scorso anno, parte da alcune
osservazioni. Il 4 aprile 1984 ci fu un incontro fra il Consiglio
dei delegati tecnici della SITAV e la Presidenza della Giunta
regionale, e in quell'incontro fu prospettata l'ipotesi che un
gruppo di croupier fosse implicato in operazioni di prestasoldi
all'interno della Casa da Gioco di Saint-Vincent.
Dopo questo incontro, con lettera protocollata n. 1473/gab. in
data 12.4.1984, il Presidente della Giunta chiese al Consiglio dei
delegati tecnici SITAV ulteriori chiarimenti, perché non sono da
sottovalutare le implicanze conseguenti dal fatto succitato,
qualora ne venga dimostrata l'effettiva esistenza.
Nei giorni scorsi è stata consegnata, e si riferiva quindi a
circa un mese fa, alla Presidenza della Giunta regionale un'ampia
documentazione relativa al caso dei croupiers prestasoldi, che è
stata poi diffusa in altri ambienti. Questa documentazione è
costituita da alcuni rapporti del comando del nucleo di polizia
tributaria di Aosta con relativi processi verbali e dai verbali di
alcuni interrogatori del giudice istruttore di Torino, Paolo
Tamponi. Si dice in questi documenti che esisterebbe una
organizzazione di croupier prestasoldi che faceva capo a dipendenti
SITAV con mansioni direttive, quali Jean Freppaz e Emilio Trèves.
Essendovi dunque degli elementi di estrema gravità, la mozione
impegna il Presidente della Giunta a relazionare alla I Commissione
consiliare allargata ai Capigruppo, in pratica quella che una volta
chiamavamo la Commissione Casinò, sulle iniziative che intende
assumere per tutelare gli interessi della Regione sulle decisioni
della SITAV nei confronti di questi dipendenti citati e sugli
effetti che hanno sulla convenzione Regione-SITAV. Questo perché è
una situazione molto complessa, i cui risvolti possono avere delle
grosse ripercussioni proprio su questo ultimo punto, cioè sulla
possibilità di mantenere in piedi la convenzione Regione-SITAV o
sulla necessità di doverla recedere per inadempienza.
Per spiegare, tutto parte da una situazione che è stata ben
delineata in un articolo pubblicato su "Nuova Sinistra
Informazione" già nel mezzo 1986, dal titolo:
"Attenti a quel
gruppo: inchiesta sui croupiers del Casinò. Si sono recentemente
intensificate le indagini della Guardia di Finanza e della Procura
della Repubblica di Aosta su di un cospicuo gruppo di croupiers,
impiegati, capi ed anche ispettori, che hanno svolto un ruolo
importante nell'"'Affaire Casino", ma che sono finora rimasti al
loro posto superando indenni la bufera del 1983-84.
L'esistenza di questo Gruppo era stata segnalata alla fine
del 1984 da una lettera del Segretario della UIL Spettacolo, Gianni
Ruiu, e da una sessantina di dipendenti del Casinò, che chiedevano
che si facesse luce su operazioni di prestito di ingenti somme di
denaro ad alcuni clienti della Casa da gioco. Nonostante il
contratto di lavoro vieti ai croupiers di prestare i soldi ai
clienti -
ed è questo uno dei punti di cui dobbiamo discutere -
il citato gruppo avrebbe svolto prima degli arresti del novembre
1983 una intensa attività di prestasoldi".
"Secondo alcune fonti -
dice il giornale -
le
operazioni venivano coordinate da Umberto Zingarelli, lo chef della
réception del Billia, uno degli arrestati nel primo blitz dell'11
novembre 1983. Lo Zingarelli, e forse prima di lui...omissis...,
prestava i soldi dei croupiers a dei tassi del 10% per operazione;
al gruppo veniva quindi garantito un interesse annuo di oltre il
40%.
Ad un certo punto lo Zingarelli avrebbe avuto un tracollo
finanziario, essendogli stati affibbiati da alcuni clienti degli
assegni scoperti; non è escluso un collegamento fra questo deficit
e la colossale vincita (si parla di circa 700 milioni) realizzata
dagli Arro Legnaro ad un tavolo del privé del Casinò di
Saint-Vincent in una sera del settembre 1983. Quella sera era
presente al Casinò anche l'Ing. Michele Merlo, il titolare della
SIV, la società che avrebbe dovuto prendere in gestione il Casinò
di Sanremo; sia Legnaro che Merlo vennero arrestati nel blitz
dell'11 novembre 1983.
(Rammento al Consiglio che oggi c'è
stata la chiusura dell'inchiesta su alcuni fatti interessanti il
Casinò di Saint-Vincent, che era stata aperta a Milano).
Esiste un rapporto fra l'attività del gruppo di croupier
prestasoldi e le vicende ai vertici del Casinò? Probabilmente sì.
Il gruppo avrebbe operato in stretta collaborazione con Masi,
Chamonal e Giovannini; una vertenza contrattuale sarebbe stata
appositamente inasprita proprio per far saltare la vecchia
dirigenza SITAV e per permettere il ritorno ai vertici della Casa
da Gioco prima di Masi, poi di Chamonal e Giovannini.
Ancora oggi c'è chi ricorda nitidamente i veementi
incitamenti in assemblea di Alessandro Unterthiner, il cugino di
Chamonal che poi diventerà Vicedirettore dei giochi americani con
la SAISET, perché lo sciopero dei croupiers proseguisse a tempo
indeterminato. In questo clima, e non è neppure da escludere un
attivo interessamento delle organizzazioni mafiose che facevano
capo a Giuseppe Buono e Dominique Fratoni, sarebbe maturata
l'operazione SAISET, concepita inizialmente in funzione anti
SITAV".
Conclude l'articolo:
"Molti dei protagonisti di quelle
operazioni sono oggi fuori gioco, ma il gruppo è rimasto lì al suo
posto con ancora un notevole potere. L'inchiesta in corso potrebbe
quindi portare a delle grosse ripercussioni all'interno della Casa
da Gioco di Saint-Vincent".
Questo articolo è del marzo 1986. Successivamente, questa
documentazione che è stata trasmessa al Presidente della Giunta e
che poi è pervenuta anche ad alcuni Gruppi consiliari, consente di
capire che negli atti di una inchiesta condotta dal 1985-86 dalla
Procura della Repubblica di Aosta e dagli interrogatori dei giudici
istruttori di Torino, è emerso un quadro più preciso che conferma
quanto già ipotizzato in questo articolo.
In un rapporto giudiziario del comando del nucleo di polizia
tributaria di Aosta del 10 aprile 1986, quindi di poco più di un
anno fa, si afferma:
"Nell'estate del 1982, presso l'abitazione del sig. Ennio
Brocher, già impiegato tecnico presso il Casinò, vi fu una riunione
alla quale parteciparono lo stesso Brocher, Bruna Gianni, Boselli
Cesare, Ferrarese Paolo e Pescato Luigi, tutti impiegati tecnici
presso il Casinò de la Vallée. Durante quella riunione, secondo le
testimonianze raccolte, il Ferrarese, definito come persona molto
vicina alla direzione del Casinò, propose ai presenti
l'investimento della somma di £. 10 milioni ciascuno nel
finanziamento di una attività di prestasoldi, che avrebbe fruttato
interessi in ragione del 40% annuo e sarebbe stata coperta dalla
direzione della Casa da Gioco che intendeva in tal modo premiare i
propri dipendenti migliori o più fedeli, permettendo loro di
conseguire ulteriori guadagni.
Seduta stante i convenuti consegnarono al Ferrarese la somma
di £. 10 milioni ciascuno, aderendo così alla operazione".
L'organizzazione comprendeva 4 o 5 di questi gruppi di persone e
faceva capo a Jean Freppaz e Emilio Trèves, i quali consegnavano i
soldi da gestire nell'operazione di prestito ad Umberto Zingarelli,
lo chef della réception di cui abbiamo parlato prima.
Ha dichiarato lo Zingarelli ai giudici di Torino:
"Fu Jean
Freppaz, attualmente dichiarato direttore dei giochi, a propormi di
lavorare in società con lui, sfruttando la conoscenza dei clienti
che avevano acquisito durante il precedente lavoro. Gli accordi
erano nel seno che lui si sarebbe occupato di mettere il capitale
occorrente per iniziare l'attività e che a me, quale compenso per
il compimento della parte materiale delle operazioni, sarebbe
spettata una quota del 10% sugli utili netti.
Io accettai in quanto avevo potuto constatare che
il...omissis...aveva fatto una fortuna lavorando come cambista al
Casinò".
La dichiarazione dello Zingarelli è inoltre confermata da
numerose testimonianze: Renza Ciocchini ha ad esempio detto ai
giudici di Torino:
"Zingarelli mi disse che i suoi finanziatori
erano il Freppaz e il Trèves ed io stessa posso testimoniare che
spesso il Freppaz veniva da me per sapere come andava lo
Zingarelli, cioè in pratica se i clienti che si appoggiavano a
Zingarelli era gente che poi pagava".
Lo stesso Chamonal ha dichiarato che lo Zingarelli era
finanziato dal Trèves e dal Freppaz. Alcuni dei croupiers
prestasoldi protagonisti delle vicende 1982-83 non lavorano più al
Casinò, ma la maggior parte sono ancora lì, intatti nel loro potere
e nelle loro prerogative, e nel caso del Freppaz e del Trèves con
importantissime mansioni direttive.
È evidente, da quanto emerge da questa documentazione fornita al
Presidente della Giunta, l'importanza di definire la questione,
perché se fosse dimostrata l'esistenza di questi gruppi che
raccoglievano soldi per consegnarli allo Zingarelli, che a sua
volta utilizzava per la sua attività di cambista con un rendimento
del 40% all'anno, la SITAV avrebbe dovuto già in passato prendere
dei provvedimenti, quando fu informata della cosa. Soprattutto, nel
caso di inadempienza da parte della SITAV, il Presidente della
Giunta regionale doveva e deve cautelare la Regione in base
all'art. 10 della convenzione. L'art. 10 della convenzione
Regione-SITAV sancisce che per motivare ragioni la Regione può
esigere da parte della società concessionaria l'immediato
licenziamento e la sostituzione di personale addetto alla Casa da
Gioco. Ora, l'attività di prestasoldi da parte di croupiers, anche
se indiretta, è sicuramente un motivo di grande preoccupazione per
le sorti di questo Casinò.
Chiediamo questo impegno al Presidente della Giunta, perché gli
elementi emersi sono gravi e perché crediamo che questo incida non
soltanto sulla gestione passata del Casinò, ma anche su quella
attuale.
Come si può pensare che funzioni correttamente un Casinò i cui
dirigenti tecnici sono messi in discussione anche dal punto di
vista morale da parte delle persone che dovrebbero controllare?
Questo è un atteggiamento grave, sono degli interrogativi
inquietanti, credo sia un dovere da parte di tutti di fare
chiarezza su questo argomento.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.) -
L'intervento del Consigliere Sandri
accorcia la necessità di citazione da parte mia; voglio soltanto
sottolineare alcuni aspetti più politici della questione.
Anzitutto in un incontro della I e III Commissione con gli
attuali responsabili della Casa da Gioco si è discusso anche della
gestione dei prestasoldi; gli attuali dirigenti confermano
l'intenzione di tenere fuori dalla Casa da Gioco i prestasoldi,
dicendo che questi ultimi avevano raggiunto il numero di 21,
creando confusione nelle sale e moltiplicando le occasioni di
episodi più o meno piacevoli.
Con questa mozione chiediamo che tale decisione, presa
autonomamente in questa fase dalla direzione della Casa da Gioco,
sia assunta come indirizzo dal Consiglio regionale, perché non si
faccia il ragionamento che 21 sono tanti e intralciano il gioco,
mentre 3-4 possono andare bene. Crediamo che sia giusto che il
Consiglio regionale, su proposta della Giunta, faccia, come ha
fatto per altri problemi della Casa da Gioco, un atto di
indirizzo.
Questa è la prima richiesta della mozione.
In merito alla seconda questione, per busta anonima ho ricevuto
anche io copia di tutti i documenti a cui ha fatto riferimento il
Consigliere Sandri, che in buona parte credo siano stati consegnati
al Presidente della Giunta. Dalla lettura di questi documenti, per
dichiarazioni di persone che sono confesse della cosa, mi pare
abbastanza provato che alcune persone che hanno un ruolo
all'interno della Casa da Gioco abbiano in passato esercitato, pur
essendo impiegati tecnici, l'attività di prestasoldi.
Siccome il contratto dei croupiers addirittura esclude questo
fatto e prevede il licenziamento, siccome la Regione, nel caso
particolare la Giunta, ha il dovere di intervenire ai sensi
dell'art. 10 della convenzione Regione-SITAV, non volendo comunque
prendere decisioni prima che sia stato fatto un approfondito esame
tecnico-giuridico della situazione, con la mozione chiediamo che
sia istituita una qualificata commissione giuridico-amministrativa,
che esamini questa documentazione per verificare se nei casi in
questione può scattare o meno l'applicazione dell'art. 10
suddetto.
Alcune osservazioni che erano state fatte la volta scorsa dal
Presidente della Giunta in merito alla non punibilità dei
prestasoldi in quanto prestano denaro a persone in condizioni non
di bisogno, non ci sembrano essere attinenti al ruolo che gli
impiegati tecnici, in modo particolare i dirigenti di questi
impiegati tecnici, esercitano nella Casa da Gioco. Impiegati
tecnici che abbiano rapporti con i clienti potrebbero anche avere
interesse a favorire variazioni dell'esito matematico o statistico
delle giocate. Crediamo che su questo aspetto debba essere fatta
chiarezza, quindi chiediamo alla Giunta e alla maggioranza di
esaminare dal punto di vista giuridico-amministrativo, per non fare
dei passi falsi, la questione, ma non di sottovalutarla, perché
questo potrebbe portarci in seguito ad avere dei riflessi negativi
sulla responsabilità di controllo che ha la Giunta e che ha anche
il Consiglio in materia di rispetto delle norme all'interno della
Casa da Gioco.
PRESIDENTE:
È chiusa la discussione generale. Ha chiesto
di parlare il Presidente della Giunta, ne ha facoltà.
ROLLANDIN (U.V.) -
J'avais déjà répondu à une
interpellation précédente de M. Mafrica au même sujet, de ce qui
s'était passé et surtout de ce qui avait été fait de la part de
l'Amministration régionale au moment où avait eu lieu la rencontre
avec M. Ruiu en 1984. En effet à ce moment on avait transmis la
lettre dont parlait M. Sandri, et on avait transmis le même dossier
au parquet, de façon que, s'il y avait quelque chose qui se
rapportait à une activité illégale, elle devait être reprise de sa
part.
Aujourd'hui M. Mafrica pose à nouveau la question, en demandant
avant tout:
"a predisporre e portare all'esame consiliare un
provvedimento di indirizzo alle società di gestione che stabilisca
il divieto di accesso (....); ad affidare ad una qualificata
Commissione giuridico-amministrativa l'esame della documentazione
(....)".
A propos de cette dernière demande, vu les temps qui nous
séparent du procès, et surtout les temps qui s'adressent à une
étape qui n'est pas à oublier, c'est-à-dire les élections de juin,
le fait de s'engager dans une Commission de ce genre, ce serait
quand même pour les Conseillers qui ont la bonne volonté de
travailler....
(... Interruzione del Consigliere Mafrica ...)
ce n'est pas la question de prédisposer une nouvelle Commission;
je donnerai le rapport qui m'a été envoyé à propos des questions
que j'ai posées à l'administration. Donc on n'est pas d'accord sur
cette adresse.
A propos de la première question:
"predisporre un atto di
indirizzo",
j'ai déjà dit à M. Mafrica qu'à ce sujet j'avais eu
des rencontres avec le responsable, avec M. Baretti encore, et on
avait pris une décision, mais c'est justement une décision qui peut
être prise seulement par la Maison de Jeux, étant donné que c'est
une activité spécifique et c'est un argument qu'on a déjà porté à
l'attention du Conseil. On a dit qu'on va partager le fait qu'il
n'y ait plus de "prestasoldi" à l'intérieur de la Maison de Jeux et
en effet les même ont été éloignés.
La chose est plus que suffisante, ce n'est pas nécessaire de
faire un acte d'adresse qui serait quand même un acte douteux, car
ce n'est pas une question qui est objet de la convention. En
revanche, il est normal - et on l'a fait - de prévoir qu'il y ait
l'éloignement des "prestasoldi" de la Maison de Jeux.
Pour ce qui est des questions posées par M. Sandri:
"le
iniziative assunte per tutelare gli interessi della Regione; le
decisioni assunte dalla SITAV",
suite à ce dossier que j'ai
reçu - moi aussi par lettre anonyme - j'ai pris des renseignements
et je l'ai transmis au parquet pour savoir de quelle façon pouvait
y être une fuite de nouvelles ou quand même d'un dossier dont je ne
connaissais pas la provenance.
Dans un deuxième temps j'ai envoyé une lettre à la SITAV qui est
la suivante:
"Impiegati tecnici SITAV - Attività di prestasoldi.
Com'è noto, recentemente il Consiglio regionale ha nuovamente
esaminato la vicenda della presunta attività di prestasoldi
esercitata da impiegati tecnici dipendenti dalla SITAV.
Il giudice istruttore del Tribunale di Aosta ha dichiarato
nel 1986 di non doversi promuovere l'azione penale al riguardo.
Peraltro, onde poter valutare compiutamente il fatto ai sensi
dell'art. 43 del contratto di lavoro degli addetti SITAV e alla
luce dell'art. 10 del contratto SITAV - Regione (....) si prega di
relazionare a questa Presidenza sulle notizie in possesso di
codesta società in merito alla vicenda in argomento; in particolare
se risulti fondata l'esistenza di collegamenti fra impiegati SITAV
e cambisti, circa l'attività stessa di prestasoldi, si vi siano
stati accertamenti in merito da parte di codesta società e le
relative risultanze; se siano stati assunti provvedimenti di
qualsiasi tipo al riguardo".
La lettre de réponse, qui a été envoyée le 7 du mois de janvier
et que j'ai reçue le 11 janvier, est la suivante:
"A seguito
della lettera 16.12.1987, ho immediatamente svolto una indagine,
particolarmente delicata e laboriosa per far luce sulla pretesa
attività di prestasoldi da parte di impiegati tecnici dipendenti
della SITAV.
Va premesso che i fatti addebitati a detti dipendenti,
secondo quanto risulta dagli atti ad essi relativi, per i quali il
Procuratore della Repubblica ha chiesto di non doversi procedere
per difetto di querela, con adesione del giudice istruttore che in
data 10.4.1986 ha dichiarato di non doversi promuovere azione
penale, risalirebbero al periodo agosto 1982 - maggio 1983. In tale
periodo erano amministratori e dirigenti della società il dr. Masi,
il sig. Chamonal e il dr. Giovannini, nei confronti dei quali pende
il noto processo davanti al Tribunale di Torino e contro i quali la
SITAV si è costituita parte civile.
Le informative richieste ai singoli dipendenti indiziati, al
fine di stabilire una eventuale violazione degli obblighi previsti
dall'art. 38, lett. B) del contratto collettivo aziendale di lavoro
del 30.1.1982, in allora vigente, richiamato con modifica dell'art.
43 del contratto, par. 4, lett. d), hanno dato risultati negativi
sia pure difformi nella motivazione. Tutti si confermano estranei
nei fatti contestati. Alcuni hanno proposto querela contro il
diffamatore.
Approfondita tuttavia la situazione, in relazione soprattutto
alla deposizione del sig. Umberto Zingarelli, dipendente della
SAAV
(e non SITAV)
si è accertato che soltanto costui agiva
nelle sale quale prestasoldi con il finanziamento, pienamente
autorizzato e approvato dagli amministratori del tempo, di alcuni
impiegati di alto grado. La vicenda si era chiusa con una grave
perdita.
La singolare iniziativa di far subentrare ai prestasoldi ad
usi, a tassi, a metodi di riscossione non consentiti sarebbe
partita dalla stessa amministrazione della società, o meglio dagli
amministratori dell'epoca, ed era giustificata perché tendeva ad
allontanare dalle sale la massa di prestasoldi
incontrollata.
D'altronde, segnalazioni diffamatorie provengono con notevole
ritardo dai dipendenti licenziati per fatti penalmente illeciti di
recente condannati dal tribunale penale di Aosta. Null'altro è
risultato dalle indagini.
Ritengo pertanto che non possano muoversi agli indiziati gli
addebiti previsti dal contratto collettivo di lavoro se, come
provato, gli Amministratori del tempo hanno ritenuto di rivolgersi
alla collaborazione di alcuni dipendenti per contestare l'attività
perniciosa di prestasoldi professionali".
Je n'ai rien à ajouter à ce que j'ai lu.
J'espère avoir répondu aux différentes questions posées de a
part de M. Sandri; par conséquent on s'abstiendra sur cette motion,
car j'ai déjà donné tous les renseignements nécessaires.
La même chose on fera sur la motion de M. Mafrica pour les
raisons que j'ai dites, à moins que le Conseiller puisse retirer a
motion étant donné que j'ai déjà donné les réponses aux exigences
manifestées par M. Mafrica.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI (N.S.) -
Ringrazio il Presidente della Giunta per
le informazioni aggiuntive che ha voluto dare e che hanno avuto un
certo rilievo pubblico, che non ci sarebbe stato certamente in una
discussione in Commissione.
Voglio però fare due osservazioni legate alla lettera di
risposta della SITAV che ci ha testè letto; in pratica in questa
lettera si conferma che nel periodo 1982-83 lo Zingarelli agiva
come prestasoldi all'interno del Casinò sotto l'auspicio
dell'allora direzione aziendale, con dei soldi che erano prestati
da impiegati tonici di alto grado del Casinò stesso. Penso che
questo episodio sia sufficientemente grave e che debba essere
chiarito, soprattutto perché la SITAV non può fare di queste
affermazioni senza spiegare se questi impiegati di alto grado sono
ancora attualmente operanti presso la Casa da Gioco di Saint
Vincent ......
(INTERRUZIONE del Presidente della Giunta)
....Che gli amministratori che peraltro hanno avuto qualche
guaio con la giustizia, abbiano autorizzato una cosa che lede gli
interessi della Regione (che sono gli interessi che noi qui
vogliamo difendere)....
(INTERRUZIONE del Presidente della Giunta)
.... Credo che si sia arrivati al nocciolo della questione della
differenza di opinioni che c'è fra il nostro gruppo e il Presidente
della Giunta: noi riteniamo che i croupiers, impiegati di alto, di
basso o medio livello, comunque non debbano essere coinvolti in
attività di prestasoldi all'interno della Casa da Gioco, perché è
una cosa che non va bene dal punto di vista
dell'organizzazione.
Richiediamo pertanto, e mi scuserà il Presidente se lo
interrompo, di tornare a relazionare alla I Commissione allargata
ai Capigruppo, proprio perché questo rimane un aspetto importante
da verificare nelle implicanze che ha sia con il contratto di
lavoro sia con gli interessi della Regione. Abbiamo una serie di
competenze dal punto di vista del personale e credo che sia
scorretto che ci siano ancora a livello di dirigenti SITAV delle
persone che sono state comunque coinvolte con un ruolo attivo in
questa situazione, anche se avevano l'autorizzazione di gente che
ha grossi mandati di cattura alle spalle.
Credo che questo sia un fatto importante, pertanto richiediamo
l'approvazione di questa mozione e un impegno da parte del
Presidente della Giunta, in quanto l'esigenza di fare chiarezza è
sentita da tutti.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.) -
La risposta del Presidente è stata
chiara, e questo è senz'altro un merito che bisogna riconoscergli.
Devo dire che però non è risultata a mio giudizio convincente per
nessuno dei due punti, perché per ciò che riguarda i prestasoldi è
vero che l'attività non viene ritenuta penalmente illecita, ma ho i
miei dubbi che nel complesso della convenzione fra Regione e SITAV
questa attività possa ritenersi completamente affidata alla
determinazione della SITAV: credo che la Regione in questa materia
possa anche fare atti di indirizzo.
Prendiamo atto che per il momento c'è stato un intervento della
Giunta; preferiremmo un atto di indirizzo del Consiglio perché
rimanga, qualunque sia la Giunta in carica, anche per il
futuro.
Sul secondo punto, mi rendo conto che siamo a pochi mesi dalle
elezioni, che siamo a pochi mesi dal processo, però penso che anche
il Presidente si renda conto che l'ultima frase che ha letto è di
un certo peso; qui abbiamo gli amministratori del tempo che hanno
in qualche modo convinto o costretto dirigenti della Casa da gioco
a fare cose che comportano il licenziamento a termini di contratto.
Non voglio dare giudizi, ma dico che questa sarebbe proprio una
questione da approfondire con una Commissione
giuridico-amministrativa, perché mi sembra che possa avere
implicazioni non solo per quanto riguarda le persone interessate,
ma anche per i rapporti fra Regione e SITAV. Prendo atto delle
dichiarazioni del Presidente; restiamo della nostra opinione che
sarebbe più opportuno un atto di indirizzo, e inoltre provvedere ad
istituire questa Commissione per essere tranquilli da questo punto
di vista.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.) -
Je voudrais dire a M. Mafrica que
personnellement, après avoir reçu cette lettre, je l'ai transmise
au bureau légal pour avoir une idée sur les questions, et je me
permettrai de relater au Conseil les résultats de cette initiative.
Si par hasard devait y être quelque chose, sans doute je serai le
premier à prendre des mesures face à cette situation.
Il n'y a absolument pas la volonté de ne pas suivre
attentivement ce problème: j'ai donné les dates des lettres
transmises justement pour dire que je n'ai pas attendu la
présentation de motions qui soulèvent la question, car je me rends
compte que le problème est délicat. Je suis convaincu qu'à présent
ce serait injuste d'intervenir face à des employés par rapport à
une attitude que d'après cette lettre pourrait paraître comme visée
à un accord qui avait été permis de certains administrateurs. A cet
égard l'idée que nous avons est que ce serait injuste d'intervenir
de cette façon, même si je comprends l'attitude de M. Sandri qui
dit: quand même on agit d'une certaine façon. Il est vrai, il est
dit encore dans cette lettre, au moins pour la personne indiquée,
pour le restant je n'ai aucune nouvelle. je répète donc qu'on
s'abstiendra sur les deux motions.
PRESIDENTE:
Pongo in votazione la mozione presentata dal
Consigliere Sandri:
ESITO DELLA VOTAZIONE
Presenti: 28
Votanti: 10
Favorevoli: 10
Astenuti: 18 (Beneforti, Bondaz, Borbey, De Grandis, Faval,
Fosson, Lanièce, Lanivi, Marcoz, Martin, Perrin, Pollicini, Ricco,
Rolando, Rollandin, Stévenin, Tamone e Voyat).
Il Consiglio non approva
PRESIDENTE:
Pongo in votazione la mozione presentata dai
Consiglieri Mafrica, Tonino, Millet, Bajocco e Cout:
ESITO DELLA VOTAZIONE
Presenti: 28
Votanti: 10
Favorevoli: 10
Astenuti: 18 (Beneforti, Bondaz, Borbey, De Grandis, Faval,
Fosson, Lanièce, Lanivi, Marcoz, Martin, Perrin, Pollicini, Ricco,
Rolando, Rollandin, Stévenin, Tamone e Voyat).
Il Consiglio non approva
