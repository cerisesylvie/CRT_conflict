Classificazione
DEMANIO E PATRIMONIO REGIONALE



Oggetto del Consiglio n. 998 del 27 gennaio 2010 - Resoconto
OGGETTO N. 998/XIII - Interpellanza: "Piano di intervento per
un migliore utilizzo dell'area di Chavonne in Comune di
Villeneuve".
Interpellanza
Tenuto conto della verifica delle necessità delle strutture
dell'Amministrazione regionale mirate all'individuazione di un
piano complessivo per l'area denominata "Chavonne" nel comune di
Villeneuve;
Vista la pericolosità rappresentata dai fabbricati fatiscenti
che necessitano di interventi urgenti;
i sottoscritti Consiglieri regionali
Interpellano
il Governo regionale affinché illustri:
1) se intende, in tempi brevi, mettere in sicurezza i vari
fabbricati pericolanti e ricostruire i tetti crollati;
2) quali soluzioni intende avviare il Governo regionale in
merito al piano complessivo dell'intera area di Chavonne per un
globale e migliore utilizzo dell'area;
3) se il terreno, censito in catasto al foglio VII n. 315,
prato irriguo di 3921 mq, sia sempre concesso in locazione come
deposito di materiali edili e se ci sono contenziosi eventualmente
in essere.
F.to: Chatrian - Giuseppe Cerise
Président
- Avant tout je dois m'excuser pour le retard,
nous avons eu la réunion des Chefs de groupe; même avec toute notre
bonne volonté pour essayer de terminer à l'heure, ça n'était pas
possible.
La parole au Vice-président Chatrian.
Chatrian (VdAV-R)
- Merci, M. le Président.
Con questa iniziativa, Assessore, vorremmo conoscere non solo lo
stato dell'arte, ma soprattutto gli intendimenti, la pianificazione
di questa importante area. Un'area, come ci è stato detto più volte
in quest'aula, strategica, baricentrica, di dimensioni importanti,
circa 70.000 metri quadrati di proprietà regionale, una proprietà
indubbiamente che ha avuto un percorso non semplice, lo conosciamo,
è stato detto anche lo scorso anno, con un percorso anche un po'
travagliato.
Vorremmo conoscere, per quanto riguarda la pericolosità dei
fabbricati fatiscenti, che è sempre più marcata e più forte, quali
interventi urgenti sono stati predisposti, e successivamente
vorremmo conoscere gli intendimenti del Governo regionale in merito
al piano complessivo dell'intera area. L'anno scorso ci fu detto
che ci sono esigenze di procedere ad uno studio di fattibilità
globale che permetta di armonizzare, razionalizzare l'uso degli
spazi a disposizione, che si rende necessaria una razionalizzazione
che in parte è già in atto... per poi concludere che il Governo
regionale ha in corso una verifica sulle necessità delle strutture
dell'Amministrazione regionale per definire un piano complessivo
per il suo recupero. Vorremmo quindi conoscere soprattutto gli
intendimenti che si intendono adottare e il prosieguo del percorso
su questa area importante. Grazie.
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- Merci, M. le Président.
In merito ai quesiti posti dal collega Chatrian... primo punto:
"
se intende, in tempi brevi, mettere in sicurezza i vari
fabbricati pericolanti e ricostruire i tetti crollati"
.
Possiamo rispondere che l'Amministrazione regionale, lo scorso
anno, ha provveduto all'esecuzione di alcune opere di messa in
sicurezza, col fine di evitare incidenti e quindi salvaguardare i
frequentatori dell'area. In particolare ha provveduto a localizzare
alcune recinzioni attorno ai fabbricati pericolanti; nel contempo
sono in corso di progettazione i lavori di ristrutturazione di uno
dei capannoni utilizzati attualmente dall'Assessorato
dell'agricoltura, in attesa della progettazione definitiva. Sarà
avviata la progettazione e la sistemazione dell'ultimo capannone
assegnato al medesimo Assessorato; essendo l'interpellante
architetto potrebbe aggiungere qualche notizia un po' più tecnica a
questa definizione di carattere generale. In particolare il
capannone centrale, distinto con il numero 197, presente ancora
alcune parti di tetto intatte, nonostante il cattivo stato di
manutenzione. Si aggiungono i problemi relativi alle tettoie
distinte con il numero 196, questo proseguendo verso est rispetto
ai laboratori attuali dell'Agenzia del lavoro. Il terzo punto è un
po' fatiscente, è un piccolo fabbricato ad est delle tettoie e dei
fabbricati distinti al numero 196. Dagli uffici mi viene detto che
questi edifici sono stati oggetto di un intervento di messa in
sicurezza da parte dell'Assessorato delle opere pubbliche. Come
giustamente è stato fatto osservare si presentano in buone
condizioni anche i capannoni distinti ai numeri 58 e 200, che sono
attualmente utilizzati dalla Direzione forestazione e sono
anch'esse oggetto di un progetto di ristrutturazione. Concludo
precisando che in questa fase sono stati effettuati esclusivamente
interventi di messa in sicurezza; ci siamo fermati in virtù del
fatto che è in essere uno studio di progettazione per dare una
destinazione definitiva ed evitare di ripetere gli interventi.
"Quali soluzioni intende avviare il Governo regionale in
merito al piano complessivo dell'intera area di Chavonne per un
globale e migliore utilizzo dell'area"
, qui, il collega
Chatrian, è più esperto di me; presso gli uffici regionali
competenti (logistica, patrimonio, contratti immobiliari), in
collegamento con tutte le strutture regionali, sono in corso gli
approfondimenti per giungere alla redazione di un piano complessivo
di riorganizzazione dell'intera area Chavonne. Qual è l'obiettivo
del Governo regionale? È quello di valorizzare l'area nel suo
complesso da una parte attraverso la creazione - (scelta recente) -
di un polo di servizi al cittadino, dall'altra la riserva di una
porzione di terreni e fabbricati per le esigenze istituzionali. La
definizione della destinazione complessiva dell'area permetterà
alla Regione di organizzare un complesso di interventi strutturali
finalizzati al miglior utilizzo dell'area stessa. Proprio
ricollegandomi al primo punto, anche rispetto al principio di
economicità dell'Amministrazione, la programmazione di interventi
di messa in sicurezza, ricostruzione e abbattimento sarà sviluppata
compiutamente in relazione alla definizione della destinazione
complessiva della stessa.
Per quanto attiene il quesito del punto tre:
"
se il
terreno, censito in catasto al foglio VII n. 315, prato irriguo di
3921 mq, sia sempre concesso in locazione come deposito di
materiali edili e se ci sono contenziosi eventualmente in
essere"
, l'Amministrazione, per arrivare a questa
pianificazione complessiva e compiuta dell'area, necessita
l'utilizzo del terreno in oggetto; quindi, in base alle
problematiche evidenziate dal collega, si rende necessario
liberarlo completamente dal deposito di materiali. Il terreno è ad
oggi locato e sono in corso delle trattative con il conduttore per
addivenire ad una risoluzione stragiudiziale della problematica.
Risolto anche questo ultimo impedimento, si potrà avviare il
progetto complessivo di riorganizzazione.
Mi rendo conto che il collega Chatrian non sarà soddisfatto,
perché il problema dell'area di Chavonne è un problema annoso che
lui conosce molto bene, ma c'è tutto l'impegno per arrivare ad un
corretto utilizzo e per dare delle risposte sia alle strutture
dell'Amministrazione che ne hanno l'esigenza, sia per poter
utilizzare quest'area baricentrica anche per un polo di servizi al
cittadino.
Président
- La parole au Vice-président Chatrian.
Chatrian (VdAV-R)
- Grazie, non è che non siamo
soddisfatti della sua risposta, siamo un po' preoccupati in quanto
conosciamo - lo ha detto più volte - le difficoltà tecniche;
qualche mese fa, quasi un anno fa ci sembrava che questo Governo
regionale avesse la volontà e il coraggio di decidere il futuro di
quest'area e dare gambe ad una decisione.
Oggi lei ci risponde in maniera non così dettagliata (e come
questa mattina con un'altra nostra iniziativa), ci risponde in
maniera molto superficiale, dicendo: una parte si sta
ristrutturando, mettendola in sicurezza, conosciamo le difficoltà,
l'area è grande - tutte cose che il nostro gruppo conosceva già - e
ci dà un'informazione in più, oggi: che una parte di quest'area
sarà destinata ad un polo per i servizi al cittadino.
Prendiamo per buono questo primo passaggio, ma è un impegno
molto scarso, il suo e quello del Governo regionale. Un'area - come
ha detto anche lei - non importante, di più, sfruttata in parte
dall'Amministrazione regionale dal punto di vista logistico,
sfruttata dal Dipartimento agricoltura quasi come punto
baricentrico e punto di riferimento... dall'altra, un'area al
momento non assolutamente utilizzata. La sua risposta è stata:
stiamo valutando e stiamo redigendo un progetto di fattibilità...
le stesse cose che ci furono già dette in quest'aula u anno fa!
Vista l'importanza e vista la posizione strategica di
quest'area, ci aspettavamo una proposta dignitosa e con una certa
forza, ma politica, non tecnica, perché tecnica giustamente ci ha
portato a conoscenza della situazione; quindi prendiamo atto della
non volontà, al momento, di velocizzare, di dare delle risposte su
quest'area, soprattutto di valorizzare quest'area di una certa
architettura industriale, con una certa valenza e soprattutto con
una certa sua peculiarità e con delle sue potenzialità non solo per
Villeneuve, ma per l'Alta Valle, legata a dei servizi eventuali se
questa scelta avrà gambe.
Non siamo assolutamente soddisfatti della sua risposta, perché
l'impegno del Governo ci sembra in questo caso totalmente assente.
Grazie.
