Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 864 del 25 ottobre 1984 - Resoconto
OGGETTO N. 864/VIII - PROPOSTA DI LEGGE COSTITUZIONALE
CONCERNENTE: "MODIFICHE ALLA LEGGE COSTITUZIONALE 26 FEBBRAIO 1948,
N. 4".
PRESIDENTE
: Do lettura della proposta in oggetto,
presentata dal Consigliere Riccarand:
IL CONSIGLIO
- ai sensi del secondo comma dell'articolo 121 della
Costituzione
DELIBERA
di proporre al Parlamento l'allegata proposta di legge
costituzionale recante: "Modifiche alla legge costituzionale 26
febbraio 1948, n. 4", presentandola alla Camera dei
Deputati.
PRESIDENTE
: Ha chiesto la parola il Consigliere
Riccarand; ne ha facoltà.
RICCARAND (N.S.):
Questa proposta di legge costituzionale
ha come obiettivo quello di modificare le norme dello Statuto
Speciale della Valle d'Aosta per quanto riguarda la
regolamentazione degli strumenti di democrazia diretta e di
partecipazione popolare all'amministrazione della Regione Autonoma
Valle d'Aosta. In particolare si tratta di modificare alcuni
aspetti della normativa che regolamenta la proposta di legge di
iniziativa popolare e il referendum abrogativo di legge
regionale.
Il nostro gruppo ha presentato questa proposta perché nei
trentasei anni trascorsi dalla promulgazione dello Statuto, questi
strumenti o non sono mai stati usati o sono stati usati in modo
molto scarso, non è mai stata avanzata nessuna richiesta di
referendum abrogativo di legge regionale. In una sola occasione
sono state presentate, nel maggio del 1981, due proposte di legge
di iniziativa popolare proprio per iniziativa del nostro movimento,
proposte di legge che sono state discusse nel mese di novembre del
1981 dal Consiglio regionale e respinte a maggioranza.
Questo scarso uso, questa scarsa praticabilità degli strumenti
di partecipazione di democrazia diretta dipendono, a nostro avviso,
oltre che dal ritardo con il quale sono state approvate le leggi
regionali che regolamentavano l'applicazione completa di queste
possibilità previste dallo Statuto, anche dal numero eccessivamente
alto di firme previste per richiedere un referendum abrogativo di
legge regionale o per presentare una proposta di legge di
iniziativa popolare. Allegata alla relazione della proposta di
legge c'è una tabella in cui si fa un confronto fra la situazione
della Valle d'Aosta e la situazione delle altre regioni rispetto al
referendum abrogativo di legge regionale, da cui risulta che la
Regione Valle d'Aosta richiede, in proporzione al suo corpo
elettorale e alla sua popolazione, un numero di firme
eccessivamente alto, il più alto di tutta l'Italia e anche,
percentualmente, di gran lunga superiore rispetto alle firme
richieste dalla Costituzione per un referendum abrogativo di legge
statale. Quattromila firme per promuovere un referendum abrogativo
di legge regionale è un numero talmente alto da scoraggiare
qualsiasi iniziativa che non provenga da un grosso gruppo politico
che ha altri canali per incidere, in particolare con una presenza
determinante in questo Consiglio regionale. Si tratta di ricondurre
questo strumento alla portata di organismi che abbiano una
struttura organizzativa non simile a quella di un grosso partito
politico. Vorrei, oltre tutto, osservare che, se applicassimo la
stessa percentuale delle 500 mila firme richieste per un referendum
abrogativo di legge statale alla popolazione della Valle d'Aosta,
noi dovremmo scendere sotto le 1000
firme per richiedere un referendum abrogativo di legge
regionale. Siccome il referendum è una questione delicata, che
richiede una certa cautela ed impegna tutta la popolazione ad
esprimere un voto, credo che non sia opportuno scendere sotto il
livello delle 1000 firme, ma certamente bisogna abbassare le
attuali 4000 firme, che sono un tetto eccessivamente elevato.
Ancora più chiaro è il discorso per quanto riguarda le proposte
di legge di iniziativa popolare: in questo caso si tratta della
semplice proposta che un gruppo sufficientemente esteso di
cittadini deve avere la possibilità di presentare. La proposta
verrà poi vagliata dalle Commissioni del Consiglio e dall'Assemblea
che deciderà di conseguenza se accoglierla o meno.
Trattandosi di una semplice proposta che non comporta degli
oneri organizzativi, come il referendum, deve essere alla portata
di un numero inferiore di elettori rispetto a quanto previsto
attualmente. Anche in questo caso, se vogliamo fare un confronto
con la normativa a livello statale, dove per presentare una
proposta di legge in Parlamento sono sufficienti 50.000 firme,
applicando la stessa proporzione rispetto alla nostra popolazione
dovremmo scendere alle 100 firme. Evidentemente questo è un numero
troppo basso e si tratta di trovare un dato più equilibrato. La
proposta di legge costituzionale presentata da Nuova Sinistra
propone di scendere da 4000 firme a 2000 firme per quanto riguarda
la richiesta di referendum abrogativo di legge regionale e da 3000
firme a 500 firme per quanto riguarda la proposta di legge
d'iniziativa popolare.
Questa proposta è stata esaminata in Commissione Affari Generali
dove alcuni Consiglieri di altri Gruppi politici hanno fatto delle
obiezioni rispetto a questo tipo di riduzione giudicandola
eccessiva e quindi la Commissione, con il mio parere favorevole,
avrebbe concordato una modifica alla proposta di legge per cui, per
quanto riguarda il referendum abrogativo, la proposta è quella di
scendere da 4000 a 3000 firme e, per quanto riguarda l'iniziativa
popolare, la proposta è di scendere da 3000 firme a 1500.
Vorrei anche osservare che la proposta di legge modifica anche
alcune inesattezze terminologiche che sono contenute nel primo
comma dell'art. 30 dello Statuto Speciale. Questo articolo dice:
"Un disegno di legge adottato dal Consiglio della Valle è
sottoposto a referendum popolare su deliberazione della Giunta, o
quando ne sia fatta domanda da un terzo dei Consiglieri o da almeno
4000 elettori". E' una formulazione un pochino arcaica, nel senso
che non si può parlare di un disegno di legge adottato dal
Consiglio, ma di legge regionale; e credo inoltre che non sia
prevedibile un referendum su deliberazione della Giunta regionale.
Si tratta di una forma, anche questa superata, che deve essere
rivista. La formulazione che viene introdotta nella proposta di
legge tende a rendere più esatta anche la terminologia di questo
primo comma. Non ho altre osservazioni da fare, dichiarando fin
d'ora di accettare gli emendamenti che sono stati presentati dalla
Prima Commissione.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Solo ed esclusivamente per
esprimere il parere positivo da parte del nostro gruppo, come
avevamo già fatto in Commissione, perché ritengo che il Consigliere
Riccarand abbia effettivamente centrato il problema con questa
proposta di legge costituzionale. Speriamo che l'iter di questa
proposta sia celere e quindi ribadisco il mio voto positivo.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
La nostra posizione è senz'altro di
appoggio e questa iniziativa di legge costituzionale, per cui il
nostro parere sarà favorevole.
Vorrei però richiamare l'attenzione del Consiglio sulla
procedura instaurata di emendare lo Statuto regionale a spizzichi e
bocconcelli, senza un disegno complessivo. Pur condividendo il
discorso che ha fatto il Consigliere Riccarand e le proposte di
modifica, mi sembra che però si perda di vista il disegno di
insieme, che invece avrebbe consentito un esame più approfondito
del problema della revisione statutaria.
Comunque, se non altro, si stabilisce il principio di non
considerare più lo Statuto speciale alla stregua di una specie di
"tabù intoccabile", rivestito tra l'altro di una certa sua
sacralità, per cui il solo approcciarsi, alcuni anni fa, ad un
discorso di modifica dello Statuto poteva sembrare un attentato
all'autonomia valdostana. Questo stato d'animo è stato rimosso in
alcune forze politiche e noi ne prendiamo atto con soddisfazione.
C'è da dire però che il problema dello Statuto speciale della Valle
d'Aosta non si esaurisce qui, anche se la proposta legislativa del
Consigliere Riccarand viene a toccare due strumenti di democrazia
diretta che, forse, erano inapplicabili proprio per le ragioni che
lo stesso Consigliere Riccarand ha accennato. Il problema della
revisione statutaria c'è, esiste, e io mi rammarico che su questo
argomento non sia stata accolta la proposta, che non aveva nessun
carattere strumentale, di una commissione speciale per il problema
della revisione statutaria. Lo Statuto, a oltre 35 anni dalla sua
approvazione, dimostra in certi suoi istituti e in certi suoi
ambiti delle manchevolezze notevoli, dei ritardi e degli
anacronismi. Uno di questi lo emendiamo oggi, ne esistono altri, e
non sto a citarli nel dettaglio per non tediare l'assemblea, ma con
un giudizio di carattere generale dico che questa riforma
istituzionale diventa ormai indispensabile. La riprova di questo
argomento è che proprio ieri ci è stata distribuita un'altra
proposta di legge in cui si ritocca il numero dei Consiglieri
regionali, portandoli da 35 a 40. Io ritengo quindi che sarebbe
stato più corretto e forse anche più utile aprire una discussione
che non fosse parziale su singoli argomenti, ma che investisse la
globalità dello Statuto regionale per dar modo alle singole forze
di operare una riflessione complessiva sulla validità o meno di
questo strumento in certe sue parti e in certi suoi istituti. Il
volerlo affrontare così in termini, direi, approssimativi, perché
settoriali, a mio avviso, fa sì che non si abbia un riscontro di
tipo generale sulla opportunità o meno di introdurre delle
modifiche allo Statuto speciale della Valle d'Aosta.
Preannuncio quindi al Consiglio, al di là del voto favorevole su
questa proposta, la ripresentazione di una nostra proposta di
revisione statutaria che confronteremo con tutte le altre forze
politiche. Ritengo che questa riproposizione di un disegno
complessivo di modifica statutaria apra la possibilità di uno
scambio approfondito di idee su alcune argomenti chiave per la vita
della collettività valdostana, perché ci si dibatte in termini
ancora generali e generici su alcune competenze legislative della
Regione e si va un pochino per approssimazione.
Uno degli argomenti che mi sta particolarmente a cuore è il
problema della tutela dei parchi che trova un riscontro non preciso
nelle potestà legislative della nostra Regione. Accanto al discorso
della revisione statutaria esiste il grossissimo problema, di cui
abbiamo parlato anche ieri, dell'attuazione dello Statuto stesso e
delle norme che devono completarlo nella sua globalità. Questo
problema è ancora sul tappeto in quanto una nostra Commissione
paritetica sta lavorando alla sua definizione.
Ripeto il nostro appoggio incondizionato a questa proposta di
legge costituzionale va nel senso delle cosiddette riforme
statutarie, che restano uno dei nostri argomenti di confronto con
le altre forze politiche presenti in questo Consiglio. Cerchiamo di
rinviare l'esame di eventuali modifiche da apportare ad altre parti
dello Statuto all'atto della presentazione della nostra proposta di
revisione statutaria.
PRESIDENTE
: Ha chiesto la parola il Consigliere Aloisi;
ne ha facoltà.
ALOISI (M.S.I.):
Io ritengo che questa proposta di legge
costituzionale sia intelligente, interessante e quindi viene
condivisa dal Movimento Sociale Italiano: dichiaro pertanto di
votare a favore.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Io credo di dover osservare che, per la
terza volta dalla ripresa dei lavori del Consiglio dopo la pausa
estiva, si ha un Consiglio "sotto tono", nel senso che le
discussioni avvengono principalmente sulle interpellanze e sulle
mozioni presentate dalla minoranza, mentre non ci sono leggi nuove
di un certo peso proposte da parte della Giunta regionale. Anche in
questa occasione l'unica proposta di legge che farà un po'
discutere è la presente, che viene presentata dal gruppo di Nuova
Sinistra. Ci sembra che la Giunta regionale persegua una linea di
appiattimento nell'ordinaria amministrazione per cui le leggi
presentate hanno più che altro il carattere di rifinanziare leggi
precedenti. Probabilmente sarebbe opportuno, anche per evitare
questa dispersione delle leggi, fare, come si è fatto per
l'agricoltura, un tentativo di riunificare tutte le diverse norme
che riguardano, per esempio, il turismo o la sanità, in modo da non
avere decine di leggi che occupano continuamente il Consiglio in
rifinanziamenti i quali non possono portare ad un dibattito
effettivo.
Ho voluto sottolineare questo aspetto perché ritengo che debba
essere valorizzata l'iniziativa dei gruppi della minoranza e credo
che si debba dare un giudizio positivo anche su questa proposta di
legge costituzionale dei Consigliere Riccarand. Noi, in un primo
tempo, non avevamo ritenuto validi i numeri proposti da Nuova
Sinistra: ci sembrava infatti che portare a 500 il numero di
elettori necessario per presentare una proposta di legge fosse
scegliere un livello forse troppo basso. Crediamo comunque che il
ragionamento fatto da Nuova Sinistra, e cioè che anche altre forze,
che non hanno rappresentatività in Consiglio, possano avere la
possibilità di presentare delle proposte di legge e di promuovere
un referendum abrogativo, sia giusto. Con i correttivi proposti
dalla Commissione, che hanno portato a 1.500 il numero delle
persone che possono presentare una proposta di legge e a 3.000 il
numero delle persone che possono chiedere un referendum abrogativo
di una legge regionale, diamo parere favorevole a questa proposta
di modifica dello Statuto regionale.
PRESIDENTE
: Ha chiesto la parola il Consigliere
Segretario Tamone; ne ha facoltà.
TAMONE (U.V.):
Nous aussi nous avons volontiers discuté
en Commission sur la proposition de loi de Monsieur Riccarand,
surtout parce que même dans les propositions de modifications du
Statut de l'Union Valdôtaine on avait déjà prévu une modification
des articles dans le sens qui a été proposé par Monsieur Riccarand.
Nous pensons que le référendum soit un des plus intéressants
système de démocratie directe et nous pensons que ce ne sont pas
seulement les petits partis qui peuvent s'en servir; au contraire,
je crois que même les grands partis peuvent contacter le peuple,
lui demander son avis et proposer des lois au moyen de cette
méthode. Dans ce sens, nous avons accepté la proposition
d'ailleurs, les 3.000 voix étaient déjà prévues par notre projet de
loi, les 1.500 électeurs pour la présentation d'une loi nous semble
un nombre logique et c'est pour cela que très volontiers-nous
votons ce projet de loi constitutionnel de modification de notre
Statut.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Deux observations à propos de ce que
disait le Conseiller Torrione sur le Statut. En effet, à propos des
discussions sur la possibilité de prévoir des modifications du
Statut, je crois qu'il est temps de faire une réflexion aussi sur
le Statut, et surtout sur les parties du Statut qui n'ont pas eu
d'applications, car très souvent on discute sur la possibilité ou
la nécessité de changer quelque chose avant même qu'il y ait eu la
possibilité d'appliquer les mêmes articles. Je crois que c'est
indispensable et, en effet, très souvent nous avons discuté des
compétences au niveau régional: nous en avons discuté hier au
moment de prévoir les possibilités déléguées à la Région en
certaines matières, voir l'industrie et le commerce, et en même
temps nous en avons discuté, le rappelait le Conseiller Torrione,
au moment de voir les compétences sur le Parc du Grand-Paradis,
mais là, je pense que la position a été assez claire: il y a déjà
sept ans qu'on a fait un recours en disant et en soutenant que la
Région avait compétence en cette matière.
Il faudrait donc prévoir, même s'il y a des difficultés, à
certains moments, de voir dans l'ensemble la matière, de pouvoir
faire une réflexion sur l'application du Statut: on est en train de
le faire, mais il faudra aussi reprendre le discours de
l'application de l'article 14 sur la zone franche, en faisant ce
fameux concours d'idées afin d'avoir une possibilité de démarrer
dans cette direction pour définir finalement cette matière, où il
est possible de changer ou de prévoir l'application intégrale de
l'article 14; c'est un argument extrêmement intéressant et il
faudra reprendre ce discours le plus tôt possible.
Pour les problèmes de l'activité de la Junte je ne veux pas
changer l'avis à Monsieur Mafrica, mais je veux lui souligner que,
pendant ces mois, on a eu avant tout le problème de prédis poser le
bilan que vendredi la Junte déposera. En même temps, on a
prédisposé une série de projets de loi qui seront portés à
l'attention du Conseil mais, notamment pour arriver à les
prédisposer, un certain temps était nécessaire. On a représenté le
projet sur l'autoroute, le projet pour les remonte-pentes pour le
ski, le projet d'intervention pour les congés des administrateurs;
différents problèmes ont été examinés et les relatifs projets de
loi auront la possibilité d'être présentés dans le délai d'un
mois.
Je pense que, justement, il faut quand même donner à la Junte le
temps de prédisposer certains projets. Il n'est pas si simple
d'arriver à une discussion, lorsque on a une idée, on doit la
transférer en projet de loi et de la présenter. Il faut avoir la
possibilité de faire des consultations, avoir l'avis des
différentes parties intéressées. C'est la même chose, par exemple,
pour les modifications des bureaux à l'intérieur de
l'Administration régionale. Il y a six mois que nous sommes en
train d'en discuter, de les voir avec les syndicats intéressée,
pour arriver à une décision. Lundi il y aura une autre rencontre
pour définir l'ensemble. C'est un ensemble de projets qui seront à
l'attention du Conseil régional dans les prochaines séances. Donc
il ne s'agit pas d'arriver uniquement à des gros financements de
loi qui ont déjà été approuvés. Au contraire, il s'agit d'arriver à
un système de loi qui soit le plus compatible possible avec le
programme que les forces de la majorité se sont donné au moment de
l'instauration de cette Junte.
PRESIDENTE
: Se nessuno chiede la parola passiamo
all'esame dell'articolato.
Do lettura dell'articolo 1 nel testo emendato dalla I
Commissione Consiliare permanente:
ART.
1
L'articolo 28 della Legge costituzionale 26 febbraio 1948, n.
4 è così modificato:
"L'iniziativa popolare si esercita mediante la presentazione
di una proposta di legge da parte di almeno 1.500
elettori".
PRESIDENTE
: Se nessuno chiede la parola pongo in
votazione l'articolo 1 testé letto:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
PRESIDENTE
: Do lettura dell'articolo 2 nel testo
emendato:
ART. 2
Il primo comma dell'articolo 30 della legge costituzionale 26
febbraio 1948, n. 4 è così modificato:
"E' indetto referendum popolare per deliberare l'abrogazione,
totale
o
parziale, di una legge regionale, quando lo
richiedono almeno tremila elettori, oppure un terzo dei Consiglieri
assegnati alla Regione".
PRESIDENTE
: Se nessuno chiede la parola metto in
approvazione l'articolo 2:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
PRESIDENTE
: La proposta di modificazione della legge
costituzionale 26 febbraio 1948, n. 4 è pertanto approvata.
Ha chiesto la parola il Consigliere Riccarand; ne ha
facoltà.
RICCARAND (N.S.):
Visto che il Consiglio regionale ha la
possibilità di tra smettere la proposta a uno dei due rami del
Parlamento, vorrei chiedere, se possibile, di trasmettere la
proposta di legge costituzionale in sede di prima lettura, alla
Camera dei deputati.
PRESIDENTE
: Se non ci sono difficoltà, trasmetterò la
proposta alla Camera dei Deputati.
