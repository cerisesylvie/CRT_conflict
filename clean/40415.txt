Classificazione
CONSIGLIO REGIONALE
Anagrafe patrimoniale - Indennità e previdenza



Oggetto del Consiglio n. 3220 del 6 febbraio 2018 - Resoconto
OGGETTO N. 3220/XIV - Proposta di legge: "Nuove disposizioni
in materia di sistema previdenziale dei Consiglieri
regionali".
Farcoz (
Président) -
Point n° 32.02 de l'ordre du
jour. La
parole au collègue Rosset pour l'illustration.
Rosset (UVP) -
È di grande richiamo, sui giornali e nei
talk show
televisivi, scagliarsi contro i vitalizi dei
Parlamentari, dei Consiglieri regionali, anche in quest'aula in
diverse occasioni si è avuta l'opportunità di discutere dei
vitalizi, indicandoli come fonte di sperperi e di privilegi.
Permettetemi di fare un passo indietro, il Consiglio regionale
della Valle d'Aosta, in realtà, ha abbandonato da tempo il vecchio
sistema del vitalizio calcolato sulla base di una percentuale
dell'indennità di carica, anticipando la riforma nazionale che
nelle altre Regioni è stata solo recepita a partire dal 2013. La
legge regionale 8 settembre 1999, n. 28, ha infatti sostituito il
sistema del vitalizio con un sistema previdenziale contributivo la
cui applicazione è iniziata nel 2003 con l'avvio della XXII
legislatura. Il nostro Consiglio ha successivamente adottato altre
iniziative in materia, sempre in un'ottica di riduzione dei costi
della democrazia e di trasparenza. Ricordiamo, in particolare, la
legge finanziaria regionale 2016-2018, con la quale il Consiglio
regionale ha approvato alcune misure di contenimento della spesa
relativa alla prestazione previdenziale dei Consiglieri, recependo
la linea definita in sede di Conferenza dei Presidenti delle
Assemblee legislative regionali. Tale legge ha introdotto dal 1°
gennaio 2016 - per un periodo inizialmente di tre anni, poi
prorogato fino al 2027 - la riduzione della prestazione, con
percentuali da 6 al 15 percento, senza nessuna possibilità di
recupero. Queste percentuali sono state maggiorate del 40 percento
per i beneficiari di un vitalizio in qualità di ex Parlamentare
italiano o europeo o di Consigliere di un'altra Regione. Inoltre,
per il medesimo periodo, ossia sino al 2027, è stata prevista una
sospensione dell'adeguamento all'indice ISTAT per tutte le
prestazioni previdenziali erogate, nonché dell'adeguamento
dell'indennità di carica, base di calcolo per i vitalizi ancora da
erogare.
Sempre in un'ottica di contenimento della spesa, la legge di
stabilità regionale 2017-2019 ha introdotto alcune disposizioni per
gli ex Consiglieri regionali e per quelli in carica che rientravano
nel regime della prestazione definita. Per gli ex Consiglieri è
stata prevista la possibilità di chiedere, entro il 31 marzo 2017,
la liquidazione della propria posizione in forma di capitale, poi
tornerò su questo fatto della richiesta degli ex Consiglieri. Per
gli ex Consiglieri che non avessero ancora raggiunto il limite di
età e per i Consiglieri regionali in carica che avessero una
posizione nel regime della prestazione definita, si inseriva la
possibilità di optare per il sistema previdenziale contributivo.
Queste opzioni prevedevano un abbattimento del capitale dell'11
percento, assicurando così l'equilibrio del fondo fino al suo
esaurimento. Potrei fare un
excursus
su questo discorso
degli ex Consiglieri perché noi parliamo solo dei 22 milioni, ma
non parliamo mai del 43 percento che ritorna come IRPEF. Quelli
sono stati immediatamente utilizzati da parte del bilancio
regionale, quando il capitolo avrebbe mantenuto i 3 milioni a
disposizione del vitalizio, anziché uno come oggi. Questo è un
piccolo chiarimento.
Il 23 novembre 2017, da ultimo, nell'ambito della trattazione di
una proposta di legge del Movimento Cinque Stelle in materia di
trasparenza degli assegni vitalizi dei Consiglieri regionali,
l'Assemblea valdostana ha approvato un ordine del giorno,
sottoscritto dai Capigruppo di maggioranza, che impegna l'Ufficio
di Presidenza e i Capigruppo a presentare, entro il 31 dicembre
2017, una legge di revisione del sistema dell'istituto del
vitalizio che preveda due punti: l'abolizione dell'attuale sistema
previdenziale dei Consiglieri e la pubblicità dei vitalizi e delle
somme percepite dai Consiglieri.
La presente proposta di legge è presentata, in ottemperanza a
tale ordine del giorno, dal sottoscritto in qualità di coordinatore
del tavolo di lavoro allo scopo istituito, che ha visto la bellezza
delle riunioni del 27 novembre, del 30 novembre, del 13 dicembre,
del 21 dicembre e del 27 dicembre, tavolo composto dall'Ufficio di
Presidenza e dai Capigruppo consiliari.
Passando all'esame dell'articolato, l'articolo 1 sopprime per i
Consiglieri regionali eletti a decorrere dalla XV legislatura il
sistema previdenziale di cui alla legge regionale n. 28/1999. Di
conseguenza, sono soppressi i contributi a carico del bilancio del
Consiglio regionale di cui all'articolo 6, comma 1, lettera b),
della legge regionale n. 28/1999, nonché la trattenuta obbligatoria
a carico del Consigliere regionale, prevista dall'articolo 3 della
legge regionale 21 agosto 1995, n. 33. Per i percettori di
prestazioni previdenziali, nonché per i Consiglieri regionali di
legislature antecedenti alla XV che hanno maturato il diritto alle
prestazioni previdenziali, ma che ancora non hanno raggiunto il
limite di età o che ancora non le percepiscono alla data di entrata
in vigore della presente legge si continuano ad applicare le
disposizioni di cui alle leggi regionali in materia vigenti al
momento dell'entrata in vigore della presente legge. In caso di
rielezione successiva, la posizione contributiva del Consigliere
rieletto rimane quella maturata nelle legislature precedenti alla
XV.
L'articolo 2 introduce la contribuzione facoltativa a favore
della previdenza complementare, prevedendo che ai Consiglieri
regionali eletti a decorrere dalla XV legislatura sia trattenuto a
titolo di contribuzione previdenziale un importo pari all'8,80
percento dell'indennità di carica da versare a sostegno della
rispettiva previdenza complementare unitamente alla contribuzione a
carico del Consiglio regionale, fissata nella misura del 24,20
percento. Tale ultima contribuzione è versata per un periodo
massimo di 15 anni, tenuto conto degli anni di mandato effettuati
dal Consigliere antecedentemente alla XV legislatura. Sull'articolo
2 ho proposto un emendamento che prende in considerazione il
discorso della prevalenza, che comunque va in quell'ottica.
L'articolo 3 cambia la denominazione dell'istituto dell'assegno
vitalizio di cui alla legge n. 28/1999 in "istituto per il sistema
previdenziale dei Consiglieri regionali". Sembrerà un articolo
banale, ma non è così banale in quanto chiarisce una volta per
tutte che il discorso del vitalizio non esiste.
L'articolo 4 disciplina infine la pubblicazione sul sito
istituzionale del Consiglio regionale dei nominativi e degli
importi percepiti dai Consiglieri a titolo di prestazioni
previdenziali o di assegno vitalizio, nonché la durata di tali
pubblicazioni. Nel caso di reversibilità, è indicata in forma
anonima, a fianco del nominativo del Consigliere deceduto, la
presenza degli aventi diritto.
In conclusione ringrazio gli uffici della Presidenza del
Consiglio per la fattiva collaborazione e competenza nella stesura
della proposta di legge, permettendoci di assolvere l'impegno che
quest'Assemblea con l'approvazione di un ordine del giorno aveva
assunto. Ringrazio inoltre le forze politiche che con
responsabilità hanno permesso di mantenere l'impegno di consegnarla
entro fine anno.
Presidente -
Articolo 1. La votazione è aperta. La
votazione è chiusa. Rifacciamo la votazione. La votazione è aperta.
Colleghi, non posso aspettare che ognuno di voi con il tempo che è
stato dato debba ancora votare... la votazione è chiusa.
Presenti: 31
Votanti           
: 21
Favorevoli: 20
Contrari: 1
Astenuti: 10 (Bertin, Borrello, Certan, Chatrian, Fosson,
Gerandin, Morelli, Padovani, Restano, Roscio)
Il Consiglio approva.
Articolo 2 con l'emendamento sostitutivo della I Commissione. La
votazione è aperta. La votazione è chiusa.
Presenti: 31
Votanti           
: 21
Favorevoli: 20
Contrari: 1
Astenuti: 10 (Bertin, Borrello, Certan, Chatrian, Fosson,
Gerandin, Morelli, Padovani, Restano, Roscio)
Il Consiglio approva.
Articolo 3. La votazione è aperta. La votazione è chiusa.
Presenti: 32
Votanti           
: 22
Favorevoli: 21
Contrari: 1
Astenuti: 10 (Bertin, Borrello, Certan, Chatrian, Fosson,
Gerandin, Morelli, Padovani, Restano, Roscio)
Il Consiglio approva.
Articolo 4. La votazione è aperta. La votazione è chiusa.
Presenti: 32
Votanti           
: 32
Favorevoli: 32
Il Consiglio approva all'unanimità.
La parole au collègue Gerandin.
Gerandin (CC-MOUV) -
Ho fatto parte per un determinato
periodo anche della I Commissione, vorrei ringraziare per lo sforzo
fatto il collega Rosset, perché se non altro un po' di chiarezza
comunque si è tentato di farla. Chi è già intervenuto prima ha
detto che ormai è da un bel po' di tempo che il vitalizio non
esiste più, se non altro, si fa chiarezza, non si chiama più
vitalizio. Nello stesso tempo, per quello che mi e ci riguarda, è
un passo importante per quel discorso di trasparenza che noi
avevamo già votato e già sostenuto quando era stata fatta una
richiesta di rendere pubblico quanto veniva percepito relativamente
al vitalizio di una volta. Dal punto di vista personale, non sono
intervenuto, e neanche come gruppo, per ciò che riguarda
l'articolato della proposta del Consigliere Cognetta considerato
che il sistema è notoriamente cambiato e che il sistema comunque
era un sistema premiante per i vecchi sistemi. Per quanto mi
riguarda, mi sarebbe piaciuto vedere l'articolo 1 della proposta di
Cognetta all'interno di questo testo di legge per un semplice
motivo: un discorso di equità. Noi in questo momento ci troviamo in
quest'aula a fare una battaglia per un discorso che non ci riguarda
direttamente dato che riguarda il pregresso, ci troviamo a
difendere il pregresso e non abbiamo il coraggio di chiedere un
sacrificio al pregresso quando le regole al momento sono cambiate e
sono cambiate in maniera importante. Questo è il motivo per cui,
per quanto ci riguarda, noi ci asterremo su questa proposta di
legge, pur - torno a dirlo - in presenza della manifestazione della
volontà da parte del collega Rosset di mettere mano a un discorso
che era molto iniquo, nel senso che è giusto che i cittadini
valdostani lo sappiano... questo problema non ci sfiora
minimamente, noi stiamo discutendo del pregresso: non ci sfiora
minimamente perché noi siamo già al discorso legato al contributivo
attualmente.
Presidente -
Altre dichiarazioni di voto? No. Pongo in
votazione la proposta di legge n. 127. La votazione è aperta. La
votazione è chiusa.
Presenti: 32
Votanti           
: 22
Favorevoli: 21
Contrari: 1
Astenuti: 10 (Bertin, Borrello, Certan, Chatrian, Fosson,
Gerandin, Morelli, Padovani, Restano, Roscio)
Il Consiglio approva.
