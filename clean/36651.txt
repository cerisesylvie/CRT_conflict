Classificazione
ASSISTENZA SOCIALE



Oggetto del Consiglio n. 635 del 28 luglio 2014 - Resoconto
OGGETTO N. 635/XIV - Interrogazione: "Criticità riscontrate
per la valutazione delle situazioni reddituali ai fini
dell'ottenimento di interventi economici a favore di soggetti non
autosufficienti".
Presidente
- La parola all'Assessore Fosson.
Fosson (UV)
- Sì, grazie Presidente.
In una situazione...ho già parlato spesso di questo problema,
vorrei solo fare alcune premesse proprio per chiarire meglio la
situazione rispetto alla difficoltà economica che sta vivendo la
Valle d'Aosta, fatto questo che non possiamo negare in cui anche i
riflessi sul sociale sono stati importanti; credo in tal senso che
sia stata conservata un'attenzione particolare proprio alla
funzione delle badanti come alternativa al ricovero. L'importo
utilizzato disponibile nel bilancio nel 2013 è di 2 milioni e 100
ed è lo stesso che avevamo speso l'anno scorso per il contributo
alle badanti. C'era in più - ci eravamo chiariti bene in
commissione - un importo che veniva dato alle famiglie che tenevano
un disabile in casa. Ecco, quest'importo ulteriore, com'è stato
dichiarato, è stato recuperato nella legge sul microcredito, nel
senso che 250.000 euro in più presi dal Fondo politiche sociali
nazionale andranno per progetti definiti a chi tiene in casa un
anziano. È giusto che sia inserito nella legge del microcredito,
perché uno prende dei soldi e fa comunque un lavoro.
Come diceva la Consigliera Fontana, in questa settimana sono
stati sbloccati i fondi del microcredito e la legge sarà presentata
a settembre, però noi con un comunicato avvertiremo che utilizziamo
la vecchia legge per i casi più urgenti, fino a quando non entrerà
in funzione la nuova legge.
L'altra cosa che volevo precisare è che dal 2012, da novembre,
l'importo massimo che viene dato al mese per chi utilizza una
badante è di 700 euro e questo è stato mantenuto, non è stato
modificato. La novità - e questo lo dico per poi introdurre quello
che lei chiede, ed è anche corretto - è che per la prima volta
viene prevista una contribuzione del familiare, mentre prima questa
contribuzione non c'era e la contribuzione del familiare parte da
un reddito di 34.000 euro e il familiare al massimo partecipa fino
ad un massimo di 200 euro al mese.
Mentre l'altra risposta che le avevo dato:
"abbiamo messo dei
dipendenti in più
- eccetera -
le difficoltà sono in
questa novità: per ottenere il contributo, devi presentare il
reddito familiare. Allora qui emerge una difficoltà che un po'
stiamo verificando su tutte le pratiche in cui noi abbiamo inserito
l'IRSEE: alcune persone non vogliono presentare il proprio reddito
IRSEE, ne abbiamo parlato ancora adesso in commissione. Aspettavamo
il decreto 159 del Presidente del Consiglio del dicembre del 2013
che riformulava tutto l'ISEE nazionale e che doveva entrare in
funzione il 1° gennaio, poi a luglio e alla fine speriamo che possa
essere applicato dal 1° gennaio 2015.
La difficoltà amministrativa: mentre le pratiche di chi aveva la
badante erano delle pratiche già standardizzate e precise, in
effetti adesso cambieranno con la presentazione dell'ISEE del
parente e questa è una difficoltà che stiamo verificando a tutti i
livelli. La gente non vuole presentarlo, ha paura di
quest'indicatore perché emergono delle situazioni di cui non vorrei
anticipare, e la nostra attenzione in questo momento è comunicare
che l'ISEE è un indicatore, e che non vengono svelate delle
situazioni che possano poi essere di danno all'utente. Certo che è
una questione di comunicazione. È stato subito formato un gruppo
già all'inizio dell'anno proprio per lo studio del nuovo ISEE
rispetto all'IRSEE ed è pronto a riferire anche in V Commissione,
aspettando questo decreto, che stabilisce proprio cosa sarà l'ISEE
nazionale e che effetto avrà sulle "aggiuntive regionali".
Certo che va monitorato, e lo stiamo facendo con i funzionari
anche per l'assistenza agli anziani, in una situazione molto
difficile per gli Enti locali. In questo periodo come nei mesi
passati l'attenzione sarà proprio quella di osservare il
cambiamento che la nuova norma porterà rispetto alla contribuzione,
in una situazione di minori risorse, produrrà nei confronti di chi
ha rispetto a chi ha meno. Se lei vede anche il Patto della salute,
c'è un articolo specifico che pensa di introdurre l'ISEE anche in
sanità, anche per protesi dentarie, eccetera. Io capisco,
purtroppo, l'ISEE non va bene per chi evade perché chiaramente non
gli risulterebbero certi beni; però questa è una situazione per la
quale noi non possiamo fare nulla. Se non altro, però, l'ISEE, per
chi normalmente contribuisce e per chi è corretto, rappresenta un
indicatore di equità e di trasparenza.
"Se è possibile - questa è una domanda ancora più giusta, è già
stata fatta anche in commissione prima - avere degli strumenti che
ci dicano prima qual è il nostro ISEE, per sapere se devo
contribuire o no"; questo sarà molto più facile quando ci sarà
l'ISEE nazionale. Noi abbiamo il problema di inserire in questo
ISEE le aggiuntive, cioè, se uno ad esempio ha avuto il
microcredito o un'altra provvidenza regionale. Con l'ISEE nazionale
si ha la banca dati dell'INPS, per esempio, in cui uno può
calcolare tranquillamente il suo indicatore. In questo periodo
abbiamo iniziato una campagna di comunicazione coinvolgendo anche
le assistenti sociali, gli sportelli sociali, ma anche i CAF, che
ringrazio qui pubblicamente, quest'ultime che nel tempo hanno
sempre aiutato moltissimo l'utente a sapere qual è il suo ISEE,
rispetto al suo livello di contribuzione. È un momento di
transizione, questo è vero, che però ha la necessità di basarsi
sulla trasparenza e sulla maggiore equità. Grazie.
Presidente
- Grazie Assessore. La parola al Consigliere
Ferrero.
Ferrero (M5S)
- Grazie Presidente.
Io non metto in dubbio le buone intenzioni dell'Assessore
Fosson, però dalle disquisizioni di carattere accademico poi
bisogna fare i conti con la realtà. Se facciamo i conti con la
realtà, io porto all'Assessore un esempio concreto - vi lascerò poi
i dati -: una persona che ha bisogno di assistenza, che ha bisogno
di una badante, che guadagna 1.500 euro al mese, di questi 1.500
euro al mese, che arrivano a circa 18.000 euro all'anno, 11.400
vanno alla badante, 1.800 vanno alla sostituta della badante nelle
ferie, 1.000 vanno per il trattamento di fine rapporto, 2.400 vanno
all'INPS, restano alla persona 2.300 euro, che sono 200 euro al
mese per pagarsi il vitto, l'alloggio, le spese e tutto. Mettiamo
che questa persona, pur avendo due figli, o tre figli, che hanno
una capienza di reddito, semplicemente non vada d'accordo con i
figli e si trovi quindi in situazione in cui i figli dicono:
"arrangiati". Voi direte che è un'eccezione, non è tanto
un'eccezione, guardate, non è tanto un'eccezione! Qui si rischia
quindi di penalizzare e di mettere sul lastrico una persona che poi
alla fine ha solo un'assistenza. Sì, attenzione, qui stiamo
parlando di una situazione concreta, non di ipotesi accademiche, io
le sto parlando di questa situazione. In questa situazione la
persona ha 200 euro al mese per tirare avanti. È possibile, è
sostenibile una situazione del genere? Secondo noi, non è
possibile, quindi bisogna pensare anche a queste situazioni.
In ogni caso le notizie che ci arrivano sono notizie di lettere
a
go-go
di rifiuto totale dei contributi; io ne ho anche
alcune copie, gliele farò vedere. Le assicuro che le persone che
hanno poi avuto questo diniego, tra cui ci sono anche dei miei
colleghi che lavorano in Regione, non sono dei capitalisti eh!
Assolutamente non sono dei capitalisti. Qui cioè si va
effettivamente a penalizzare e a fare un discorso di chi ha, chi
non ha che non esiste, perché il fatto che poi ci siano tre
persone, tre figli che si devono mettere d'accordo su quanto
contribuire...capite che con questo meccanismo voi innescate anche
delle tensioni a livello familiare che non sono indifferenti.
Allora ci chiediamo: per 400.000 - e potremmo...come diceva il film
- sporchi euro era il caso di andare a combinare questo pasticcio?
Secondo noi, no. Bisogna trovare il sistema...e penso che da parte
nostra e da parte di tutta l'opposizione...vi daremo anche alcuni
suggerimenti per ritornare ai vecchi criteri, perché su queste
spese non si può andare a fare un discorso generale, non ci
possiamo limitare alle ipotesi di carattere accademico, perché con
l'accademia non si mangia, c'è poco da fare! Adesso alcune persone
sono veramente in grave difficoltà: in grave difficoltà perché,
ipotesi realistiche, i figli non si mettono d'accordo e, di
conseguenza, nessuno caccia ed effettivamente la persona che è più
svantaggiata, che è la persona che ha bisogno, si trova in una
situazione veramente difficile. Secondo me, qui è necessario
mettere una pezza, trovare assolutamente i finanziamenti, perché su
alcune cose possiamo tagliare e su altre diversamente no. Se poi
qualcuno - perché qui facciamo il discorso - nelle pieghe della
legge, il solito furbo, riesce ad infilarsi, io preferisco che un
furbo riesca ad infilarsi, piuttosto che 10 sfigati non abbiano
quello che gli spetta. Questo, secondo noi, è un metodo che
dovrebbe essere utilizzato, che è un metodo di buon senso.
Grazie.
Presidente
- Grazie collega Ferrero. Ritornerei al punto
8 all'ordine del giorno.
