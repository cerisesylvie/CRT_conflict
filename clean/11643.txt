Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 465 del 9 febbraio 1994 - Resoconto
OGGETTO N. 465/X - Dichiarazione del neo-Consigliere Benito
Mostacchi.
Presidente -
La parola al Consigliere
Mostacchi.
Mostacchi (UV)
-
Egregio signor Presidente,
componenti dell'Ufficio di Presidenza, colleghi consiglieri.
Tornare in quest'aula, sarebbe ipocrita negarlo, provoca in me una
somma di sensazioni, contraddittorie tra loro, che certo mi
apparten­gono, ma ritengo corretto cercare di esternarle affinché
la mia presenza abbia un senso, ed ancor più lo abbiano i rapporti
fra di noi. Il motivo del mio rientro non mi dà né gioia né
soddisfa­zione perché le disavventure altrui, in special modo di un
colle­ga, mai hanno per me costituito fonte di sentimenti lieti, ma
al contrario, sia per il rispetto della persona, sia perché penso
che gli eventi che toccano così da vicino e profondamente un
com­ponente di questa assemblea ci riguardino tutti, nessuno
esclu­so.
In secondo luogo, pur volendo evitare ogni spunto polemico ed
essendo qui per dare il mio modesto contributo ai lavori del
Consiglio, non posso fare a meno di ricordare le tante
strumen­talizzazioni, alcune di cattivo gusto, come il definire i
compor­tamenti del sottoscritto: "atti di cannibalismo politico".
Io mi chiedo - e chiedo a voi - se dire la verità è un atto da
bollare con epiteti di questo tipo, vere e proprie occasioni perse
per tacere che si sono costruite intorno al caso "Mostacchi" che
era, è e resta di una semplicità estrema. Motivo di soddisfazione
per me non lo è; ancora una volta è fuori strada chi pensava o la
pensa così perché in certe occasioni costa assai la traccia che
viene la­sciata. Terza considerazione: in questi mesi in cui ho
fatto, mio malgrado, una sorta di pendolarismo tra le realtà del
territorio e della comunità e le istituzioni, mi sono reso conto
che, restan­do chiusi in quest'aula, impegnati nel lavoro di
consiglieri e delle commissioni, rischiamo di non accorgerci di
quanto sia cambiata e cambi la collettività valdostana. Sono
crollati muri e steccati assai importanti per il futuro
dell'umanità, è storia re­cente; ma fuori di qui, ad Aosta come nel
più piccolo comune, nel corpo sociale, articolato in tutta la sua
varietà di espres­sioni, si sta alzando un altro muro, invisibile,
perché non fatto di mattoni e di calcestruzzo, ma assai più duro,
perché ogni giorno alimentato dal nostro comportamento in quanto
politici. Mi riferisco alla barriera di incomprensione, di
sfiducia, di ras­segnazione, talvolta condita di rabbia, che si
eleva ora per ora tra il cittadino e i vari palazzi, questo per
primo. Ciò che sta avvenendo tra le formazioni politiche al loro
interno, in una vigilia elettorale all'insegna della confusione, è
lontano dalla sensibilità oltre che dalle esigenze della
comunità.
Io non credo, e sarebbe un errore di sottovalutazione dei
colle­ghi presenti in quest'aula e dei dirigenti politici dei vari
partiti o movimenti, che non ce ne siamo accorti. Penso piuttosto
che stiamo compiendo un errore ancora più grave, quello di fare
finta che nulla sia successo e che, tutto sommato, l'elettore
bor­bottando o turandosi il naso voterà in definitiva come ha
sem­pre fatto. A nulla serve sfornare documenti e comunicati
stam­pa a ripetizione dove si ripetono con qualche variante parole
d'ordine ricorrenti: più mercato, più efficienza, risanamento
fi­nanziario, privatizzazioni, cultura industriale, fine
dell'assi­stenzialismo, occupazione, eccetera...; tutto ciò,
naturalmente, con la premessa d'obbligo di autonomia, federalismo,
regionali­smo, perché qui siamo tutti autonomisti, tutti
federalisti, tutti regionalisti.
Mi sembra di sentire il vizio che fa i complimenti alla virtù.
Qualche frettoloso appunto viene spacciato per pro­gramma per fare
una conferenza stampa ed il vecchio è gabel­lato per nuovo; non
regge più una posizione siffatta. Dov'è il rinnovamento in tutto
questo? Ciò osservato, ed era mio dovere trasmettere il mio
sentire, si dirà: "Che cosa occorre fare?", "E tu, Consigliere
Mostacchi, come ti poni in questo quadro?". Giustissimi quesiti.
Non ho ricette miracolistiche in tasca, né sono depositario di una
verità che ha molte facce: io cercherò di farmi portavoce, in tutte
le occasioni che mi saranno offerte e che saprò cogliere, di quello
che avviene nella comunità, ragio­nando come ho sempre fatto con la
mia testa, riflettendo e pon­derando bene tutti gli aspetti delle
varie questioni che affronte­rò. Ciò di cui sono sicuro è che
bisogna innanzitutto esprimersi in modo nuovo, il cambiamento è
anche il variare di un lin­guaggio, troppo logoro perché ancorato a
vecchi schemi, anche mentali.
Occorre poi esaminare problema per problema e con la
parteci­pazione delle istanze sociali, non certo con la loro
esclusione o tramite contatti che non vanno al di là della forma,
individuare soluzioni da proporre, sapendo che la strada sarà lunga
e dif­ficile. Non sono ritornato nel Consiglio Valle per occupare
una posizione ambita o indispensabile e, con ciò, aver concluso
vit­toriosamente una vicenda; io non sono un vincitore ma un
com­battente. Mi auguro e auguro a quest'assemblea che le porte
siano spalancate alla chiarezza e alla trasparenza per
riacqui­stare il bene più prezioso che abbiamo, dopo quello della
liber­tà: la fiducia della nostra gente.
Presidente -
Ha chiesto la parola il Capogruppo
dell'Union Valdôtaine, il Consigliere Perrin Giuseppe Cesare.
Perrin G.C. (UV) -
Ma requête d'intervention est pour
donner la bienvenue à monsieur Mostacchi au nom de tous les
composants du groupe de l'Union Valdôtaine et à mon nom personnel.
Je crois que, au delà des motivations pour lesquelles nous
retrouvons aujour­d'hui dans ce Conseil Mostacchi, motivations dont
il a lui-même parlé et dont nous apprécions l'évaluation, nous
devrions dire que les vicissitudes que nous avons vécues, en tant
que mou­vement de l'Union Valdôtaine et en tant que personnes, pour
ce qui concerne monsieur Mostacchi, sont quand même le signe de la
démocratie. Je crois qu'on peut se trouver partagés sur des
événements; je crois que chacun a le droit de trouver une voie pour
ce qui le concerne mais si ce débat, cette confrontation sont
sereins et sans préjugés, une issue au débat même peut être
trouvée. Mostacchi est de vieille souche unioniste, il a dit et
répeté qu'il veut rester fidèle à ses idéaux et donc nous lui
sommes grés de cette position.
Un accord a été trouvé entre lui et le mouvement pour ces
quelques choses qui pouvaient les diviser. Je crois que l'Union
Valdôtaine depuis très longtemps a adopté une philosophie qui est
celle d'éloigner, de ne pas tenir compte des choses qui divisent,
mais de profiter toujours des choses qui unissent, même s'il y a
parfois un seul petit fil qui unit, parce que c'est cet espoir
d'union qui donne la volonté d'oeuvrer pour le bien de la
communauté valdôtaine, qui doit guider et qui guide, j'en suis sûr,
la politique de l'Union Valdô­taine.
Il a fait le choix précis d'un camp, nous savons que la
diver­gence a été fomentée par une interprétation de la loi et,
pour ce qui concerne les incompatibilités, l'Union Valdôtaine
s'engage à oeuvrer pour que dans le futur - je ne sais pas si nous
pourrons le faire nous mêmes en ce Conseil à travers la révision de
la loi électorale ou s'il faudra aller plus loin -un
éclaircissement soit fait pour qu'il n'y ait plus de ces cas qui
finissent par créer des incompréhensions et des malentendus. Avec
cet engagement, avec la conviction que le groupe de l'Union
Valdôtaine retrou­vant sa plénitude pourra mieux oeuvrer dans
l'avenir, avec la conviction que la présence de Mostacchi pourra -
il l'a déjà an­noncé dans son intervention - donner une
contribution au débat de ce Conseil, nous lui renouvellons la
bienvenue et nous sou­haitons que ce Conseil, ayant de nouveau
rejoint la plénitude de ses membres, puisse, dans le futur, oeuvrer
pour le bien et l'intérêt de la collectivité valdôtaine.
Président -
La parole au Conseiller Tibaldi.
Tibaldi (LN) -
A nome personale e a nome del
gruppo della Lega Nord do il benvenuto al Consigliere Mostacchi,
però sono necessarie alcu­ne precisazioni soprattutto sul nostro
comportamento in sede di voto. Perché ci siamo astenuti? Non ci
siamo assolutamente astenuti per, in un certo qual modo, criticare
l'ingresso del neo-Consigliere Mostacchi che sostituisce ai sensi
della legge 30 del 1994 il fuoriuscito Consigliere Rollandin.
Personalmente, penso che Mostacchi ricoprirà in maniera senz'altro
più decorosa quella sedia, evitando di ricadere in situazioni di
disagio nelle quali è caduto il suo predecessore. Dal suo
intervento ho colto una frase che mi sembra molto importante. Ha
parlato della barriera di incomprensione che c'è in questo momento
tra i cittadini e il Palazzo e io faccio per un attimo leva su
questa sua affermazione per ribadire tutta la nostra forza nel
chiedere nuovamente elezioni regionali anticipate di
quest'assemblea, per il semplice fatto che non esiste più quella
necessaria rap­presentatività tra il popolo valdostano e le persone
che oggi so­no sedute in quest'aula.
Mi sembra che la Valle d'Aosta non sia assolutamente esente dai
trasformismi che ci sono a livello nazionale, che li stia vi­vendo
in prima persona e, anzi, che all'interno della nostra pic­cola
regione si stiano riproducendo dei fenomeni di trasformi­smo che
assolutamente non coincidono con la volontà popolare. Tutta questa
metamorfosi che da sette, otto mesi a questa parte ha condizionato
e caratterizzato l'assemblea regionale, non può essere solamente
accettata non approvando determi­nati cambiamenti che ci sono in
quest'aula, ma bisogna avere il coraggio di rimetterci alla volontà
popolare. Noi questo l'ab­biamo già sottolineato presentando una
risoluzione nell'au­tunno scorso, che concerneva in particolare un
fenomeno giu­diziario, quello dei voti di scambio, un fenomeno di
importazio­ne mafiosa che ha attecchito anche qui in Valle d'Aosta;
la riso­luzione allora fu bocciata quasi all'unanimità a parte il
nostro voto.
Oggi noi diciamo che, a parte queste motivazioni giuridiche, si
aggiungono motivazioni politiche, ovvero in quest'aula non ci sono
più i rappresentanti del popolo valdostano. Dobbiamo quindi avere
il coraggio di rimetterci alla sua volontà in questo momento di
trasformismo, di cambiamento, di passaggio dalla prima alla seconda
Repubblica; come avviene in Italia, anche in Valle d'Aosta bisogna
ricorrere alle urne. Quanto alla colloca­zione politica di
Mostacchi, non mi pare di aver capito dalle sue parole, se posso
fare una piccola parentesi, che rimane fedele ai suoi ideali
unionisti, piuttosto l'ho capito dall'intervento del Capogruppo
unionista, mi pare quindi che la sua collocazione non sia stata
precisata nella maniera dovuta. Non ho altro da aggiungere.
Presidente -
Il Consigliere Tibaldi è chiaramente
libero di esprimere il pro­prio parere come lo sono tutti i
consiglieri regionali; d'altra parte, ci rendiamo anche conto che
siamo a dieci giorni dall'inizio della campagna elettorale. La
parola al Consigliere Bich.
Bich (APA) -
Desidero dare il benvenuto a nome
della
Fédération
al Consi­gliere Mostacchi. Non è solo per
un formalismo o per la volontà di apparire in questo rituale oramai
un po' scontato, ma mi sembra necessario dare il benvenuto
soprattutto ad un amico. Perché nel Consigliere Mostacchi ho
trovato non solo l'interlo­cutore sul piano politico in numerose
discussioni che abbiamo avuto, nelle quali tra l'altro ognuno ha
sempre mantenuto il suo punto di vista, ma per riconoscergli
chiarezza nelle sue po­sizioni e, soprattutto, per riconoscere quel
senso di amicizia che è indispensabile in una comunità come la
nostra. Un momento fa si parlava dell'incomprensione tra il Palazzo
e i cittadini ma non si parla quasi mai delle incomprensioni che
esistono all'interno del Palazzo stesso; molto spesso gli
interlocutori si nascondono dietro cortine fumogene, molto spesso
la forma prevale sulla sostanza, molto spesso le dichiarazioni sono
ano­nime solo per raggiungere certi obiettivi e il machiavellismo è
la prima preoccupazione di ciascuno di noi. Questo lo dico in senso
autocritico, non voglio togliermi da questo gioco delle parti che
spesso è stato prevalente sull'amicizia. Il fatto però che tra i
consiglieri possa anche esserci questo sentimento lo trovo un atto
nobile e di questo do atto al Consigliere Mostacchi.
Nel suo nobile discorso, non lo dico per adulazione verso di
lui, dice di essere un combattente e di questo devo dargli atto,
per­ché in tempi non lontani, quando in questa assemblea c'erano
assoluto conformismo e adeguamento agli intendimenti
dell'esecutivo, il Consigliere Mostacchi si è alzato in piedi e ha
detto quello che pensava, lo ha detto controcorrente, con vee­menza
e con responsabilità, mentre noi accettammo il confor­mismo, il
quieto vivere, senza voler accettare il confronto e la proposizione
delle proprie argomentazioni politiche e quindi negando la
necessità della chiarezza. Oggi si fa strada questa necessità, lo
ha detto nel suo intervento Mostacchi e io posso ri­spondergli che
in questa battaglia sono con lui; sono solo, non ho niente da
rivendicare, non ho posti di potere da difendere, però quando sarà
necessario, anche uscendo dalle righe, dal pentagramma, dai
movimenti, dalle organizzazioni di partito, io sono disposto a
condurre questo confronto sulla chiarezza. Sulle argomentazioni che
sono state portate dal Consigliere Mostacchi un momento fa io
concordo appieno e nella mia picco­la area di pubblicano, Perché
non mi sento assolutamente un combattente senza macchia del Sacro
Graal farò la mia parte. Grazie.
