Classificazione
BENI CULTURALI



Oggetto del Consiglio n. 2111 del 15 dicembre 2022 - Resoconto
OGGETTO N. 2111/XVI - Approvazione di mozione: "Espressione
di ferma condanna per il danneggiamento del monumento ai martiri
delle Foibe sito in corso XXVI Febbraio ad Aosta".
Bertin (Presidente) -
Punto n. 49. Illustra la mozione il
primo firmatario, consigliere Manfrin.
Manfrin (LEGA VDA) -
La Giornata del ricordo, istituita
con legge dello Stato, la legge n. 92/2004, è una giornata per
restituire una dignità a una tragedia tutta italiana, quella
ovviamente delle foibe, che riguarda l'esodo di centinaia di
migliaia di persone dai luoghi natii con una deportazione forzata,
quella appunto dell'esodo che ha distrutto famiglie, storie,
tradizioni, culture e che ha privato 350 mila persone di ogni cosa,
una tragedia nella tragedia, se pensiamo alla fine terribile
riservata ad un numero che ancora oggi purtroppo non è certo. Gli
storici non concordano, c'è chi dice 5 mila, c'è chi dice 20 mila,
tendenzialmente la cifra su cui si è più o meno concordato è quella
di 10 mila persone infoibate. Queste 10 mila persone vennero
massacrate in maniera orribile, spesso prelevate da casa con la
forza, con la violenza, alcune stuprate, abbiamo ricordato più
volte in quest'aula anche la figura di Norma Cossetto, altre
orribilmente torturate e poi giustiziate dopo aver cercato di far
confessare loro, con queste indicibili torture, qualcosa di
assurdo, qualche segreto militare, qualche cospirazione contro chi
governava all'epoca, le truppe titine ovviamente, e poi dicevo
giustiziate, gettate a volte da sole, a volte in gruppi nelle
profonde e frastagliate doline carsiche. Una tragedia su cui si è
espresso anche, e a ragione, il presidente della Repubblica Sergio
Mattarella, ricordando come per molto tempo a questa sciagura
nazionale non sia stato attribuito il dovuto rilievo. Perché noi
oggi parliamo, alla vigilia delle festività natalizie, di una
giornata che si svolge il 10 di febbraio? Perché nel mese di
ottobre è stato vandalizzato da ignoti il monumento ai Martiri
delle foibe sito in corso XXVI Febbraio ad Aosta e, nello
specifico, sono state spezzate le rose in metallo che fanno parte
del monumento. Su questo tema fortunatamente si è già espresso il
Consiglio comunale di Aosta, che, nell'ultima seduta, ha espresso
la propria ferma condanna verso questo atto ignobile e ha stabilito
di aggiustare quanto prima il monumento oggetto dell'atto
vandalico. Ecco perché, proprio anche per venire allo spirito che
ha sempre animato questo Consiglio, dove fortunatamente si è sempre
trovata una certa concordia rispetto alla tragedia delle foibe e
all'esodo di centinaia di migliaia di Istriani, Fiumani e Dalmati,
vogliamo impegnare il Governo regionale a esprimere la più ferma
condanna per il danneggiamento perpetrato e riaffermare la propria
solidarietà a tutte le vittime della strage delle foibe e
dell'esodo di Istria, Fiume e Dalmazia.
Presidente -
Ha chiesto la parola il consigliere Perron,
ne ha facoltà.
Perron (LEGA VDA) -
Come già ben ricordato dal collega
Manfrin, il tema di questa tragedia, ormai istituzionalizzato a
livello italiano, patrimonio della Nazione a partire dal 2004,
quando fu istituito il Giorno del ricordo, ma non solo, anche a
livello europeo è stata votata l'equiparazione dei crimini nazisti
e comunisti con la famosa risoluzione del 19 settembre del 2019,
ovviamente a livello europeo sappiamo che ci sono Paesi che furono
coinvolti ed erano sotto la cortina in ferro, quindi dalla parte di
là della cortina di ferro, quindi hanno avuto conoscenza di certi
periodi storici e certe ideologie applicate, ma questa memoria è
stata spesso avversata per decenni da una parte ideologica e
politica e questo tema ancora oggi fa una certa fatica, per gli
stessi motivi, a entrare nelle istituzioni, nelle scuole e nella
stessa coscienza collettiva. Anche dalla maggioranza del Comune, ad
esempio - lo ricordava il collega Manfrin -, è stata votata la
mozione ma ci sono state delle resistenze e anche delle difficoltà;
perché questo? Perché bisogna ammettere che le foibe sono il
capitolo nostrano del più terribile ciclo di vittime del Comunismo
nel mondo, che si contano, come si sa, in decine di milioni, forse
si arriva a 100 milioni, ed è di questo che si fa un po' fatica a
parlare. Le foibe vengono così destoricizzate, a volte ridotte a
una manifestazione isolata poco significativa, al di là del macabro
balletto delle cifre, purtroppo, che a livello di storici si fa, si
deve fare. Se deve rientrare in una storia più grande, spesso la
questione delle foibe rientra nelle reazioni al Fascismo e al
Nazismo, così spesso viene derubricato, "sì, ma c'erano i Fascisti
prima, gli altri hanno reagito", questo è un po' in sintesi quanto
viene detto da alcune parti. Bene, allora se vogliamo fare un
discorso di questo tipo, è interessante, perché se vogliamo vedere
chi viene prima, mettiamo quattro date di storia insieme,
mettiamole una dopo l'altra: ad esempio, punto primo, è chiaro che
la rivoluzione russa del 1917, Lenin scrive le sue famose tesi
d'aprile proprio in quell'anno e da lì la rivoluzione russa prende
un altro corso, sono i quattro anni di guerra civile e poi prevale
la parte bolscevica, ma siamo nel 1917. La Marcia su Roma, ad
esempio, è dell'ottobre 2022, Hitler diventa cancelliere il 30
gennaio 1933. A quel punto quindi uno potrebbe dire l'esatto
contrario, ci sono tesi storiografiche che vanno in quella
direzione, ne cito una: Ernst Nolte, ad esempio, non dico che io
sposi quella tesi ma ci sono e appunto vedono il contrario,
l'Europa preda di una guerra civile che reagì anche con il Fascismo
e il Nazismo alla minaccia della... rivoluzionaria comunista. Si
dimentica spesso che in Italia l'ascesa del Fascismo venne favorita
da quello che è stato il Biennio rosso, qualcuno l'avrà studiato
spero.
Punto 2, i
gulag
esistono prima dei
lager
, anche
questo va detto, esistevano già nella Russia zarista i campi di
lavoro, ad esempio si chiamavano
katorga
. Se qualcuno ama la
letteratura, oggi quella russa è un po' disprezzata perché c'è il
politicamente corretto, ma chi ha letto Dostoevskij, immagino e
spero che qualcuno lo abbiamo fatto, più di uno... "Delitto e
castigo", "I fratelli Karamazov", "I demoni", ebbene, Dostoevskij
fu internato in uno di quei campi di lavoro, facciamo anche un po'
di letteratura ogni tanto che male non ci fa, poi vennero
trasformati nei gulag negli anni Trenta. Ad esempio il famigerato
articolo 58 del Codice penale della Repubblica federale socialista
sovietica di Russia, è l'articolo che puniva le cosiddette
"attività controrivoluzionarie" e venne introdotto il 25 febbraio
1927, da lì poi si andò verso le purghe staliniane successive.
Basterebbe quindi conoscere un po' di studi al riguardo, ad
esempio, cito l'ultimo trovato: A. Applebaum, si trova facilmente,
è uno studio del 2003, "Gulag, storia dei campi di concentramento
sovietici", oppure basterebbe conoscere "Arcipelago gulag", molto
famoso, un saggio scritto tra il 1958 e il 1968 da Alexander
Sol?enicyn. L''opera fu pubblicata in Occidente solo nel 1973, ci
furono resistenze a pubblicare opere di questo tipo in Europa, in
Italia nel 1974, ad esempio, l'accoglienza dei "grandi tromboni"
dell'intellighenzia di Sinistra fu tiepida all'epoca, perché è dal
dopoguerra che grandi intellettuali lucidano un po' le terga, al
Comunismo sovietico ieri e al progressismo più fanatico oggi, con
alcune eccezioni rimarcabili, ad esempio, mi viene da dire Cacciari
e anche il professor Barbero, che hanno votato ultimamente
quell'appello contro l'utilizzo della
Schwa
, meno male. Poi
basterebbe leggere "La fattoria degli animali" di Orwell, o il suo
classico "1984", o il suo libro "Omaggio alla Catalogna", ad
esempio, dove descrive le purghe staliniane in Spagna, io ci ho
fatto la tesi sopra, contro gli anarchici, perché a volte ci sono
lotte intestine belle grosse. Lo stesso Orwell, ad esempio - pochi
lo sanno - ma sfuggì al pelo a queste purghe interne e rischiò di
morire perché lui aveva combattuto nel POUM, che era un partito
marxista. I crimini del Comunismo applicato sono stati volutamente
taciuti in Italia e ancora oggi fanno fatica a far parte del
dibattito, perché c'era il tabù allora certo della cortina di ferro
a dividere i due monti, perché in Italia avevamo il Partito
Comunista tra i più forti dell'intero mondo atlantico, anomalia
tutta italiana nel mondo occidentale, il quale aveva rapporti
diretti con Mosca e aveva avallato, per rimanere nel tema specifico
delle foibe, con Togliatti la presenza del IX
Korpus
jugoslavo nel Friuli. Poi si sa, poi arrivò il 1968 con
l'esaltazione a Sinistra della grande rivoluzione culturale di Mao,
tra Stalin e Mao probabilmente arriviamo a circa 80 milioni di
morti e del periodo del terrorismo rosso, dei Compagni che
sbagliano. Ci fu anche ovviamente il terrorismo nero, totalmente da
condannare, ci mancherebbe, ma ricordo che l'ultimo, o uno degli
ultimi omicidi a matrice terroristica in Italia è proprio di
matrice comunista: Marco Biagi nel 2002, consulente, tra l'altro,
del ministro del lavoro e delle politiche sociali Roberto Maroni,
all'epoca del Governo Berlusconi II, quindi non stiamo parlando di
secoli fa ma di vent'anni fa.
C'è quindi tutto un mondo culturale che in Italia è prevalso,
che ha spostato l'asse della visione del mondo tutta a sinistra e
quindi ha coinvolto l'arte, l'Università, i
media
, eccetera,
e poi c'è tutta una
vulgata
storiografica che tira l'acqua
al proprio mulino perché così attira fondi pubblici, tra l'altro,
da politici della propria area, è un classico, non dico che sia
illegittimo ma succede, c'è, va detto, e alla quale oggi bisogna
finalmente contrapporre anche un'altra visione della storia,
un'alternativa, una vulgata che è quella storica liberale e
conservatrice, c'è.
I risultati elettorali del nostro Paese io credo dimostrino che
questo sia anche il momento storico per cui questo procedimento,
questo tentativo deve essere fatto. Per quel che mi riguarda, darò
il mio contributo possibile a quest'operazione, nel mio piccolo
ovviamente, l'ho già fatto anni fa quando da studente universitario
ho fatto una tesi sulla Valle d'Aosta e la guerra civile di Spagna
1936-1939, dove, pur non avendo una parte politica precisa, studiai
tutti, compresi i Fascisti e i Valdostani che andarono a combattere
con oggettività, perché questo fa uno storico, l'ho già fatto, l'ho
fatto poi quando sono stato e quando sarò insegnante, l'ho fatto e
lo farò ancora, e cerco oggi di farlo con coerenza anche nella mia
attività politica.
Presidente -
Ci sono altri interventi? Consigliere
Chatrian, a lei la parola.
Chatrian (AV-VdA Unie) -
Non entrerò nel merito della
mozione presentata dai colleghi, nel senso che la storia è sempre
molto importante conoscerla nel dettaglio, darle il giusto peso. In
questo caso, per quanto ci riguarda, con i colleghi proponenti,
abbiamo trovato penso la sintesi migliore, quella che ha un
obiettivo principale: quello di condannare chi ha danneggiato il
monumento; di conseguenza, si è trovata una sintesi su un nuovo
testo, diciamo asciugato, leggo solo proprio la parte finale dove
il Consiglio regionale impegna il Governo regionale a esprimere la
più ferma condanna per il danneggiamento perpetrato. I gruppi di
maggioranza condannano fermamente quelli che sono comunque dei
momenti non civili, c'è assolutamente da prenderne le distanze
nella maniera più totale.
Presidente -
Ha chiesto la parola la consigliera Minelli,
ne ha facoltà.
Minelli (PCP) -
Anch'io non entro nel merito della
ricostruzione che è stata effettuata dai colleghi, in particolare
sulla parte della ricostruzione storica che per alcuni elementi non
condivido, così come anche alcune valutazioni sulla letteratura,
non solo russa, ma internazionale mi vedono su una valutazione un
po' diversa. Non entro nel merito perché credo che sulla storia e
sulla storiografia si aprirebbe un ampio dibattito e forse non è
questo il momento per farlo, ma ci saranno sicuramente altre
occasioni...  ci potrebbero essere altre occasioni per
discuterne. Mi attengo alla mozione, in modo particolare alla
sintesi che è stata trovata e cioè al fatto che è importante
esprimere una ferma condanna per il danneggiamento del monumento
del XXVI febbraio perché atti vandalici di quel tipo - ce ne sono
già stati purtroppo e speriamo che non ce ne siano altri - vanno
comunque in ogni caso condannati.
Presidente -
Posso mettere in votazione? Metto in
votazione... la parola al consigliere Padovani
in
extremis
.
Padovani (FP-PD) -
Chiedo scusa, Presidente, volevo
intervenire in dichiarazione di voto ma intervengo adesso come
dichiarazione di voto. L'atto vandalico ai danni del monumento
dedicato al Giorno del ricordo va fermamente condannato, come tutti
gli atti vandalici d'altronde. La vicenda storica delle foibe va
affrontata senza alcuna ambiguità, contestualizzando i fatti con
serietà storiografica. Sappiamo bene invece come venga
strumentalizzata dall'estrema destra neofascista o postfascista,
come d'altronde è fatto anche oggi, ma questo non può e non deve
giustificare simili atti di vandalismo. Voterò ovviamente questa
mozione.
Presidente -
Per dichiarazione di voto, la parola al
consigliere Manfrin.
Manfrin (LEGA VDA) -
Per ringraziare ovviamente la
maggioranza per la mediazione trovata che vede nella sua
esplicitazione un testo che prende atto dell'esistenza di un
monumento: quello dei Martiri delle foibe, per il quale si è
lavorato in maniera importante sul Comune di Aosta e che, a fronte
di un danneggiamento che evidentemente porta alle sue radici un
odio politico, storico, culturale... decide di sfogarsi per
cancellare un simbolo che fortunatamente però non riesce a farlo e,
anzi, ottiene l'effetto contrario.
Sono felice che finalmente il collega Padovani riesca a rimanere
in aula per una volta e votare un'iniziativa che parla delle foibe,
smentendo così le sue tattiche assenze già utilizzate in
passato.
Presidente -
Metto in votazione la mozione. La votazione
è aperta. La votazione è chiusa.
Presenti, votanti e favorevoli: 35
La mozione è approvata all'unanimità.
