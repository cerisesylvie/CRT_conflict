Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1993 del 5 aprile 1991 - Resoconto
OGGETTO N. 1993/IX - Presa d'atto delle dimissioni
dell'Assessore regionale all'Industria, Commercio, Artigianato e
Trasporti.
Presidente
: L'ordine del giorno consta di due punti: la
presa d'atto delle dimissioni dell'Assessore all'Industria,
Commercio, Artigianato e Trasporti Fosson, e la nomina
dell'Assessore all'Industria, Commercio, Artigianato e Trasporti.
La Presidenza propone che la discussione sia unica, anche se le
votazioni saranno separate.
Nell'allegato trasmesso ai signori consiglieri c'è il testo
della lettera sottoscritta dal collega Augusto Fosson, con cui
precisa:
"Facendo seguito agli accordi politici intervenuti, con
la presente rassegno le dimissioni da Assessore regionale?
. Il
Consiglio, con votazione palese, sarà chiamato a prendere atto di
queste dimissioni.
Successivamente, con votazione segreta, cioè scrivendo "sì? o
"no?, e su proposta del Presidente della Giunta, il Consiglio
procederà alla nomina dell'Assessore all'Industria, Commercio,
Artigianato e Trasporti.
Ha chiesto la parola il Consigliere Andrione; ne ha facoltà.
Andrione (UV):
J'ai une motion d'ordre. Le 2 avril, lors
de la dernière séance du Conseil régional, j'ai fait une
déclaration dans laquelle je faisais des propositions politiques
pour la constitution d'un axe entre différentes forces, présentes
dans ce Conseil régional. Après des vicissitudes, que je ne
raconterais pas parce qu'elles sont inutiles, j'ai reçu ce matin, 5
avril, une réponse dans laquelle monsieur Tonino, secrétaire
régional du PDS - je laisse les autres détails -, déclare:
"Confermo la disponibilità del PDS a un confronto che consenta
di chiarire i presupposti e i contenuti della vostra proposta?
.
Il ajoute une phrase dans laquelle il dit:
"Ovviamente il nostro
partito ha confermato l'impegno a sostenere i patti sottoscritti,
eccetera?
.
Or, il nous semble qu'il est politiquement impossible de
procéder à une mutation, qui a un caractère politique, dans la
Junte actuelle, alors qu'il y a des pourparlers politiques en cours
et, par conséquent, nous demandons l'ajournement de la séance.
Président:
Un avis favorable et un avis contraire pour
l'ajournement de la séance.
Le Conseiller Riccarand a demandé la parole; il en a la
faculté.
Riccarand (VA):
Vorrei presentare un'altra mozione, per
chiedere che prima di discutere dell'eventuale richiesta di
aggiornamento, ci sia una sospensione di quindici minuti dei lavori
del Consiglio per una riunione delle forze di minoranza. Credo che
questa richiesta sia opportuna dopo aver sentito quanto è stato
detto dal Capogruppo dell'Union Valdôtaine, che si è riferito alla
lettera del Segretario regionale del PDS.
Perché questo? Noi sentiamo l'esigenza che ci sia chiarezza su
quello che sta succedendo e si sta verificando. Fin dall'inizio,
prima ancora del 27 marzo, quando si è apertamente delineata la
crisi all'interno della maggioranza, noi avevamo avanzato una
precisa proposta politica rispetto ad una nuova maggioranza che
rispondesse maggiormente alle esigenze di buon governo della nostra
comunità. L'avevamo fatta pubblicamente qui in aula, l'avevamo
fatta negli incontri con i gruppi politici e con i partiti in tutte
le occasioni.
Ne avevo parlato anche con il Segretario regionale e con il
Capogruppo consiliare del PDS. Proprio sulla base di quel colloquio
avevo assunto l'iniziativa di verificare con l'Union Valdôtaine se
esistevano le condizioni per aprire un discorso o una trattativa.
Io ho portato avanti quell'iniziativa ed ora vedo che, attraverso
una serie di tappe, ha comunque portato ad un momento significativo
e rilevante, rappresentato da questa lettera del Segretario
regionale del PDS.
Tuttavia, siccome questa lettera, che è pervenuta al Gruppo
dell'Union Valdôtaine, riguarda tutta la minoranza, e non solo
essa, chiederei una sospensione di quindici minuti, in modo che ci
sia un momento di confronto e per concordare eventuali iniziative
comuni tra i gruppi della minoranza del Consiglio.
Presidente:
Ha chiesto la parola il Presidente della
Giunta, Bondaz; ne ha facoltà.
Bondaz (DC):
La maggioranza voterà contro la richiesta di
sospensione e contro la richiesta di rinvio..
Presidente:
Ha chiesto la parola il Consigliere Andrione;
ne ha facoltà.
Andrione (UV):
Monsieur le Président, il s'agit tout
simplement d'une question de courtoisie, pas d'une autre question
parce que c'est la minorité pour la minorité. Nous ne touchons pas
la majorité: nous demandons quinze minutes. Monsieur Riccarand a
demandé quinze minutes pour se confronter avec nous, avec le Groupe
des Autonomistes Indépendants et avec le Conseiller Bich. Je ne
vois pas en quoi cela pourrait déranger la majorité.
Presidente:
Se nessuno chiede la parola, pongo in
votazione, in ordine di importanza, la proposta di sospensione
della seduta per quindici minuti, avanzata dal Consigliere
Riccarand.
Esito della votazione:
Presenti: 35
Votanti: 34
Favorevoli: 16
Contrari: 18
Astenuti: 1 (Aloisi)
Il Consiglio non approva
Presidente:
Se nessuno chiede la parola, pongo in
votazione la proposta di aggiornare la seduta, avanzata dal
Consigliere Andrione.
Esito della votazione:
Presenti: 35
Votanti: 34
Favorevoli: 16
Contrari: 18
Astenuti: 1 (Aloisi)
Il Consiglio non approva
Presidente:
Ha chiesto la parola il Consigliere Andrione;
ne ha facoltà.
Andrione (UV)
: J'ai naturellement une deu-xième motion
d'ordre, même si je sais qu'elle sera repoussée avec dix-huit voix.
Pour le 9 avril, à seize heures, est convoqué le Conseil régional
pour discuter d'une motion de censure par rapport à la Junte
actuelle. Nous demandons formellement que l'ordre du jour actuel
soit uni à la discussion de la motion du 9 avril et même nous
croyons qu'il serait nécessaire et correct politiquement de
discuter avant la motion et après de procéder à des changements
dans la composition de la Junte régionale.
Je formalise la proposition d'unir la discussion de l'ordre du
jour d'aujourd'hui à la discussion de la motion de censure prévue
pour seize heures du 9 avril prochain.
Presidente:
Ha chiesto la parola il Presidente della
Giunta, Bondaz; ne ha facoltà.
Bondaz (DC):
Io mi sarei aspettato che il collega
Andrione facesse una proposta inversa, cioè che la mozione di
censura messa all'ordine del giorno del 9 aprile fosse discussa
oggi, per evitare un'altra adu-nanza consiliare, anche se credo che
non la potesse fare per motivi procedurali e di Regolamento.
E' evidente che la maggioranza voterà contro questa seconda
mozione d'ordine presentata dal Consigliere Andrione.
Presidente:
I colleghi sicuramente sanno che per le
mozioni di sfiducia non è prevista la procedura d'urgenza. Il primo
giorno valido per la seduta su questo argomento era il 9 aprile e
proprio per quel giorno è stato convocato il Consiglio su richiesta
di quindici consiglieri.
Se nessuno chiede la parola, pongo in votazione la proposta del
Consigliere Andrione, di unificare l'odierno ordine del giorno con
quello della sessione straordinaria già convocata per martedì 9
aprile, dando priorità alla discussione della mozione di
sfiducia.
Esito della votazione:
Presenti: 35
Votanti: 34
Favorevoli: 16
Contrari: 18
Astenuti: 1 (Aloisi)
Il Consiglio non approva
Presidente:
Invito il Consiglio a procedere nella
discussione dell'ordine del giorno della seduta odierna.
Ricordo che la Presidenza aveva proposto, ed ora conferma, di
esaminare i due oggetti in un'unica discussione, dato anche il
carattere squisitamente politico di questo dibattito.
Ha chiesto la parola il Consigliere Mafrica; ne ha facoltà.
Mafrica (PCI-PDS):
In precedenza ci sono state alcune
schermaglie procedurali, originate da un problema politico,
determinato dal fatto che il Capogruppo dell'Union Valdôtaine
nell'adunanza precedente aveva avanzato una proposta che è stata
esaminata dagli organi dirigenti del PCI-PDS. Poiché la lettera
citata dal Consigliere Andrione è stata letta in modo parziale,
preferisco leggerla per intero e chiarirne anche il senso.
In una lettera dell'Union Valdôtaine si facevano le seguenti
proposte al PCI-PDS:
"Facendo seguito agli incontri ufficiosi
dei giorni scorsi, alla proposta politica da noi esternata in
Consiglio regionale il 2 aprile e alla trattativa ufficiale del 3
aprile, confermiamo che il Gruppo consiliare dell'Union Valdôtaine,
unanime, accogliendo la Vostra richiesta, è favorevole
all'immediata formazione di una nuova maggioranza, che esprimerà un
esecutivo, nel quale la presenza dell'Union Valdôtaine sarà
limitata a quattro Assessori?
.
Il Segretario regionale Alder Tonino risponde con la seguente
lettera, che vi leggo integralmente:
"Ho sottoposto
all'attenzione della Direzione regionale del PDS, allargata alla
partecipazione del Gruppo regionale, il contenuto della Vostra
lettera del 4 aprile 1991. A parte la precisazione che l'incontro
del 3 aprile, avvenuto su Vostra richiesta, non può essere
scambiato per una trattativa ufficiale - nessuno aveva mandato in
tal senso - confermo la disponibilità del PDS ad un confronto che
consenta di chiarire i presupposti ed i contenuti della Vostra
proposta. Nel contempo, la Direzione ed il Gruppo regionale del
nostro partito hanno ovviamente confermato l'impegno di sostenere i
patti sottoscritti nell'ambito della maggioranza che attualmente
governa la Regione?.
C'è da dire che la proposta di cui si parla, avanzata
nell'adunanza del 2 aprile, è stata prima esaminata nel Comitato
regionale, che ha deciso come segue:
"Il Comitato regionale del
PDS ha valutato la situazione politica venutasi a creare in seno
alla maggioranza che governa la Regione. Il Comitato regionale
approva l'operato della Direzione e del Gruppo regionale, che, al
fine di consolidare la maggioranza, hanno accettato l'adesione
dell'Union Autonomiste Pensionati all'impegno politico ed al
programma sottoscritto dopo il cambiamento del 6 giugno ed hanno
concordato un rafforzamento dell'Esecutivo regionale con l'ingresso
in Giunta del compagno Demetrio Mafrica. In merito all'ipotesi di
una diversa maggioranza, avanzata dall'Union Valdôtaine, il PDS,
come sempre, non si sottrae al confronto, purché siano chiaramente
esplicitate le proposte ed il tutto si svolga nella chiarezza,
senza con questo smentire la validità del programma e degli
obiettivi che si intendono raggiungere con l'attività dell'attuale
maggioranza regionale?.
Mi pare che il senso di questi documenti sia chiaro. In questo
momento non c'è una posizione diversa del PDS rispetto a quella di
aprire un confronto politico per verificare gli indirizzi politici
generali, le basi politiche numeriche ed i contenuti programmatici
di una proposta che ancora non conosciamo chiaramente.
Al di là di una disponibilità dell'Union Valdôtaine ad una
presenza bilanciata nell'Esecutivo, non è dato di conoscere quali
sono i reali contorni politici e programmatici di tale proposta.
Alcune forzature esercitate dal gruppo dirigente dell'Union
Valdôtaine hanno dato l'impressione che non si tratti di una vera
proposta politica, ma di una certa mascherata volontà di rivincita
sul cambiamento del sei giugno. Noi attendiamo di conoscere più
chiaramente questa proposta, siamo disponibili a tutti i confronti,
ma nel frattempo rispettiamo lealmente i patti sottoscritti, come è
stato chiaramente definito dalle risoluzioni dei nostri organi
dirigenti.
Presidente:
Ha chiesto la parola il Presidente della
Giunta, Bondaz; ne ha facoltà.
Bondaz (DC):
Non intervengo sicuramente per ragioni
politiche, ma solo per porgere un doveroso, sincero ed amicale
ringraziamento all'amico Augusto Fosson, col quale ho collaborato
in questi mesi duri e difficili, nei quali però credo che abbiamo
operato secondo le nostre possibilità nell'interesse della
Regione.
Nel momento in cui egli lascia l'Assessorato all'Industria,
Commercio, Artigianato e Trasporti, gli porgo il mio personale
ringraziamento e credo anche quello di tutti gli amici della Giunta
regionale, accompagnato dall'augurio che quanto prima possa tornare
tra questi banchi a tutelare fattivamente gli interessi e le
valutazioni che noi auspichiamo in favore della nostra Regione.
Presidente:
Ha chiesto la parola il Consigliere Andrione;
ne ha facoltà.
Andrione (UV):
Il nous paraît assez évident, même dans le
climat de la discussion qui se déroule en ce moment au Conseil
régional, qu'un certain malaise politique est présent aujourd'hui
en Vallée d'Aoste et que la majorité de dix-huit, qui vient de se
former, est une majorité faible, qui n'exprime pas la volonté
populaire et qui n'a pas en son sein les capacités administratives
nécessaires pour gérer en ce moment la Vallée d'Aoste.
C'est pourquoi, en assurant encore une fois que loin de nous
tout esprit de revanche, que loin de nous tout esprit d'intérêt,
nous réaffirmons qu'il est nécessaire qu'une nouvelle majorité se
forme. Nous ne voulons empêcher à aucune force de s'unir à nous.
Nous voulons que la nouvelle majorité puisse être la plus large, la
plus homogène, la plus autonomiste possible.
Nous sommes convaincus quand même que les forces que j'ai citées
le 2 avril (les Autonomistes Indépendants, l'Union Valdôtaine et le
PDS) ont la possibilité de constituer un axe politique et
administratif qui donnerait à la Vallée d'Aoste la possibilité
d'avoir une administration à la hauteur des temps et avec les
perspectives nécessaires.
Dernièrement le PDS a fait des pas importants, en affirmant un
choix pour le fédéralisme. Comme militant depuis trente-cinq ans de
l'idée fédéraliste, comme unioniste, comme représentant de la
Vallée d'Aoste, je crois que nous assistons à un phénomène
politique qui nous intéresse au plus haut point et qui approche des
Autonomistes Indépendants et de l'Union Valdôtaine, le groupe du
PDS.
Nous croyons avoir les numéros, les hommes et les idées
nécessaires pour que la Vallée d'Aoste soit administrée d'une façon
propre, honnête, correcte, pour que cette administration change
quelque chose dans ce pays et qu'elle réaffirme son originalité, sa
capacité d'autonomie et sa capacité d'autogestion. C'est le sens de
notre proposition.
Nos propositions sont claires. Elles seront discutées dans le
détail, mais nous avons la conviction que nous trouverons, dans les
forces que j'ai citées, non seulement des camarades, non seulement
des copains pour une route, mais une alliance profonde qui pourra
pendant très longtemps représenter le peuple valdôtain.
Président:
Le Conseiller Aloisi a demandé la parole; il
en a la faculté.
Aloisi (Ind):
Vorrei fare alcune osservazioni sulla
situazione politica che si è venuta a creare in questo Consiglio e
sulla mia posizione personale, che in questo ultimo periodo è stata
oggetto di illazioni anche denigratorie, per cui ritengo corretto
chiarire bene la mia posizione, le mie intenzioni e soprattutto ciò
che penso di questa situazione.
Innanzitutto sono disgustato, ma penso che lo sia moltissima
gente, praticamente la stragrande maggioranza della popolazione
valdostana, del modo in cui si continua a fare politica in questo
Consiglio, dove si è scesi a certi livelli di degrado politico
veramente vergognosi.
Posso capire alcune forze politiche di tendenze regionaliste che
in passato a volte criticavano le posizioni dei partiti nazionali
romani, però oggi dobbiamo purtroppo constatare che quelle stesse
forze, che criticavano allora o che continuano a criticare i
partiti nazionali, a livello locale si comportano alla stessa
stregua e forse anche peggio dei partiti nazionali.
Ho validi motivi per affermare queste cose. Non dimentico, ad
esempio, le dichiarazioni del segretario dell'Union Valdôtaine, un
certo Guido Grimod, in merito a questa situazione politica. Egli
diceva che questa maggioranza è attaccata al potere e non ha alcuna
prospettiva futura - questo è un giudizio politico ed è giusto che
egli lo dia -, ma insinuava soprattutto che questa maggioranza ha
l'apporto determinante del fascista Aloisi.
E' da otto anni che io sono in questo Consiglio ed ho sempre
cercato - i colleghi possono darmene atto - di sfatare
quell'accusa, che non è infamante, ma non è vera. Non fosse altro
che per ragioni anagrafiche, come giustamente è stato fatto
rilevato da un collega qui presente, io non potevo a suo tempo
essere fascista. Qui ho sempre sostenuto di rappresentare il
Movimento Sociale Italiano, punto e basta. Certe insinuazioni sono
quindi fuori luogo e sono infamanti soprattutto per chi le fa,
perché le fa in un particolare momento politico per ragioni
meramente speculative.
Per carità, io non voglio tornare al passato, perché nel
dichiararmi indipendente ho fatto una scelta che ritengo
coraggiosa. Allora avevo dato delle motivazioni che ritengo valide
e quelle sono le uniche motivazioni per cui ho preso una
determinata decisione. Non si può però accusare il sottoscritto di
voler comunque rappresentare un passato che non ha mai condiviso e
non ha mai accettato e da cui, anzi, si è dissociato.
Vorrei ricordare, sia pure senza alcun intento polemico, che
nelle file dell'Union Valdôtaine hanno militato personaggi che a
suo tempo erano iscritti al Partito Nazionale Fascista. Anche se ho
qui con me molti documenti probanti, non voglio toccare un
particolare personaggio, ma ricordo solo che una fotografia ritrae
l'ex senatore Fosson in camicia nera e con il braccio teso mentre
saluta il Duce che passa sotto l'Arco d'Augusto. Credetemi: non
indossava la camicia nera per una questione di moda o di "look?.
Come lui ce n'erano tanti altri. Ricordo inoltre che ultimamente è
entrato nell'Union Valdôtaine un certo Claudio Magnabosco che,
quando io entrai nell'MSI, era il mio ideologo, quello cioè che mi
illustrava l'ideologia del partito.
L'Union Valdôtaine non ha mai obiettato nulla nei confronti di
quei fatti, mentre oggi cerca di strumentalizzare una situazione
politica. Questo non ha alcun senso e dimostra solo l'ignoranza
politica di certi personaggi. Questo non è un modo di fare
politica, ma è un espediente per scendere a livelli veramente
vergognosi; per un Movimento regionalista come l'Union Valdôtaine,
che si ispira a concetti di democrazia e di pluralismo, questo è il
livello più basso che si possa raggiungere e che dimostra
l'infondatezza di tutte le sue tesi democratiche e
pluralistiche.
Mi auguro che queste tesi del Segretario dell'Union Valdôtaine
non siano condivise dalla maggioranza movimento che io apprezzo,
tant'è che tra loro ho anche dei colleghi; non si può però
accettare che venga strumentalizzata in modo così vergognoso una
posizione politica, oltretutto inesatta.
Estendo questo invito anche agli organi di informazione, che
continuano sistematicamente a citare il sottoscritto con gli
appellativi di "ex fascista? o "neofascista?. Mi si chiami per
quello che sono stato: io sono un ex missino e non me ne vergogno,
perché ho sempre portato avanti un discorso coerente. La mia presa
di posizione ed il mio distacco da quel movimento, che io ho
accusato di restare immobile e di essere insensibile all'evoluzione
dei tempi, sono quindi perfettamente coerenti con la mia coscienza
e con ciò che io ho fatto. Non vanno strumentalizzate le posizioni
personali su questo problema ed invito quindi anche gli organi di
informazione a fare attenzione ed a cercare di dare informazioni e
non disinformazioni.
Li invito soprattutto a specificare che di Aloisi ce ne sono
due: c'è Domenico Aloisi, che oggi è Consigliere regionale
indipendente, e c'è un certo Giovanni Aloisi, fuoriuscito o espulso
dal PSI, che non ha niente a che vedere con il sottoscritto. Quando
si vogliono dare certe informazioni, occorre anche specificare
l'identità della persona, altrimenti si può far credere che sia
sempre il sottoscritto ad entrare o ad uscire dal PSI, come mi è
già stato fatto notare da tanta gente, cui, malgrado tutto, ho
precisato: "Guardate che non sono io, perché si tratta di un
altro?.
Quanto sopra vale per la situazione politica generale.
Vorrei poi soffermarmi brevemente su un nostro collega, che
sistematicamente in quest'aula mi tira sempre per i capelli,
immischiandomi in questa situazione: mi riferisco all'amico Bich.
Mi è amico, perché l'ho sempre ritenuto una persona seria e
corretta, su cui poter fare affidamento, con cui poter parlare sul
piano umano e su quello politico, ma io non posso accettare che,
ogni volta che si alza, insinui: "Ecco il fascista Aloisi che
appoggia questa maggioranza?. E' ora di smetterla, perché ciò non
ha più senso: i fessi ed i somari rimangono sempre tali, ma la
gente ormai le capisce certe cose. Il passato è passato e va
lasciato da parte.
Oggi, in Emilia, vengono alla luce tanti fatti che ci fanno
anche vergognare e la storia farà giustizia, però bisogna smetterla
con queste insinuazioni che sono strumentali. Vero invece è che
purtroppo è stato il Consigliere Bich a creare questo guazzabuglio
o questa grave situazione per motivi strettamente personali o per
problemi interni di partito, che non mi riguardano.
Se il Consigliere Bich me lo consente, vorrei fargli osservare
che è inaccettabile che in questo Consiglio, che dovrebbe
amministrare nell'interesse della nostra popolazione, si vengano a
creare gravi situazioni di ingovernabilità per problemi di
carattere personale. Questo è inaccettabile. I problemi interni del
partito si risolvono all'interno del partito, senza venire qui ad
insinuare, a chiamare o ad invischiare altre persone che non
c'entrano per nulla.
Caro collega Bich, io sono convinto che se ti avessero assegnato
la poltrona del tuo collega ed amico Pascale, quando c'è stato il
famoso ribaltone, tu non ti saresti comportato in quel modo; ne
sono convinto.
Ecco perché dobbiamo smetterla e dobbiamo essere coerenti. La
gente deve capire queste cose, ma le devono capire soprattutto i
giornalisti che devono illustrare i fatti così come realmente si
svolgono. Non si può invischiare l'Aloisi in un problema interno
del PSI, quando la vera realtà è strettamente connessa a poltrone
ed a motivi di potere. Io non voglio entrare nel merito perché non
mi compete, ma non voglio essere invischiato e chiamato in causa in
problemi che non mi riguardano.
Detto questo, devo aggiungere che mi è rimasta un'altra
amarezza, quella d'aver invischiato in questa situazione il
Presidente del Consiglio, nonché Presidente dell'ANPI, perché si è
detto che è stato votato ed appoggiato dall'ex missino Domenico
Aloisi. Questa è un'altra falsità e mi auguro che l'informazione
chiarisca la situazione con il giusto risalto.
Il Presidente del Consiglio, che io apprezzo per essere una
persona veramente eccezionale, non ha avuto il mio voto. Queste
cose vanno chiarite a chi cerca di mestare nel torbido, perché in
occasione dell'elezione del Presidente del Consiglio io mi sono
astenuto e quindi non ho votato a favore; mi sono astenuto proprio
per rispetto alla persona ed all'intelligenza del Presidente del
Consiglio, che io ammiro e rispetto, tant'è che avrei anche potuto
votare contro, ma non l'ho fatto, proprio per rispetto alla
persona; però non ho neppure votato a favore. Queste cose vanno
dette.
Cercare di insinuare nell'ANPI situazioni conflittuali o
meschine, per mettere in difficoltà il Presidente del Consiglio, è
solamente vergognoso. Ecco perché non bisogna abbassarsi a questi
livelli, mentre bisogna cercare di fare politica seriamente.
Infine è stato dato per scontato che il sottoscritto era colui
che salvava questa maggioranza, tant'è che era su tutte le
locandine e su tutti i giornali si poteva leggere: "L'ex missino
salva la maggioranza?. Anche questa è un'altra falsità ed i
giornalisti dovrebbero fare attenzione a quello che scrivono,
perché devono riportare le dichiarazioni ufficiali che fa il
sottoscritto, non quelle fatte dagli altri, magari dai partiti o
dai movimenti contrari che vogliono insinuare certe cose. Io mi
sono dichiarato indipendente e quindi non mi sono schierato con la
maggioranza.
Voglio ringraziare ufficialmente il PSI, che in un documento
ufficiale mi ha invitato a valutare attentamente questa
maggioranza; ma a tutt'oggi il sottoscritto è e rimane
indipendente. Il sottoscritto non salva la maggioranza, perché,
come ben sapete, essa è composta da diciotto, mentre io mi ritengo
libero di valutare di volta in volta le varie situazioni in base
alla mia coscienza e, se le riterrò giuste, voterò a favore della
maggioranza.
Colleghi dell'Union Valdôtaine, sicuramente ricordate che,
quando le posizioni erano ribaltate e voi vi trovavate su quei
banchi, molte volte ho votato a favore dei provvedimenti o delle
decisioni assunti dall'Union Valdôtaine o da quella maggioranza, ma
allora ciò non creava scandalo. Oggi, perché voto a favore su
questioni che condivido, come ad esempio quella amministrativa o
altre, ciò è motivo di scandalo. Questo è assurdo e non ha
senso.
Ecco, io vorrei invitarvi, sempreché l'invito sia accettato,
anche perché, come ho già detto, gli asini rimangono asini, a fare
politica in modo serio e corretto, senza scendere a certi degradi
che sono veramente vergognosi ed offendono la dignità dell'intero
Consiglio.
Il Consigliere Aloisi, sino a prova contraria è indipendente e
va rispettato; la sua posizione deve essere ufficializzata fino a
quando il sottoscritto non farà altre dichiarazioni ufficiali.
Ecco, ci tenevo a ribadire queste cose e mi auguro che sia per
l'ultima volta, perché le cose devono essere chiare e non devono
essere strumentalizzate né da una parte, né dall'altra. Caro Bich,
il sottoscritto deve essere lasciato tranquillo. Sarò io, come
indipendente, a valutare quello che dovrò fare, non sono gli altri
a dovermi spingere ad assumere determinate decisioni, per cui non
voglio entrare in una polemica interna del PSI, visto che
sistematicamente il collega Bich mi inserisce in quel contesto.
Ribadisco la mia posizione di indipendente, rimango indipendente e
mi auguro che questa posizione venga ufficializzata dagli organi di
informazioni e dalle altre forze politiche per quella che è oggi
nella sua realtà e concretezza. Grazie.
Presidente:
Ha chiesto la parola il Consigliere
Riccarand; ne ha facoltà.
Riccarand (VA):
Ho chiesto la parola solo per
dichiarazioni di voto, perché non ritengo che ci sia molto da
aggiungere a quanto abbiamo detto nella precedente adunanza
consiliare. Il nostro intervento di allora aveva preceduto di poco
quello del Consigliere Bich, che di fatto aveva aperto la crisi
politica e numerica della maggioranza nata nel giugno 1990, ma i
dati erano sostanzialmente quelli anche prima che egli esplicitasse
il suo dissenso e ritirasse il suo appoggio alla maggioranza.
Ora ci troviamo di fronte all'affannoso tentativo di rattoppo di
una maggioranza con questo genere di apporti, che evidentemente non
erano nelle intenzioni di chi l'aveva costituita nel giugno 1990 e
che anzi li aveva sicuramente esclusi, ma che ora deve accettare e
portare avanti in qualche modo.
Oggi nasce di fatto una nuova maggioranza, anche se non è stata
esplicitata fino in fondo, con un socialista in meno ed un Gremmo
in più, che però si presenta ancora più debole, se possibile, della
precedente, che già era debole perché non era nata sulla base di un
programma, ma come tentativo di porre in un angolo e ridimensionare
l'Union Valdôtaine. Alle spalle della coalizione sorta allora non
vi era il supporto di alcun progetto ed oggi essa presenta delle
contraddizioni più gravi ed evidenti e risulta ancora più fragile
sul piano numerico: con l'uscita del Consigliere Bich, la
maggioranza dispone di un voto in meno. Già prima, del resto, su
una serie di provvedimenti ed in momenti particolarmente
significativi, cioè quando era necessario, i Consiglieri Gremmo ed
Aloisi non avevano fatto mancare il loro appoggio.
Questa maggioranza, però, nasce soprattutto senza una
prospettiva, un futuro o un progetto, e cerca solo di tirare
avanti. Noi crediamo che questa formula non abbia un futuro. Già
prima non c'erano risposte a tutta una serie di problemi
importanti, ma credo che ora ne avremo ancora meno. Faccio un
esempio per tutti, ma è un esempio fondamentale: quello della legge
elettorale. Sarei curioso di sapere che tipo di proposta potrà mai
fare questa maggioranza rispetto ad una nuova legge elettorale per
il Consiglio regionale della Valle d'Aosta; ma se andassimo a
vedere tutti gli altri problemi sarebbe la stessa cosa.
Di fronte a questa situazione, noi riproponiamo con forza una
soluzione diversa, una maggioranza alternativa e diversa, che oggi
è realizzabile: in Valle d'Aosta ci sono tutte le condizioni per
fare una maggioranza di sinistra, ambientalista ed autonomista.
Queste condizioni oggi sono possibili; in passato non c'erano, ma
oggi si sono create. La soluzione dipende fondamentalmente dal
Gruppo del PCI-PDS. Noi abbiamo lavorato e lavoriamo perché si
realizzi questa soluzione che, secondo noi, può essere molto
importante e positiva per utilizzare bene i due anni che ancora
rimangono di questa legislatura e per porre in atto tutta una serie
di importanti cambiamenti e riforme.
Molto apertamente dico anche che mi dispiace di non poter votare
per il Consigliere Mafrica che, dalle notizie che si hanno, verrà
proposto come Assessore all'Industria, Commercio, Artigianato e
Trasporti. Mi dispiace perché, dopo aver condiviso per tanti anni
dai banchi dell'opposizione le sue battaglie, ne apprezzo le
capacità e ritengo che possa essere sicuramente un buon Assessore
per la Regione Valle d'Aosta. Tuttavia non penso che la sua
candidatura, inserita all'interno di questa maggioranza e di questo
organigramma, possa ottenere in questo momento il nostro voto
favorevole. Speriamo invece che in futuro si verifichino le
condizioni perché anche noi possiamo votare l'Assessore Demetrio
Mafrica.
Presidente:
Dichiaro chiusa la discussione generale e
chiedo se qualcuno intende fare dichiarazioni di voto sulla presa
d'atto delle dimissioni dell'Assessore all'Industria, Commercio,
Artigianato e Trasporti Fosson.
Ha chiesto la parola il Consigliere Mafrica; ne ha facoltà.
Mafrica (PCI-PDS):
Ho chiesto la parola solo per dare
atto della correttezza politica ed umana dell'Assessore Fosson.
Presidente:
Se nessuno chiede la parola, pongo in
votazione la presa d'atto delle dimissioni dell'Assessore
all'Industria, Commercio, Artigianato e Trasporti Fosson.
Esito della votazione:
Presenti, votanti e favorevoli: 35
Il Consiglio approva all'unanimità
Il Consiglio
prende atto per accettazione delle dimissioni rassegnate dal
Consigliere Fosson dalla carica di Assessore regionale
all'Industria, Commercio, Artigianato e Trasporti.
***
