Classificazione
BILANCIO E CONTABILITA' REGIONALE



Oggetto del Consiglio n. 3138 del 6 dicembre 2007 - Resoconto
OGGETTO N. 3138/XII - Disegno di legge: "Bilancio di
previsione della Regione autonoma Valle d'Aosta per l'anno
finanziario 2008 e per il triennio 2008/2010".
Articolo 1
(Bilancio annuale)
1. È approvato lo stato di previsione dell'entrata e della
spesa del bilancio della Regione per l'anno finanziario 2008,
allegato alla presente legge, in euro 2.402.000.000 per la
competenza e in euro 2.416.000.000 per la cassa (Allegato
A).
Articolo 2
(Bilancio pluriennale)
1. È approvato lo stato di previsione dell'entrata e della
spesa del bilancio pluriennale della Regione per il triennio
2008/2010, allegato alla presente legge, nell'importo complessivo
di competenza di euro 2.402.000.000 per l'anno 2008, di euro
2.411.000.000 per l'anno 2009 e di euro 2.442.000.000 per l'anno
2010 (Allegato B).
Articolo 3
(Autorizzazioni di spesa determinate dalla legge di
bilancio)
1. Le autorizzazioni di spesa per gli anni finanziari 2008,
2009 e 2010 previste da leggi statali o regionali attualmente in
vigore sono determinate dalla presente legge, ai sensi degli
articoli 15, comma 1, e 17, comma 1, della legge regionale 27
dicembre 1989, n. 90 (Norme in materia di bilancio e di contabilità
generale della Regione Autonoma Valle d'Aosta), negli importi
indicati in corrispondenza di ciascun capitolo dello stato di
previsione della spesa (Allegati A e B).
Articolo 4
(Ripartizione tra diversi settori di destinazione degli
interventi finanziari per il recupero del patrimonio storico e
architettonico del borgo di Bard)
1. Ai sensi dell'articolo 2, comma 1, della legge regionale
1° dicembre 1992, n. 68 (Interventi finanziari per il recupero del
patrimonio storico-architettonico del borgo di Bard),
l'autorizzazione di spesa di annui euro 250.000 per ciascuno degli
anni finanziari 2008, 2009 e 2010, prevista nel capitolo 65945
dello stato di previsione della spesa (Allegati A e B), è così
ripartita:
a) acquisizione da parte del Comune di immobili:
1) anno 2008 euro 25.000;
2) anno 2009 euro 25.000;
3) anno 2010 euro 25.000;
b) concorso nelle spese di restauro e recupero di
immobili:
1) anno 2008 euro 200.000;
2) anno 2009 euro 200.000;
3) anno 2010 euro 200.000;
c) interventi pilota su immobili di proprietà privata e
pubblica:
1) anno 2008 euro 25.000;
2) anno 2009 euro 25.000;
3) anno 2010 euro 25.000.
Articolo 5
(Erogazione al Consiglio regionale)
1. I fondi iscritti ai capitoli 20000 e 20005 dello stato di
previsione della spesa (Allegato A) sono messi a disposizione del
Consiglio regionale mediante mandati di pagamento da commutarsi in
quietanza di versamento nel conto aperto presso l'istituto bancario
gestore del servizio di tesoreria del Consiglio regionale
stesso.
2. I fondi per il programma annuale di attività della
Consulta regionale per la condizione femminile, di cui alla legge
regionale 23 giugno 1983, n. 65 (Istituzione della consulta
regionale per la condizione femminile), sono periodicamente
trasferiti al Consiglio regionale su richiesta della sua
Presidenza, in relazione alla realizzazione dell'attività stessa
(Cap. 20050).
Articolo 6
(Variazioni concernenti autorizzazioni di spesa relative a
leggi regionali entrate in vigore dopo la presentazione al
Consiglio regionale del bilancio)
1. Ai sensi dell'articolo 42, comma 4, della l.r. 90/1989, la
Giunta regionale, su proposta dell'Assessore competente in materia
di bilancio, è autorizzata ad apportare variazioni al bilancio di
previsione per l'anno finanziario 2008 e a quello pluriennale per
il triennio 2008/2010 per l'iscrizione, in capitoli istituiti o da
istituire, di nuove o maggiori spese a carattere continuativo
disposte da leggi regionali entrate in vigore dopo la presentazione
al Consiglio regionale dei bilanci medesimi, la cui copertura
finanziaria sia assicurata da fondi iscritti nei bilanci
stessi.
Articolo 7
(Accensione di prestiti)
1. Per il finanziamento di spese di investimento per l'anno
finanziario 2008, la Giunta regionale è autorizzata a contrarre uno
o più prestiti, a medio o lungo termine, con le modalità ritenute
più opportune, per un ammontare massimo di euro 180.000.000 ad un
tasso non superiore al tasso IRS a dieci anni, aumentato di 1,5
punti percentuali, per un periodo di ammortamento non superiore a
quindici anni (Cap. 11150).
2. L'onere derivante dall'applicazione del comma 1, previsto
in complessivi euro 9.200.000 per l'anno 2008, ed euro 18.000.000
per gli anni 2009 e 2010, trova copertura nell'obiettivo
programmatico 3.2. (Altri oneri non ripartibili), ai capitoli 69300
(Quota interessi per ammortamento di mutui e prestiti da contrarre)
e 69320 (Quota capitale per ammortamento di mutui e prestiti da
contrarre) dello stato di previsione della spesa (Allegati A e B)
del bilancio per l'anno finanziario 2008 e di quello pluriennale
per il triennio 2008/2010 e ai corrispondenti capitoli dei bilanci
successivi.
Articolo 8
(Allegati al bilancio annuale)
1. Sono approvati i seguenti allegati al bilancio di
previsione per l'anno finanziario 2008:
a) Allegato n. 1: Elenco dei provvedimenti legislativi che si
intendono finanziare con i fondi globali;
b) Allegato n. 2: Quadro di classificazione della spesa
regionale;
c) Allegato n. 3: Quadro generale riassuntivo;
d) Allegato n. 4a): Entrate derivanti da assegnazioni dello
Stato effettuate in base all'articolo 9 della legge 16 maggio 1970,
n. 281 (Provvedimenti finanziari per l'attuazione delle Regioni a
statuto ordinario);
e) Allegato n. 4b): Spese finanziate con fondi provenienti da
assegnazioni dello Stato in base all'articolo 9 della legge 16
maggio 1970, n. 281 (Provvedimenti finanziari per l'attuazione
delle Regioni a statuto ordinario);
f) Allegato n. 5a): Stanziamenti di competenza relativi a
spese correnti;
g) Allegato n. 5b): Stanziamenti di competenza relativi a
spese di investimento;
h) Allegato n. 6: Classificazione funzionale (sezioni) ed
economica (categorie) delle spese regionali;
i) Allegato n. 7: Elenco delle spese obbligatorie;
j) Allegato n. 8: Elenco delle spese per le quali è concessa
la facoltà di prelevamento dal fondo di riserva per le spese
impreviste;
k) Allegato n. 9: Garanzie fideiussorie concesse a norma
della legge regionale 1° aprile 1975, n. 7 (Finanziamento degli
eventuali oneri derivanti al bilancio della Regione delle garanzie
concesse con leggi regionali);
l) Allegato n. 10: Dimostrazione del saldo finanziario
presunto.
Articolo 9
(Allegati al bilancio pluriennale)
1. Sono approvati i seguenti allegati al bilancio pluriennale
per il triennio 2008/2010:
a) Allegato n. 1: Elenco dei provvedimenti legislativi che si
intendono finanziare con i fondi globali;
b) Allegato n. 2: Quadro di classificazione della spesa
regionale;
c) Allegato n. 3: Quadro generale riassuntivo;
d) Allegato n. 4: Elenco delle spese obbligatorie.
Articolo 10
(Dichiarazione d'urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Presidente
- Vi ricordo che approvando gli articoli 1 e 2
si approvano gli allegati A e B, cioè il bilancio annuale e
pluriennale.
Pongo in votazione l'articolo 1:
Consiglieri presenti: 34
Votanti: 31
Favorevoli: 24
Contrari: 7
Astenuti: 3 (Ferraris, Fiou, Sandri)
Il Consiglio approva.
Presidente
- Pongo in votazione l'articolo 2:
Consiglieri presenti: 34
Votanti: 31
Favorevoli: 24
Contrari: 7
Astenuti: 3 (Ferraris, Fiou, Sandri)
Il Consiglio approva.
Presidente
- Pongo in votazione l'articolo 3:
Consiglieri presenti: 34
Votanti: 31
Favorevoli: 24
Contrari: 7
Astenuti: 3 (Ferraris, Fiou, Sandri)
Il Consiglio approva.
Presidente
- Pongo in votazione l'articolo 4:
Consiglieri presenti: 34
Votanti: 31
Favorevoli: 24
Contrari: 7
Astenuti: 3 (Ferraris, Fiou, Sandri)
Il Consiglio approva.
Presidente
- Pongo in votazione l'articolo 5:
Consiglieri presenti: 34
Votanti: 31
Favorevoli: 24
Contrari: 7
Astenuti: 3 (Ferraris, Fiou, Sandri)
Il Consiglio approva.
Presidente
- Pongo in votazione l'articolo 6:
Consiglieri presenti: 34
Votanti: 31
Favorevoli: 24
Contrari: 7
Astenuti: 3 (Ferraris, Fiou, Sandri)
Il Consiglio approva.
Presidente
- Pongo in votazione l'articolo 7:
Consiglieri presenti: 34
Votanti: 31
Favorevoli: 24
Contrari: 7
Astenuti: 3 (Ferraris, Fiou, Sandri)
Il Consiglio approva.
Presidente
- Pongo in votazione l'articolo 8, che sono
gli allegati al bilancio:
Consiglieri presenti: 34
Votanti: 31
Favorevoli: 24
Contrari: 7
Astenuti: 3 (Ferraris, Fiou, Sandri)
Il Consiglio approva.
Presidente
- Pongo in votazione l'articolo 9, che sono
gli allegati al bilancio pluriennale:
Consiglieri presenti: 34
Votanti: 31
Favorevoli: 24
Contrari: 7
Astenuti: 3 (Ferraris, Fiou, Sandri)
Il Consiglio approva.
Presidente
- Pongo in votazione l'articolo 10:
Consiglieri presenti: 34
Votanti: 31
Favorevoli: 24
Contrari: 7
Astenuti: 3 (Ferraris, Fiou, Sandri)
Il Consiglio approva.
Presidente
- La parola al Consigliere Sandri, per
dichiarazione di voto.
Sandri (PD)
- Alla fine di questa lunga maratona alcune
considerazioni politiche e poi alcune considerazioni formali.
Innanzitutto credo si sia evidenziato in questo dibattito almeno un
episodio importante con cui la maggioranza è andata un po' in
fibrillazione: la votazione di questo pomeriggio ha evidenziato -
sull'emendamento che avevamo proposto come nuovo articolo sul
problema dei contributi da negare alle persone che hanno dei debiti
con l'Amministrazione regionale - un numero di "franchi tiratori"
che va da 5 a 7... se sono buone le dichiarazioni della "CdL" che
dice di aver votato contro...
Frassy
(fuori microfono) - ... non "se"...
Sandri (PD)
- ... avete votato contro... il che vuol dire
che, caso mai la "CdL" avesse pensato in modo differente e avesse
deciso di votare a favore di un emendamento di un'altra
opposizione, si sarebbe finiti 15 a 15... se c'erano 3 in aula come
in quel momento c'erano o perfino 16 a 15, quindi l'emendamento
sarebbe stato approvato se ci fossero stati tutti e 4 i
rappresentanti della "CdL". Questo è un segnale che all'interno
della maggioranza non sono sopite completamente le difficoltà, è un
momento difficile per tutti, per le minoranze e per le maggioranze,
e credo che nei prossimi mesi saremo tutti impegnati a risolvere
questi problemi, per presentarci nella maniera migliore agli
elettori e alle elettrici valdostane e avere da loro la valutazione
"tranchant", cioè il voto della primavera delle regionali
prossime.
Prendiamo atto senza ulteriori commenti di questo dato, come
prendiamo atto che il dibattito, pur con difficoltà soprattutto di
comprensione e di reciproca diffidenza, emersa in particolare
quando come II Commissione abbiamo cercato di fare quel lavoro di
scrematura proprio in quest'aula, che siamo andati avanti per un
certo periodo di tempo attribuendoci posizioni diverse da quelle
che volevamo tenere, alla fine abbia portato ad un lavoro positivo
e concreto, perché per quanto poco, il provvedimento è stato
migliorato, c'è stato un confronto aperto, sono stati presi degli
impegni, qualche emendamento è stato accolto, qualche altro è stato
accolto non formalmente, ma nell'ipotesi di lavoro. Questi li
riteniamo dei dati positivi, indipendentemente dai ruoli che
abbiamo, dell'opposizione o della maggioranza; credo non sia
obbligatorio stare in maggioranza piuttosto che all'opposizione,
ognuno ha il suo ruolo, ma se il confronto si mantiene su questi
livelli penso si possa dare un giudizio molto positivo. Dal punto
di vista del lavoro svolto siamo quindi soddisfatti, crediamo di
avere dato un contributo al dibattito, abbiamo cercato per la prima
volta, in questi anni, di fare degli emendamenti costruttivi e mi
permetto di ringraziare particolarmente tutto il personale della
Presidenza del Consiglio, l'Ufficio legislativo e i dirigenti, come
pure il personale dell'Assessorato delle finanze, dal Coordinatore
ai responsabili delle entrate e delle uscite, in quanto ci hanno
dato un grosso contributo nella stesura degli emendamenti che sono
stati tutti accolti, proprio perché è stato fatto prima un lavoro
di elaborazione.
Dal punto di vista politico abbiamo dato un'astensione, perché
di fronte all'atteggiamento tenuto soprattutto nella prima parte e
che è stato redarguito dalla collega Fontana nella giornata di
martedì, credo che non si possano dimenticare quelle parole, così
come non si possa dimenticare un atteggiamento rinunciatario
rispetto alle grandi sfide poste in quest'aula e più in generale
dalla società valdostana. È un bilancio che non dà slancio, non è
un motore per lo sviluppo e per il rinnovamento, quindi soprattutto
poco attento a dare la possibilità alle energie che ci sono nella
popolazione valdostana di potersi esprimere. È un'occasione
mancata, non è facile fare un bilancio che vada nella direzione che
ho detto, ma certamente non si è voluto nemmeno provare. Alla fine
farò una considerazione sull'andamento dei lavori con un rammarico.
Ieri, in Commissione Capigruppo, avevamo deciso un determinato
comportamento per arrivare a certi risultati nella giornata
odierna, non ci si è riusciti, ma mentre insieme ai colleghi del
gruppo "Arcobaleno" abbiamo oggi molto limitato gli interventi
esclusivamente o quasi ai nostri emendamenti, abbiamo percepito da
parte della "Casa delle Libertà" un atteggiamento non dico
dilatorio, ma non in linea con gli accordi presi. Vogliamo essere
molto chiari: non abbiamo condiviso questo atteggiamento e li
riteniamo responsabili dell'ora che siamo riusciti a fare, quindi
se qualcuno avrà qualche rimostranza da fare all'opposizione,
sappia dove rivolgersi!
Presidente
- La parola al Consigliere Lattanzi.
Lattanzi (CdL)
- Considerate le dichiarazioni del collega
Sandri del "Partito Democratico" vorrei fargli rilevare che lui,
per 3 giorni, ha massacrato quest'aula facendo una finta
opposizione che si è tradotta in un voto di astensione sul
documento di bilancio, che è il documento politico più importante
della maggioranza. Vorrei quindi che evitasse di dare patenti
dilatatorie a chi ha fatto il suo lavoro di opposizione e ha votato
contro questo bilancio, e fosse rilevato che il suo "Partito
Democratico" si astiene sul documento finanziario più importante di
questa maggioranza, e... mi fermo qui!
Presidente
- La parola alla Consigliera Squarzino
Secondina.
Squarzino (Arc-VA)
- Noi, nel corso della votazione,
abbiamo condiviso alcuni interventi settoriali che sono presenti
nella legge finanziaria, ma non votiamo l'insieme della legge
finanziaria. Non votiamo i 2 disegni di legge che rappresentano
l'azione del Governo; di questo Governo non facciamo parte, è
dall'inizio legislatura che ci collochiamo all'opposizione, che
contestiamo e cerchiamo di contrapporre, far vedere che esistono
altre possibili alternative alle risposte che vengono date a questa
società.
Questo bilancio si è limitato a finanziare le singole leggi che
sono state votate in questi anni, leggi... molte delle quali non
abbiamo votato in quest'aula. È un bilancio che distribuisce
risorse a pioggia, senza indicare scelte precise, senza individuare
una strada che possa aiutare la nostra Regione ad uscire dalla
situazione sonnacchiosa in cui si trova dal punto di vista
economico e sociale. Si parla infatti di un benessere senza
sviluppo. Vengono finanziati singoli settori, senza che ci sia una
visione di insieme. Si danno risorse per il turismo, ma... allo
stesso tempo non si elabora un progetto globale di turismo che
aumenti la tipologia di soggetti di persone che possono venire in
questa Regione e siano attratte da questa Regione. Si danno risorse
per il territorio, che sono molte volte più funzionali a chi
detiene il potere economico e alle imprese, che non agli
agricoltori o allo stesso turismo. Si danno risorse alla cultura,
ma allo stesso tempo non si cerca di creare in Valle posti di
occupazione tali da garantire ai nostri giovani la possibilità di
esplicitare le proprie professionalità in questa Regione.
Pensiamo che questo bilancio non sia in grado di cogliere le
sfide della complessità della società, non riesca ad individuare
l'importanza dell'innovazione in tutti i vari settori. È un
bilancio che non coglie le sfide del cambiamento climatico. È un
bilancio che riteniamo inadeguato a preparare per la nostra Regione
uno sviluppo futuro più valido, più sostenibile e più adatto alle
professionalità che si possono in questa Regione formare e
potenziare... penso a tutte le risorse che un programma attento a
sviluppare piccole innovazioni e le risorse di nicchia può dare per
questa Regione!
Presidente
- La parola all'Assessore al bilancio,
finanze, programmazione e partecipazioni regionali,
Marguerettaz.
Marguerettaz (UV)
- Credo che sia stato detto di tutto,
quindi devo ringraziare un po' tutto il Consiglio regionale per la
pazienza che ha avuto, perché 4 giorni di dibattito sono lunghi, ci
sono dei momenti di tensione, sicuramente tutti noi mettiamo
passione nei nostri interventi; quindi, anche se ci sono stati dei
toni elevati, anche da parte mia, chiedo scusa.
Credo che rispetto a questo bilancio questa maggioranza sia una
maggioranza che ha dimostrato di esserci, di garantire alla
comunità valdostana una risposta adeguata ai bisogni. Devo
constatare sempre come il Consigliere Sandri abbia la capacità di
vedere quello che nessuno vede, cioè i risultati del voto segreto,
piuttosto che come articolare; qua nell'ANSA è scritto che la
maggioranza disponeva di 23 voti, 20 di fatto si sono pronunciati
in modo non favorevole rispetto alla mozione; quindi, se vogliamo,
ce ne sono 3. In sostanza, Consigliere Sandri, impari ad essere
lucido, però 3 voti non credo siano significativi, come non credo
siano significativi tutti questi "caroselli" che sono stati fatti!
Fa parte della politica uscire, far mancare il numero legale;
probabilmente non è il massimo né per il "PD", né per
l'opposizione... quella serietà che viene invocata dovrebbe essere
anche dimostrata! Questa maggioranza c'è, dà delle risposte, le ha
date fino ad oggi, le darà dal 2008 in avanti!
Presidente
- La parola al Consigliere Sandri, per fatto
personale.
Sandri (PD)
- Per fatto personale: volevo ringraziare
l'Assessore competente in materia di finanze, perché mi dà sempre
un lustro che non merito, ovviamente... lascio ad altri la
riflessione su queste cose. Però il "divertissement" di farvi
perdere ancora 2 secondi me lo volevo prendere, nel senso che a me
dispiace di aver percepito in queste ultimissime battute dopo le
dichiarazioni dell'Assessore quasi una volontà del "rompete le
righe, Generale!"... non abbiamo problemi a rimanere qua dentro
ancora a lavorare per il Consiglio regionale della Val d'Aosta. In
questo senso dico che l'Assessore alle finanze dovrebbe rispettare
di più il lavoro degli altri: qui abbiamo lavorato tutti seriamente
e nessuno si è divertito con i giochini! Se si vuole invece sfidare
l'opposizione affinché metta in piedi tutte le sue armi...
l'opposizione ha la possibilità di farlo. Nessuno vuol mostrare i
muscoli da una parte e non li deve mostrare dall'altra. Volevo,
alla fine di questo e per evitare queste diatribe, fare un
ringraziamento al Presidente del Consiglio che l'altro ieri e ieri
si è adoperato per portare a buon fine tutto il lavoro e bisogna
fargli tutti un apprezzamento, perché ci è riuscito!
Presidente
- Grazie.
Pongo in votazione il disegno di legge n. 189:
Consiglieri presenti: 34
Votanti: 31
Favorevoli: 24
Contrari: 7
Astenuti: 3 (Ferraris, Fiou, Sandri)
Il Consiglio approva.
