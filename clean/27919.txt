Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 315 del 14 dicembre 1970 - Resoconto
OGGETTO N. 315/70 - Superstrada Aosta-Traforo del Monte
Bianco.- Illuminazione delle gallerie. (Interpellanza)
Quaizier (D.C.)
- Io non credo che ci sia molto da
illustrare, penso che nell'interpellanza sia spiegato abbastanza.
Io che percorro tutti i giorni le gallerie della strada
Courmayeur-Aosta ho constatato e constato continuamente la
pericolosità del transito specie nelle giornate di sole, uno arriva
nella galleria non vede assolutamente niente e sarebbe veramente
necessario che queste gallerie fossero illuminate e prima ancora
che le banchine pedonali che sono sopraelevate dalla sede stradale
siano segnate come la demarcazione centrale della galleria stessa,
perché, quando si incontrano i grandi TIR, uno si porta sempre a
destra e rischia di toccare contro queste banchine sopraelevate,
tanto è vero che sono già avvenute molte disgrazie con anche
un  morto. Sarebbe, quindi, veramente necessario che prima
fossero segnate queste banchine e poi che fosse fatta
l'illuminazione.
Rollandoz (D.P.)
- Questa è la stessa interpellanza che
era stata presentata dal sottoscritto in data 30 gennaio 1970. Io
non posso rispondere diversamente da quanto aveva risposto l'allora
Assessore ai Lavori Pubblici, Geom. Manganone: che noi ci
impegniamo a fare pressioni presso l'ANAS affinché provveda
all'illuminazione, però a seguito delle pressioni fatte sinora,
l'ANAS ci ha garantito che provvederà alla segnaletica orizzontale
e a sistemare le banchine. Per quanto riguarda l'illuminazione,
l'ANAS ci ha detto che, in questo momento, non è disponibile a fare
detta opera.
Quaizier (D.C.)
- Io la ringrazio, ci terrei per le
banchine, per la segnalazione delle banchine, perché sarebbe già
qualche cosa. Grazie.
