Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 282 del 27 novembre 1970 - Resoconto
OGGETTO N. 282/70 - Nuovo Regolamento interno per il
funzionamento del Consiglio regionale.
Articolo 14 - Attribuzioni dell'Ufficio di Presidenza
Montesano
(P.S.D.I.) -
Questo articolo era stato
discusso per metà e poi ci furono degli interventi contrastanti che
determinarono il rinvio. La parola al Consigliere Caveri.
Caveri
(U.V.) -
Propongo che alla lettera c) alla
parola "effettuandone la relativa liquidazione", si sostituisca la
parola "proponendone la relativa liquidazione".
Montesano
(P.S.D.I.) -
Era già sostituita,
avvocato.
Caveri
(U.V.)
- È già sostituita? Sì, mi pare che
il resto vada bene.
Fosson
(U.V.)
- Ad un certo momento si deve
parlare e si dovrà parlare dei fondi di previdenza per i
Consiglieri. Gli Statuti delle altre Regioni a Statuto speciale
contemplano un articolo a questo proposito nel loro regolamento,
non so, chiedo soltanto se bisogna, non specificando la materia ma
se si deve demandare a qualcosa la questione oppure se si fa un
qualche cosa completamente a parte. Solo quale organo dovrebbe poi
sovraintendere alla gestione della Cassa Previdenza, solo
questo.
Montesano (P.S.D.I.)
- Io volevo spiegare qualcosa a
riguardo dell'ultima osservazione del Vice Presidente, Fosson. Non
è per quello che riguarda le altre Regioni, non è né la Giunta né
il Consiglio ma è un organismo espresso dal Consiglio stesso, in
quanto che deve il così detto Consiglio della Cassa Mutua di
Previdenza che può essere rappresentativo di tutti i gruppi e
dell'Ufficio di Presidenza.
Però questo è un argomento che a mio giudizio dovrà essere,
diciamo, stabilito al momento in cui viene varato l'oggetto che
riguarda la Cassa Previdenza dei Consiglieri. Vuol dire che se
allora sarà necessario inserire nel regolamento qualche cosa lo
inseriamo in un secondo tempo. D'accordo?
Allora sul 14 siamo d'accordo. Allora si intende approvato. Non
ho capito... (
voce
) ...Con l'abolizione degli ultimi tre
commi, come fu già stabilito.
Il Consiglio approva questo articolo 14 così modificato.
Articolo 39 - Celebrazioni e commemorazioni
Montesano (P.S.D.I.)
- Non si sente, avvocato Caveri.
Caveri
(U.V.)
- Ogni Consigliere... anche qui
bisogna leggere il testo perché è un testo tormentato.
Andrione
(U.V.)
-
Legge
: "Ogni Consigliere,
dopo averne dato avviso alla Presidenza in apertura di seduta, avrà
diritto alla parola per celebrazioni di eventi o per commemorazioni
di eventi e di date di particolare rilievo. La durata
dell'intervento non potrà eccedere i dieci minuti".
Caveri
(U.V.)
- Si propone di modificare in questo
modo "Ogni Consigliere, dopo averne dato avviso alla Presidenza -
cancellare in apertura di seduta - alla Presidenza che ne informerà
i Capigruppo, avrà diritto ecc.".
Montesano (P.S.D.I.)
- Almeno ventiquattro ore
prima...
Caveri
(U.V.)
- Almeno... invece di apertura di
seduta, almeno ventiquattro ore prima.
Montesano (P.S.D.I.)
- Questo è stato già proposto.
Caveri
(U.V.)
- Sì, appunto.
Montesano (P.S.D.I.)
- Il resto va bene? Allora
l'articolo va modificato nelle prime due righe "Ogni Consigliere,
dopo averne dato avviso alla Presidenza che ne informerà i
Capigruppo almeno ventiquattro ore prima..." e quindi si
intende...
Caveri
(U.V.)
- Per ragioni di forma sarebbe bene
di dire così: "Ogni Consigliere, dopo averne dato avviso almeno
ventiquattro ore prima alla Presidenza, che ne informerà i
Capigruppo, ecc.".
Montesano (P.S.D.I.)
- Giusto. Allora il Consiglio
approva l'articolo 39 così modificato.
Articolo 54 - Facoltà di parlare e durata degli
interventi
Andrione
(U.V.) -
Legge
: "I Consiglieri che
intendono prendere la parola su di un argomento debbono farne
richiesta al Presidente del Consiglio. Il Presidente dà facoltà di
parlare secondo l'ordine delle richieste. Nessuno può parlare più
di due volte nella discussione di uno stesso argomento, tranne che
per un richiamo al Regolamento o per fatto personale. Ogni oratore
può parlare per la durata di un'ora nel primo intervento e per la
durata di mezz'ora nel secondo intervento".
Caveri
(U.V.)
- Propongo di aggiungere dopo... "o
per fatto personale o in sede di discussione del bilancio". Perché
per gli altri e per ogni argomento due volte va bene.
Montesano (P.S.D.I.)
- Va bene. D'accordo gli altri
Consiglieri? Cioè con l'aggiunta dopo fatto personale "o per fatto
personale o in sede di discussione di bilancio".
Articolo 54, al terzo comma, va aggiunto dopo "personale" "o in
sede di discussione di bilancio". Il Consiglio è d'accordo?
Il Consiglio approva.
Articolo 55 - Fatto personale
Andrione
(U.V.) -
Legge
: "È fatto personale
l'essere intaccato nella propria condotta o il sentirsi attribuire
opinioni contrarie a quelle espresse. In questo caso, chi chiede la
parola deve indicare in che consiste il fatto personale. Il
Presidente del Consiglio decide. Se il Consigliere insiste, il
Consiglio, senza discussione, decide per alzata di mano".
Montesano (P.S.D.I.) -
Già risolto. Va bene.
Caveri
(U.V.) -
...una norma che dica che il fatto
personale deve essere discusso subito dopo l'offesa, diciamo. Il
fatto personale deve essere discusso prima di ogni altro
argomento.
Montesano (P.S.D.I.) -
Allora viene concessa la parola
subito dopo la decisione del Presidente o del Consiglio. Allora è
meglio formularlo questo concetto. Se lo formula lei...
Caveri
(U.V.) -
"La discussione del fatto
personale deve avvenire prima di ogni altro argomento".
Andrione
(U.V.) -
"Deve avvenire
immediatamente"... (
Caveri
: immediatamente)
Montesano (P.S.D.I.) -
Immediatamente. "La discussione
sul fatto personale deve avvenire immediatamente".
Il Consiglio è d'accordo su questo emendamento aggiuntivo?
Il Consiglio approva.
Articolo 119 - Dei Servizi del Consiglio
Andrione
(U.V.) -
Legge
: "Il numero e le
qualifiche degli impiegati e dei salariati occorrenti per il
funzionamento dei servizi del Consiglio regionale sono previsti da
un'apposita tabella compilata dall'Ufficio di Presidenza, previa
intesa con la Giunta regionale, tabella facente parte integrante
della pianta organica generale del personale della Regione. Il
Presidente del Consiglio richiede alla Giunta regionale il
personale predetto nel numero e con le qualifiche previste nella
tabella di cui al precedente comma. La Giunta Regionale non può
destinare ad altri uffici detto personale, se non su richiesta o
previo consenso del Presidente del Consiglio".
Caveri
(U.V.) -
Propongo la soppressione tout
court dell'articolo.
Montesano (P.S.D.I.) -
Io sono contrario a questa
proposta per esperienza di quello che è avvenuto. Noi - dico noi
per dire Ufficio di Presidenza - è in una condizione di dover
badare al proprio personale anche su decisioni che possono
investire l'organismo interno degli impiegati del Consiglio. Quindi
se il Consiglio crede, anche sull'aspetto dell'autonomia
dell'Ufficio di Presidenza, crede di abolire lo abolisca pure, però
si comporta questa abolizione un intralcio al funzionamento
dell'Ufficio di Presidenza.
Andrione
(U.V.) -
Secondo me bisognerebbe trovare
una formulazione differente e chiederei se fosse possibile una
breve sospensione per concordare un testo differente. Perché non è
possibile discutere di un argomento di questo genere in seduta
plenaria, in quanto bisogna prevedere una certa formulazione che
sia differente da questa ma che dia la possibilità agli Uffici di
Presidenza di funzionare.
Caveri
(U.V.) -
Per fare più presto e senza
sospendere, perché abbiamo già sospeso tante di quelle volte, io
proporrei una nuova formula allora: "Il numero e le qualifiche
degli impiegati e dei salariati occorrenti per il funzionamento dei
servizi del Consiglio regionale sono previsti da un'apposita
tabella redatta dalla Giunta regionale, su proposta dell'Ufficio di
Presidenza.".
Andrione
(U.V.) -
Qui c'è un errore. È il
Consiglio che fa la tabella organica.
Caveri
(U.V.) -
Come?
Andrione
(U.V.) -
È il Consiglio che fa la tabella
organica. Non è la Giunta.
Caveri
(U.V.) -
Va bene. Il Consiglio. Benissimo.
Dal Consiglio... ecco accetto la correzione. Dal Consiglio su
proposta dell'Ufficio di Presidenza.
Montesano (P.S.D.I.) -
Siamo d'accordo. Allora: "tabella
compilata dal Consiglio, su proposta dell'Ufficio di Presidenza"...
(voce)
Andrione
(U.V.) -
No, dal Consiglio regionale, su
proposta dell'Ufficio di Presidenza.
Caveri
(U.V.) -
Poi metterei un punto.
Montesano (P.S.D.I.) -
Un attimo Consigliere Caveri
"...Consiglio regionale, su proposta dell'Ufficio di Presidenza.".
Oh, punto.
Caveri
(U.V.) -
Poi direi: "Tale tabella - oppure,
sì tale tabella non suona mica tanto bene tale tabella - fa parte
integrante della pianta organica generale del personale della
Regione".
Andrione
(U.V.) -
Mettiamo che fa parte.
Caveri
(U.V.) -
Eh no "che" e no. Va bene il
punto, perché dove lo si attacca il "che". Allora bisogna rileggere
il testo definitivo.
Andrione
(U.V.) -
"Il numero e le qualifiche degli
impiegati e dei salariati occorrenti per il funzionamento dei
servizi del Consiglio regionale sono previsti da un'apposita
tabella redatta dal Consiglio, su proposta dell'Ufficio di
Presidenza. - Ci va bene il punto - Detta tabella...
Caveri
(U.V.)
- ...fa parte integrante.
Montesano (P.S.D.I.) -
"Tale tabella fa parte integrante
della pianta organica generale del personale della Regione".
(
Voci
: approvata dal Consiglio)
Lustrissy
(D.P.) -
...essere ancora dell'opinione
di esaminare meglio questo articolo. Ritengo che la proposta del
Consigliere Caveri sia ancora attuale, c'è la soppressione e
eliminerebbe molti inconvenienti.
Io vorrei chiedere questo ai proponenti degli emendamenti: se
non si tiene conto che allo stato attuale esiste il regolamento
organico e che c'è un organico della Presidenza del Consiglio.
Il problema della revisione delle tabelle organiche del
personale della Regione si pone nel contesto della revisione, caso
mai, dell'organico regionale. Cosa che mi pare sia poi da decidere
da parte del Consiglio, perché la relazione della Commissione
incaricata dell'esame di questo problema ha già ultimato i lavori e
presenterà quanto prima la sua relazione al Consiglio per i
provvedimenti di competenza.
Perciò io rimarrei sempre dell'opinione espressa dal Consigliere
Caveri, cioè di stralciare questo articolo che è perfettamente
inutile e che pone tante discussioni e ne usciremo con una
formulazione che non accontenta nessuno e di riproporre tutto il
problema dell'organico nel contesto della legge sull'organico dei
dipendenti regionali.
Non so come si possa pensare ad un regolamento organico speciale
per la Presidenza del Consiglio.
Montesano (P.S.D.I.) -
Ma non si tratta di un regolamento
speciale.
Lustrissy
(D.P.) -
È, difatti c'è il regolamento.
Le tabelle ci sono.
Andrione
(U.V.) -
Mi sembra abbastanza semplice.
Ogni Assessorato stabilisce e studia l'organico in relazione ai
propri bisogni e alle proprie necessità, dopo di che verrà
approvato dal Consiglio. Non vedo perché la Presidenza del
Consiglio non dovrebbe avere le competenze che ha un Assessorato.
Chi è che decide del personale, delle competenze del personale per
la Presidenza del Consiglio? Sarà un organo estraneo all'Ufficio di
Presidenza? No! Dovrebbe essere l'Ufficio di Presidenza...
(Voce)
...E allora? Questo articolo dice esattamente quello che vengo
di dire e sì.
Montesano (P.S.D.I.) -
Io ribadisco quello che ha detto
il Consigliere Andrione. Io non vedo perché ogni Assessore, ogni
Assessorato, deve guardare il proprio quadro organico dei
dipendenti e l'Ufficio di Presidenza non può fare la stessa cosa
che fa un Assessorato. Non lo so perché. È un concetto che io non
riesco ad accogliere cioè, a dire, noi dobbiamo Presidenza del
Consiglio, Ufficio di Presidenza, Consiglio regionale - ripeto -
dobbiamo trasferire all'organo esecutivo quello che poi è una
prerogativa del Consiglio stesso. La Presidenza del Consiglio non è
un qualche cosa di autonomo, è un qualche cosa che riflette il
Consiglio regionale. Io ci tengo affinché ci sia l'autonomia del
Consiglio regionale anche in questo quadro.
Germano (P.C.I.) -
Ma io volevo dire a Lustrissy che è
vero quello che ha detto, però questo è regolamento interno del
Consiglio. Allora se qui ribadiamo, quello che avviene normalmente
nell'organico, cioè se qui ribadiamo che la Presidenza propone un
organico e il Consiglio lo discute e lo approva viene valorizzata
questa determinata posizione e non altera niente per quanto
riguarda l'organico. Se non ci fosse sarebbe lo stesso, sono anche
d'accordo. No, il fatto di metterlo riafferma un determinato
principio che ha bisogno di essere ribadito.
Caveri
(U.V.) -
Per me, io ho proposto la
soppressione, in un primo tempo. A me sembra, io sono sempre
dell'idea che è meglio sopprimere questo articolo. La questione
però non ha un'enorme importanza, però c'è un non senso in tutto
ciò.
Quell'articolo modificato presenta un non senso. Si è parlato
prima di Assessorati e qui si parla: tale tabella fa parte
integrante della pianta organica generale del personale della
Regione.
Qualcuno ha parlato di Assessorati, ma non c'è mica una tabella
per ogni Assessorato? C'è la tabella unica del personale della
Regione, no! per ogni Assessorato? C'è una tabella per ogni
Assessorato? (
Voce
: sì) ...Ad ogni modo per me personalmente
la questione non è molto importante. Si può fare in un modo oppure
nell'altro. Per me la più logica sarebbe sopprimere l'articolo ad
ogni modo.
Lustrissy
(D.P.) -
Non vorrei che si facesse
troppa confusione, non so, perché qua è una cosa, perché è un
problema che in definitiva non esiste.
Nell'organico regionale c'è la tabella, sì è vero per ogni
singolo Assessorato, c'è la tabella della Presidenza del Consiglio,
c'è la tabella della Presidenza della Giunta, ora se si riconosce
che questa tabella è insufficiente, nulla vieta che questo problema
venga riproposto in sede di eventuale revisione dell'organico
regionale.
Ma oggi come oggi, allo stato attuale delle cose, la tabella è
quella che è, il regolamento organico già prevede per la Presidenza
del Consiglio un certo numero, una dotazione di personale. Se si
riconosce che è insufficiente nulla vieta... perché chi propone in
definitiva al Consiglio l'organico relativo alla Presidenza del
Consiglio? Il Presidente del Consiglio. Ogni Assessore proporrà al
Consiglio la tabella organica di ogni singolo Assessorato che però
deve essere visto nel contesto. Ma questo già di fatto esiste.
Certo, il Presidente del Consiglio sarà sempre consultato in sede
di elaborazione del regolamento organico.
Montesano (P.S.D.I.) -
La questione che venga consultato
che sia regolamentato, perché se la Giunta vuol decidere senza la
Presidenza del Consiglio, ovvero, lo può fare, lo potrebbe
fare.
Fosson
(U.V.) -
Io penso che bisogna lasciare la
facoltà di proporre, perché effettivamente i vari Assessorati la
loro tabella organica la propongono in Giunta e la discute la
Giunta. Ora non bisogna dare la prerogativa alla Presidenza del
Consiglio che possa essere completamente autonoma e stabilisca così
per conto suo la tabella organica, perché effettivamente è un
potere del Consiglio e quindi, però come proposta, le esigenze
della Presidenza del Consiglio è giusto che venga fatta dalla
Presidenza del Consiglio.
Ora ... (
voce
) ...la farà al Consiglio, la potrà fare
anche alla Giunta, ma se la Giunta la potrà discutere come discute
ad un certo momento tutta la tabella organica prima di portarla
all'approvazione del Consiglio, ma in definitiva chi approva la
tabella organica? È il Consiglio non è la Giunta. La Giunta fa
un'approvazione, fa una proposta al Consiglio anche della tabella
organica.
Quindi eventualmente in queste cose non bisogna fare, separare
completamente, si può lasciare sembra che in qualche posto c'è,
anche che può far presente o d'accordo con la Giunta.
Però la facoltà di proporre deve essere lasciata, secondo me,
alla Presidenza del Consiglio, di proporre.
L'approvazione è un'altra. Ci sarà un'approvazione preventiva
della Giunta e ci sarà l'approvazione definitiva da parte del
Consiglio, perché anche il Consiglio ad un certo momento può
benissimo variare quello che ha approvato la Giunta. È ben capitato
molte volte. Però questa facoltà di proposta non cambia niente. Se
fosse una cosa distaccata allora capirei questa resistenza perché
sarei d'accordo anch'io. Perché non dobbiamo fare due settori. Però
la questione della proposta bisogna mantenerla.
Benzo
(D.P.) -
Per quanto riguarda forse i primi
due commi, effettivamente, può essere messo o no.
Quello che invece mi parrebbe non logico è il terzo comma: dove
il Presidente della Giunta, che è il capo del personale in questo
caso, mentre può spostare, la Giunta quindi su proposta del
Presidente della Giunta, personale dei vari uffici dei vari
Assessorati non potrebbe, ci sarebbero degli intoccabili, cioè
quelli della Presidenza del Consiglio, che non potrebbero essere
messi, mentre in effetti con le esigenze... (
Montesano
: non
dice quello) ...dice: "la Giunta regionale non può destinare ad
altri uffici detto personale, se non su richiesta e previo consenso
del Presidente del Consiglio".
Il capo del personale è il Presidente della Giunta.
Montesano (P.S.D.I.) -
Ma scusate, voi badate sempre a
rinfacciare a me che il Consiglio deve essere autonomo. È capitato
ultimamente che si era trasferito un impiegato del Consiglio. È
possibile che la Presidenza del Consiglio non conosca le ragioni
per cui debba essere trasferito un suo impiegato. Mi sembra una
cosa enorme. È una cosa enorme questa.
Io vorrei vedere se queste cose si proponessero per gli
Assessorati. È possibile che un capo o un collegio di cui fa capo
la minoranza, la maggioranza, non possa dire nulla su quello che
sono i trasferimenti del proprio personale? E no, niente affatto
caro Assessore Benzo.
Benzo
(D.P.) -
Difatti è avvenuto sempre che la
Giunta determinava spostamenti di personale.
Montesano (P.S.D.I.) -
Però l'Ufficio di Presidenza, a
mio giudizio, il Consiglio può fare quello che vuole. Naturalmente
l'ufficio di Presidenza non è quello che c'è adesso, si cambia...
ma che del proprio personale l'Ufficio di Presidenza non possa
conoscere, perché si arriva all'assurdo, che può essere trasferito
un impiegato senza che l'Ufficio di Presidenza lo conosca.
C'è stato l'esempio di due funzionari i quali hanno vinto due
concorsi diversi. C'è stato il consenso dell'Ufficio di Presidenza
perché questi funzionari assumessero funzioni diverse dei posti che
avevano vinto.
Ora io non mi fermo su questo. Mi fermo sul concetto che mentre
viene data facoltà e diritto all'Assessore di poter dire la sua
parola su eventuali trasferimenti di proprio personale, l'Ufficio
di Presidenza da questo viene precluso.
Balestri (P.S.I.) -
Io dicevo che è tanto semplice quando
si dice: "detta tabella fa parte integrante dell'organico del
personale della Regione", quindi la conseguenza è questa. Ci sarà
una linea unica su tutto, però... (
Montesano
: no, non è
questa la questione) ...lasciami finire.
Ad un certo momento che la Presidenza del Consiglio abbia una
certa libertà perché rappresenta il Consiglio, il quale è l'organo
massimo poi della Regione, io lo trovo giusto.
Andrione
(U.V.) -
Io proporrei il primo comma così
come è stato formulato dall'Avvocato Caveri, il secondo ed il terzo
comma abrogati e sostituiti da questo comma unico: "Il Presidente
del Consiglio deve essere sentito dalla Giunta regionale per ogni
decisione riguardante il personale suddetto". Cioè, si dà al
Presidente del Consiglio gli stessi poteri che hanno gli Assessori
che in Giunta esprimono le loro cose...
Caveri
(U.V.) -
Domando la parola per contraddire,
tra parentesi quadre, un'affermazione che è stata fatta dal
Consigliere Balestri. Quando ha detto che il Presidente del
Consiglio è la massima autorità della Regione.
Montesano (P.S.D.I.) -
No, no il Consiglio ha detto.
Caveri
(U.V.) -
Come? Ah, il Consiglio. Avevo
capito il Presidente del Consiglio. Siccome si fa spesso
confusione, quindi...
Montesano (P.S.D.I.) -
Allora l'articolo 119 viene
modificato in questo modo, lo rileggiamo tutto.
"Il numero e le qualifiche degli impiegati e dei salariati
occorrenti per il funzionamento dei servizi del Consiglio regionale
sono previsti da una apposita tabella approvata dal Consiglio
regionale, su proposta dell'Ufficio di Presidenza. Tale tabella fa
parte integrante della pianta organica generale del personale della
Regione.".
Commi due e tre abrogati e sostituiti da un secondo comma
proposto dal Segretario Consigliere Andrione che dice: "Il
Presidente del Consiglio deve essere sentito dalla Giunta regionale
per ogni decisione riguardante il personale suddetto".
Il Consiglio è d'accordo?
Il Consiglio approva.
E allora abbiamo finito l'esame del Regolamento, si passa alla
votazione a scrutinio segreto con le solite modalità.
Risultato della votazione: presenti 30, votanti 30, maggioranza
18, favorevoli 28, contrari 2.
Il Consiglio approva.
