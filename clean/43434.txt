Classificazione
AGRICOLTURA



Oggetto del Consiglio n. 805 del 21 luglio 2021 - Resoconto
OGGETTO N. 805/XVI - Interrogazione: "Ammontare complessivo
delle risorse a disposizione della Regione per il finanziamento
degli interventi dei Programmi di Sviluppo rurale
2021-2022".
Bertin (Presidente) -
Riprendiamo i lavori dal punto n. 9
dell'ordine del giorno. Per la risposta l'assessore Sapinet.
Sapinet (UV) -
Nell'interrogazione mi si chiede quale sia
l'importo superiore che la nostra Regione ha ottenuto, considerata
la quota
Next Generation
di 5,4 milioni di euro, anche in
merito alle mie dichiarazioni dove appunto citavo una somma
leggermente superiore a quella storica, tradotta più o meno in
circa 500 mila euro.
Facendo un percorso all'indietro, torniamo al 23 dicembre 2020,
quando è stato all'epoca pubblicato il regolamento dell'Unione
europea 2020-2220 del Parlamento europeo, dove in merito al
regolamento transitorio di estinzioni si stabiliva appunto che
l'attuale quadro della PAC veniva poi esteso per un periodo
aggiuntivo di due annualità, quindi il 2021 e il 2022; si era detto
con lo slogan "fondi nuovi e vecchie regole". Di fatto il PSR
2014-2020 assumeva una nuova base giuridica e diveniva un PSR
2014-2022. Lo stesso regolamento definisce appunto per questo
biennio, dove il PSR viene prolungato, un sostegno finanziario
dell'Unione europea che è suddiviso in due parti principali, quindi
una parte di risorse ordinarie provenienti dal quadro finanziario
pluriennale e poi le risorse aggiuntive provenienti dal Next
Generation.
A seguito di questa pubblicazione - ne abbiamo parlato spesso
anche qui in Consiglio - si è avviata una lunga fase tecnica e
politica di confronto fra le Regioni, al fine appunto di riuscire
ad arrivare a una soluzione. In questa lunga trattativa si erano
poi creati due schieramenti: una di sei regioni del centro sud,
Sicilia, Calabria, Campania, Puglia, Umbria e Basilicata, che
volevano di fatto mantenerle invariate, ovvero erano a sostegno di
quello che citiamo come criterio storico, mentre le altre quindici
regioni, tra cui la nostra, sostenevano di introdurre nuovi
criteri. Noi, in una prima fase non avevamo sottoscritto la
proposta delle quattordici regioni, lo abbiamo fatto in un secondo
tempo, dopo aver messo in evidenza la nostra specificità, la nostra
particolarità e dopo che c'era stato garantito un minimo storico
importante.
È stato un lungo percorso, anche allungato ulteriormente dal
cambio del Governo, dove abbiamo avuto una ottima collaborazione
con il senatore Albert Lanièce, in un periodo di contrattazione tra
le Regioni e tra questi due schieramenti che hanno presentato ai
tavoli tecnici politici diverse ipotesi di riparto più o meno
favorevoli a programmi regionali come quello valdostano,
caratterizzato da una forte incidenza delle misure ambientali.
A partire da queste ipotesi l'Autorità di gestione del PSR
regionale ha elaborato alcuni scenari di finanziamento utili a
comprendere le reali possibilità di copertura dei fabbisogni
regionali, in termini di prosecuzione delle graduatorie aperte: la
copertura necessaria ai bandi delle misure a superficie a capo per
il biennio 2021-2022 e le annualità pregresse, il mantenimento del
livello minimo regolamentare a favore del
Leader
, che deve
essere meno del 5 percento, e l'apertura di nuovi bandi a favore
dei giovani agricoltori.
Stanti le varie difficoltà di dialogo che si sono presentate tra
le varie Regioni e il profilarsi della mancata intesa, lo scenario
più prudente accreditato ed elaborato dall'Autorità di gestione
prevedeva la riproposizione comunque dei criteri storici, che per
il PSR valdostano significava lo 0,63 percento dell'intera quota
destinata ai PSR italiani. Questo 0,63 percento storico si
traduceva per quel che è la nostra Regione a una quota totale di
39.577.397 euro, quota questa del quadro finanziario pluriennale,
mentre i Next Generation pari a 5.182.528 euro, per un totale di
spesa pubblica di 44.759.925 euro, quindi questo era lo
storico.
Addivenendo infine alla mancata intesa sui parametri di riparto,
la decisione è passata in capo al Consiglio dei Ministri, organo
che si è espresso definitivamente con una delibera del 17 giugno
2021, dopo sette mesi di trattative, stabilendo una ponderazione
diciamo mista tra i due tipi di criteri proposti tra i due
schieramenti, che di fatto si traducevano per il 2021 in
un'applicazione del 90 percento dei criteri storici e del 10
percento con i nuovi criteri, mentre per il 2022 un'applicazione
del 70 percento dei criteri storici e del 30 percento con i nuovi
criteri.
Occorre poi dire e ricordare che nelle premesse della delibera
del Consiglio dei Ministri è richiamato il cosiddetto "principio di
non regressività", ovvero un principio secondo cui l'incidenza
percentuale delle misure ambientali di un dato programma di
sviluppo rurale deve essere mantenuta anche a seguito
dell'inserimento delle nuove risorse, ai sensi del regolamento che
abbiamo citato prima 2020-2220. Questa percentuale deve essere
rispettata separatamente, sia con riferimento alla quota di fondi
ordinari, sia con riferimento alla quota di fondi Next
Generation.
Un altro richiamo fatto in questa relazione riguarda nello
specifico il PSR valdostano, per il quale occorre mantenere il
livello di finanziamento pari a quello della precedente
programmazione, al fine di garantire il rispetto del principio di
non regressività per i pagamenti ambientali del PSR e garantire la
prosecuzione naturale della programmazione 2014-2020. Queste due
premesse si sono tradotte, per quel che riguarda il nostro PSR, in
una quota definitiva di riparto pari allo 0,6349, in virtù
dell'applicazione del principio di non regressività e
dell'importante quota ambientale pari a circa al 56 percento,
prevista appunto dal PSR valdostano.
In termini finanziari, quindi per venire ai numeri, al Programma
regionale è stata assegnata una quota di fondi ordinari pari a
39.901.097,01 euro, una quota Next Generation pari a 5.421.410,36
euro, per un totale, in termini di spesa pubblica, di 45.322.507,37
euro. Dal raffronto con il dato precedente, con lo scenario
elaborato dagli uffici regionali, emerge una differenza positiva di
562.582 euro a favore del PSR valdostano, quindi poco di più dei
500 mila che avevamo detto precedentemente. Poi le farò avere la
risposta, così le rimangono i dati.
Presidente -
Consigliere Planaz ne ha facoltà.
Planaz (LEGA VDA) -
Questa interrogazione serviva a far
chiarezza a seguito di un comunicato, perché non si capiva bene di
quant'era l'importo a disposizione in più per la nostra regione.
Ben venga. Per una volta, anche se non sono delle risorse
importanti, fa sempre piacere che almeno una qualcosina in più
l'abbiamo ottenuta a nostro vantaggio. Io capisco e lei mi ha di
nuovo illustrato tutte le difficoltà che ci sono a mettersi
d'accordo tra tutte le varie Regioni per arrivare a un piano
nazionale univoco. Le cose non sono sicuramente facili sia come
volontà, ma anche per le caratteristiche territoriali. Ha citato
molte regioni del sud Italia ed è normale che se noi andiamo a
confrontare la nostra realtà non riusciremo mai a trovare una
quadra, così per dire.
Ha citato anche il regolamento europeo 2020-2220 per cui il 55
percento della dotazione
Next Generation
dovrebbe essere
utilizzata per l'innovazione a transizione digitale - fin in qui va
tutto bene - e il 37 percento per la misura ambientale. Quando si
parla di innovazione e transizione digitale, ben venga il futuro,
la digitalizzazione, il cercare di sburocratizzare ed eliminare
anche gli spostamenti per andare a compilare, per andare a fare
tutta la documentazione per eventuali esigenze dell'azienda. Però
quando si parla di innovazione voglio solo ricordare - bisognerebbe
anche ricordarlo, ma è un suggerimento che le do - che a livello
nazionale noi abbiamo ancora degli alpeggi che non sono serviti da
strade o da piste poderali, e quando si parla di innovazione
bisognerebbe, visto che ci sono forse dei fondi in più a
disposizione, vedo che in questo caso non sono sufficienti, andare
a dare quel minimo di innovazione, visto che ci sono anche dei
progetti già approvati e mancavano le risorse, andare a dare delle
risposte a queste realtà che ancora oggi producono in situazioni
che non sono tuttora servite da una strada poderale. Abbiamo
presentato questa interrogazione per sottolineare anche il fatto
che sull'innovazione ci sarebbe ancora molto da fare nella nostra
regione, diversamente da altre regioni dove questo problema non
sussiste, perché non hanno le difficoltà e le caratteristiche
territoriali della nostra regione.
Questo solo per dire che, quando si è alle trattative, va
ricordato anche che noi abbiamo esigenze ancora particolari, a
differenza di altre regioni.
