Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1528 del 19 ottobre 1990 - Resoconto
OGGETTO N. 1528/IX - RIPRESENTAZIONE DEL DISEGNO DI LEGGE PER
UN AUMENTO DEL FINANZIAMENTO A FAVORE DELL'INSTITUT VALDOTAIN DE
L'ARTISANAT TYPIQUE. (Reiezione di risoluzione)
PRESIDENTE:
Do lettura della proposta di risoluzione
presentata dai Consiglieri del Gruppo dell'Union Valdôtaine e dai
Consiglieri Bich, Lanivi, Maquignaz e Riccarand, iscritta in via
d'urgenza all'ordine del giorno.
RISOLUZIONE
Il Consiglio regionale
della Valle d'Aosta
- Preso atto dell'ordine del giorno approvato in data 9 ottobre
1990 dal Consiglio di Amministrazione dell'IVAT, nel quale viene
evidenziata la grave situazione finanziaria in cui versa l'istituto
e viene, nel contempo, espressa una forte preoccupazione in merito
alle future prospettive dell'Institut;
- Considerato che, per far fronte ai problemi evidenziati, era
già stato predisposto uno specifico disegno di legge, inserito
all'ordine del giorno della seduta del Consiglio regionale del 12
luglio 1990 e che, in quella sede, l'Assessore all'Industria,
Commercio, Artigianato e Trasporti Fosson, a nome della Giunta
regionale, ha ritirato il provvedimento per un suo riesame;
- Evidenziato che, a tutt'oggi, la Giunta regionale non ha
ancora assunto alcuna decisione in merito;
- Sottolineata l'importanza del ruolo che l'IVAT riveste nella
valorizzazione della cultura valdostana, nella promozione, nello
sviluppo e nella commercializzazione della più qualificata
produzione dell'artigianato tipico della Valle d'Aosta;
- Sottolineata inoltre l’esigenza di
salvaguardare gli attuali livelli occupazionali dell'Institut e di
non disperdere il patrimonio di esperienze maturate in questi
anni;
IMPEGNA
la Giunta regionale a ripresentare, nella prossima adunanza del
Consiglio regionale, il disegno di legge concernente: "Aumento del
finanziamento a favore dell'Institut Valdôtain de l'Artisanat
Typique".
PRESIDENTE:
Il Consigliere Lanivi ha chiesto la parola per
illustrare la proposta di risoluzione testé letta: ne ha
facoltà.
LANIVI (ADP):
Poiché credo che tutti i Consiglieri
regionali abbiano avuto il promemoria del Consiglio di
Amministrazione dell'IVAT, cercherò di esporre molto sinteticamente
il senso della risoluzione.
Si tratta di una questione molto semplice: l’IVAT
ha bisogno di circa 200 milioni per ripianare il suo bilancio. E'
da tener presente che, dal momento della costituzione di tale
istituto, il contributo regionale è rimasto invariato nella misura
di lire 500 milioni. Non si tratta, ovviamente, di rapportare il
bilancio dell'IVAT al tasso di inflazione, ma di intervenire con
una misura strettamente finanziaria tenendo però conto di questa
esigenza ed anche del ruolo che l'Istituto svolge in Valle
d'Aosta.
Non dimentichiamo che l'IVAT ha preso il posto dell'EVART,
consentendoci di fare un passo in avanti. Nulla vieta che si
possano fare delle considerazioni e degli approfondimenti sul ruolo
di tale Istituto, tenendo nel debito conto i risultati conseguiti e
l'esperienza maturata. In questo momento, però, vi è una situazione
di urgenza, rappresentata dalla scadenza del 30 novembre, entro la
quale l'IVAT sarà messo in liquidazione se non gli sarà garantito
un intervento regionale.
Credo che una soluzione così traumatica non sarebbe positiva non
solo per l'artigianato tipico, ma neanche per la regione.
Ricordo che è già stato presentato il disegno di legge per
provvedere al finanziamento richiesto e mi pare che l'Assessore
competente nella seduta di luglio si sia dichiarato disponibile ad
approfondire la questione.
La mia proposta tende a far riportare in Consiglio, per
l'approvazione, il rifinanziamento dell'IVAT. Le Commissioni
competenti possono approfondire l'argomento, apportando
eventualmente al disegno di legge gli emendamenti più
opportuni.
PRESIDENTE:
Ha chiesto la parola
l’Assessore all'Industria, Commercio, Artigianato e
Trasporti, Fosson; ne ha facoltà.
FOSSON (DC):
Sull'IVAT si sono svolte ampie discussioni.
Come il Consigliere Lanivi ed altri componenti di questo Consiglio,
anch'io ho avuto modo di vedere le relazioni del Collegio dei
revisori dei conti, dalle quali, al di là della correttezza formale
della gestione, traspare come l'IVAT non abbia raggiunto quei
risultati che l'ente pubblico si prometteva di raggiungere con la
costituzione di tale ente.
In effetti, per quanto riguarda i corsi di formazione
professionale, ne vengono organizzati solo alcuni, pagati
totalmente dalla Regione, mentre potrebbero essere organizzati
dalla Regione, tramite l'Agenzia del Lavoro o altre strutture. Per
quanto concerne la promozione e la vendita degli oggetti artistici
ed artigianali, nei punti di vendita di Aosta, Courmayeur, Cogne e
quelli esistenti altrove, si arriva a vendere ben poco della
produzione artigianale valdostana e non si riesce a vendere quella
degli artisti di più chiara fama, i quali vendono direttamente per
conto loro. Occorre quindi fare una riflessione ed è per questo che
abbiamo fermato la legge.
La Giunta si ripropone di avere in tempi brevissimi una
soluzione alternativa che, fra l'altro, tenga conto del personale;
se ciò non sarà possibile nell'immediato, vedremo il modo di
rifinanziare questa legge e di riprendere il discorso della
revisione totale dell’IVAT, del suo modo di essere e
di porsi nella realtà valdostana.
PRESIDENTE:
Ha chiesto la parola il Consigliere Lanivi; ne
ha facoltà.
LANIVI (ADP):
Non ho ben capito la proposta
dell'Assessore.
Comunque, nel ricordare che, se non viene rispettata la scadenza
del 30 novembre, l'IVAT viene messo in liquidazione, vorrei sapere
se l'Assessore intende rifinanziare l’IVAT e poi
studiare un modello alternativo. Il succo del discorso è questo: se
la legge non verrà ripresentata in tempi ristretti, l'IVAT dovrà
chiudere. Cioè, o chiudiamo la partita e poi riflettiamo...
(...Interruzione...)
PRESIDENTE:
Faccio solo una osservazione di carattere
tecnico-procedurale.
Mi sembra che non sia possibile ripresentare il disegno di legge
nella prossima adunanza del Consiglio regionale, perché il disegno
di legge è stato ritirato e quindi si tratterà di un nuovo disegno
di legge che dovrà seguire il suo iter: presentazione alla
Presidenza del Consiglio, perché passi attraverso le Commissioni e,
dopo la nomina del relatore, venga all'esame del Consiglio
regionale.
La mia posizione, quindi, è che si debba ripresentare il disegno
di legge attraverso l'iter normale, ma non al prossimo Consiglio
regionale.
Ha chiesto la parola il Consigliere Viérin; ne ha facoltà.
VIERIN (UV):
Nous sommes le 19 octobre; s'il y a la
volonté d'aborder le problème et, avant la fermeture de l'IVAT, de
discuter sur son avenir, je pense que l’on peut
représenter le projet de loi au prochain Conseil. Il suffit de
déposer le projet et de demander, avec les procédures d'urgence que
nous connaissons tous, que les Commissions expriment leur avis pour
l'inscrire à l'ordre du jour de la séance du 8 novembre. Je pense
que du point de vue de la procédure, la chose peut se faire. Il n'y
a aucune difficulté.
Je crois par contre qu’il s'agit d'une question
de volonté politique. Nous n'avons pas compris quelle est
l'intention du Gouvernement. Tous les conseillers ont reçu le
communiqué de l'assemblée des travailleurs de l'IVAT. Il y a aussi
une requête adressée au Président du Gouvernement et à l'Assesseur
à l'Industrie, Commerce, Artisanat et Transports, pour une
rencontre avec les organisations syndicales.
Nous ne voudrions pas que, tout en prenant acte de la nécessité
de réfléchir, de discuter sur les finalités et sur l'activité de
cet Institut, la réflexion se fasse après la fermeture de l'IVAT et
donc avec l'obligation de licencier treize travailleurs.
PRESIDENTE:
Ha chiesto la parola l'Assessore
all'Industria, Commercio, Artigianato e Trasporti, Fosson; ne ha
facoltà.
FOSSON (DC):
A me pare di aver detto che avevamo allo
studio delle misure alternative, tese ad ipotizzare un qualche cosa
di diverso dall'IVAT. Se saremo in grado di portare a compimento
queste misure in tempo per garantire una continuità, le porteremo
avanti; in caso contrario, ripresenteremo la legge, cioè ci
impegniamo fin d'ora a ripresentare la legge per garantire la
continuità...
(...Interruzione del Consigliere Viérin...)
... Quant il sera nécessaire? Nous pensons dans un bref délai,
si nous ne trouvons pas une solution alternative.
En tout cas, même en présentant la loi, provvederemo ad
ipotizzare qualcosa di diverso. Comunque intendiamo garantire ai
lavoratori la continuità di occupazione ed entro il 30 novembre
sarà data una risposta positiva, nel senso che verrà garantita la
continuità.
PRESIDENTE:
Ha chiesto la parola il Consigliere Rollandin;
ne ha facoltà.
ROLLANDIN (UV):
Je regrette, mais les deux choses ne sont
pas incompatibles.
On demande d'avoir la loi, autrement on risque la fermeture de
l'IVAT, En même temps, vous pouvez penser, prévoir, réfléchir,
faire tout ce que vous voulez, mais, si on n'a pas de loi dans ces
termes, l'IVAT arrête son activité.
Alors je crois que ce qu'on demande c'est tout simple. Il n'y a
pas de choix. C'est inutile de dire qu'on est en train de penser.
Il n'y a pas de solution, ou bien on la présente; et pour la
présenter le 8 du mois de novembre, il faut la présenter tout de
suite.
Alors, s'il y a la volonté, bon; sinon on dit
qu’il y a la fermeture de l'IVAT. C'est évident.
C'est une question de temps, qui est là, je répète, depuis des
mois. Si on veut fermer, il suffit de le dire, afin qu'il y ait la
possibilité de s'organiser.
Vous cites que vous prenez votre temps; mais ce n'est pas
croyable: c’est impossible!
PRESIDENT:
Le Conseiller Andrione a demandé la parole; il
en a la faculté.
ANDRIONE (UV):
Nous n'avons pas compris de quelle façon la
majorité votera sur cette résolution et nous prions le Président du
Conseil de la faire voter, de façon que notre doute sera
éclairci.
PRESIDENT:
Le Président de la Junte, Bondaz, a demandé la
parole; il en a la faculté.
BONDAZ (DC):
Per soddisfare la curiosità del Consigliere
Andrione, informo il Consiglio che la maggioranza si asterrà dal
votare la risoluzione.
PRESIDENTE:
Se nessuno chiede la parola, pongo in
votazione la proposta di risoluzione in oggetto.
ESITO DELLA VOTAZIONE
Presenti: 31
Votanti: 14
Favorevoli: 14
Astenuti: 17 (Bajocco, Beneforti, Bondaz, Chenuil, Dolchi,
Fosson, Lanièce, Lavoyer, Limonet, Mafrica, Martin, Milanesio,
Monami, Pascale, Ricco, Rusci e Trione)
Il Consiglio non approva
