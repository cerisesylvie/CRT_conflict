Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2258 del 5 giugno 1991 - Resoconto
OGGETTO N. 2258/IX Concessione di un contributo straordinario
di lire 3.500.000 alla Pro Loco di Pré-Saint-Didier per l'acquisto
di sedie da utilizzare durante le manifestazioni - Approvazione ed
impegno di spesa.Errore. L'origine riferimento non è stata
trovata.
Presidente Do lettura della proposta di deliberazione iscritta
al punto 41 dell'ordine del giorno.
Deliberazione Il Consiglio delibera
1) di approvare la concessione di un contributo di £. 3.500.000
(tremilionicinquecentomila) alla Pro Loco di Pré-Saint-Didier per
l'acquisto di sedie da utilizzare durante le manifestazioni;
2) di impegnare la spesa di £. 3.500.000
(tremilionicinquecentomila), con imputazione della spesa stessa al
cap. 64320 del bilancio di previsione della Regione per l'anno 1991
("Contributi e sussidi ad istituzioni ed organismi vari per
attività nel settore del turismo e del tempo libero") che presenta
la necessaria disponibilità;
3) di stabilire che alla liquidazione si provveda ai sensi
dell'art. 58 della legge regionale 27 dicembre 1989, n. 90, su
presentazione di idonea documentazione di spesa.
Presidente
Ha chiesto la parola il Consigliere
Riccarand; ne ha facoltà.
Riccarand (VA)
Periodicamente arrivano dei
contributi che sono distribuiti alle varie Pro Loco secondo criteri
abbastanza definiti. In questo caso si tratta di un contributo
straordinario per l'acquisto di sedie, ma non riesco a capire
perché questi interventi un po' fuori dalla norma debbano essere
tutti a carico dell'Amministrazione regionale.
Poiché credo che un certo sforzo debba essere fatto anche da chi
organizza o promuove le varie iniziative, non ritengo giustificato
neppure questo provvedimento.
Presidente
Ha chiesto la parola l'Assessore al
Turismo, Urbanistica e Beni culturali, Pascale; ne ha
facoltà.
Pascale (PSI)
Io credo che le Pro Loco svolgano una
validissima attività sul territorio in tema di animazione, per la
quale ricevono un contributo annuale molto limitato, previa
presentazione di un programma di attività, in attesa
dell'attuazione della legge sulle APT, nella quale è previsto un
aumento dei contributi ed un regolamento più incisivo per tutte le
associazioni e Pro Loco.
E' chiaro che in attesa dell'entrata in vigore di questa legge
si cerca di sopperire alle esigenze delle Pro Loco con contributi
di carattere straordinario per spese di carattere straordinario,
altrimenti, con il contributo ridotto che ricevono annualmente,
queste associazioni non avrebbero certamente la possibilità di
portare avanti la loro attività, che invece risulta validissima per
il turismo valdostano.
Presidente
Se nessuno chiede la parola, pongo in
votazione la proposta di deliberazione in oggetto.
Esito della votazione:
Presenti: 26
Votanti: 25
Favorevoli: 25
Astenuti: 1 (Riccarand)
Il Consiglio approva
