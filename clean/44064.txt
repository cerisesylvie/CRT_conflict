Classificazione
DIFENSORE CIVICO



Oggetto del Consiglio n. 1130 del 12 gennaio 2022 - Resoconto
OGGETTO N. 1130/XVI - Elezione del Difensore civico presso il
Consiglio regionale della Valle d'Aosta.
Bertin (Presidente) - -
Punto n. 4 all'ordine del giorno.
Il Consiglio regionale, con deliberazione dell'11 gennaio 2017,
aveva eletto il signor Formento Dojot quale Difensore civico per
cinque anni. Occorre pertanto procedere alla nuova elezione di tale
organo giunto a scadenza naturale.
Ai sensi della legge 28 agosto 2011 che disciplina le modalità
di elezione del Difensore civico, le sue funzioni e i modi di
esercizio delle stesse, è stato avviato il procedimento per
l'elezione del Difensore civico con la deliberazione pubblicata nel
Bollettino ufficiale della Regione in data 5 ottobre 2021.
Sono pervenute, a questo proposito, alla Presidenza del
Consiglio le seguenti proposte di candidatura: signori Bertignono
Marco, Cantele Corrado, Cordone Francesco e Squillaci Adele.
A seguito delle verifiche effettuate dalla segreteria generale
del Consiglio regionale per accertamento del possesso dei requisiti
richiesti dalla legge, tutti i candidati sono risultati idonei.
Rammento che, ai sensi dell'art. 6 della legge in questione, il
Consiglio regionale elegge il Difensore Civico a scrutinio segreto
a maggioranza dei due terzi assegnati alla Regione. Se dopo due
votazioni consecutive nessun candidato raggiunge la maggioranza dei
due terzi dei Consiglieri, il Consiglio procede a una terza
votazione da effettuarsi nella stessa seduta e risulta eletto, in
questo caso, chi riporta la maggioranza assoluta dei Consiglieri
assegnati alla Regione, vale a dire diciotto.
Consigliere Marguerettaz ne ha facoltà.
Marguerettaz (UV) -
Sicuramente, come è stato detto dal
Presidente, tutti coloro che hanno presentato la loro candidatura
hanno dei profili interessanti, hanno sicuramente delle
professionalità e questo ci fa piacere. La valutazione che la
maggioranza ha fatto è una considerazione particolare per la
candidatura della dottoressa Adele Squillaci, perché oltre a un
percorso professionale e ai titoli, così come li hanno gli altri,
ha un'esperienza specifica nel settore e quindi proponiamo il
nominativo della dottoressa Adele Squillaci.
Presidente -
Il consigliere Sammaritani ne ha
facoltà.
Sammaritani (LEGA VDA) -
In linea con quello che è stato
appena dichiarato dal collega Marguerettaz, anche a nome del gruppo
Lega riteniamo che la figura professionale della dottoressa
Squillaci sia un profilo sicuramente di alto livello per ricoprire
questo ruolo importante nei rapporti che la pubblica
Amministrazione ha con il cittadino.
Sicuramente anche per la sua esperienza, per la sua preparazione
e per il percorso che ha fatto in Amministrazione, riteniamo che
possa essere una figura sicuramente adeguata a ricoprire quel
ruolo.
Presidente -
Ci sono altre richieste? Non vedo altre
prenotazioni.
Nel passare alla fase di votazione, ringraziamo il Difensore
civico uscente per il suo lavoro, fra l'altro per dieci anni in
quell'incarico.
Possiamo procedere allora alla votazione con voto segreto in
cabina; nel caso specifico, per quanto riguarda il Consigliere
Rosaire, verrà chiamato con videochiamata. Adesso verranno
distribuite le schede.
Consigliere Marguerettaz.
Marguerettaz (UV) -
È necessario il voto in cabina?
Perché il voto segreto è una cosa, il voto in cabina è un'altra
Presidente -
Verranno distribuite le schede e procediamo
alla votazione.
Presenti: 34
Votanti           
: 34
Nulle: 1
Valide: 33
Bianche: 2
- Squillaci Adele: 29
- Cordone Francesco: 2
Risulta eletta Adele Squillaci a cui vanno i nostri auguri per
il nuovo impegno.
