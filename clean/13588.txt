Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 62 del 26 luglio 1993 - Resoconto
OGGETTO N. 62/X - Interventi al fine di evitare l'abbandono
degli alpeggi. (Interpellanza)
Interpellanza - Considerato che la legge regionale n. 83 del
23-12-1991 in ap­plicazione del regolamento CEE n. 797/85 e
successive modifi­cazioni, prevede all'articolo 7 interventi al
fine di evitare l'ab­bandono degli alpeggi mediante l'istituzione
di un premio an­nuo da concedere agli agricoltori che si impegnano
a coltivare i pascoli per almeno 5 anni adottando pratiche agricole
compati­bili con le esigenze della protezione dell'ambiente e delle
risorse naturali;
Rilevato che la presentazione delle domande e il loro
perfezio­namento doveva avvenire entro il 30 giugno 1992 e a
tuttora i richiedenti non hanno ottenuto l'erogazione dei
contributi pre­visti;
il sottoscritto Consigliere regionale
Interpella
l'Assessore competente per conoscere:
- se è intenzione dell'amministrazione regionale dare
applica­zione a detta legge;
- se positivamente, per quale motivo non si è ancora proceduto
all'erogazione dei contributi previsti;
- quando si prevede che ciò possa avvenire.
F.to: Lanièce.
Presidente -
La parola al Consigliere Lanièce.
Lanièce (DC) -
Uno degli obiettivi irrinunciabili
dell'Amministrazione regiona­le deve consistere, secondo me, nel
sostenere l'attività agricola e nel contribuire a migliorarne le
condizioni di sviluppo e di ef­ficienza.
E' in questa ottica che va considerato l'articolo 6 della legge
regionale n. 83, in applicazione del regolamento CEE n. 797 del
1985 e n. 2328 del 1991, il quale articolo ha lo scopo di
scongiurare un graduale abbandono degli alpeggi che compor­terebbe
uno squilibrio idrogeologico ed ambientale, in quanto
aumenterebbero i rischi dovuti a probabili frane, erosioni,
ecce­tera. Inoltre, bisogna tenere conto sia dell'aspetto
economico, collegato alla produzione di prodotti tipici quali la
fontina - per­ché sappiamo benissimo che è proprio negli alpeggi
che questa viene prodotta - sia dell'aspetto occupazionale, in
quanto basta notare l'ingente manodopera necessaria per la
conduzione degli alpeggi stessi.
Tenendo quindi conto di queste motivazioni e anche del
malcontento dei conduttori degli alpeggi, che a tutto­ra non hanno
ancora ottenuto l'erogazione dei contributi pre­visti da questa
legge, interpello l'Assessore competente per sa­pere quali sono gli
intendimenti della Giunta in merito alla questione oggetto
dell'interpellanza, se è intenzione dell'Am­ministrazione dare
applicazione a questa leggee, nel caso in cui la risposta sia
positiva, come mai non si è ancora proceduto all'erogazione di
questi contributi e quando ciò potrà avvenire.
Si dà atto che, dalle ore 11,43, riassume la presidenza il
Presi­dente Stévenin.
Presidente -
Risponde l'Assessore
dell'agricoltura, forestazione e risorse naturali, Vallet.
Vallet (UV) -
J'ai déjà répondu à l'interpellance du
Conseiller en répondant à la question qu'il m'avait posée au point
n. 5 et donc je ne retiens pas opportun de dire à nouveau les mêmes
choses.
Presidente -
La parola al Consigliere Lanièce.
Lanièce (DC) -
Giustifico il piccolo errore
dell'Assessore in quanto entrambe, sia l'interrogazione sia
l'interpellanza, riguardavano gli alpeg­gi. Mi auguro comunque che
la procedura per l'erogazione ven­ga svolta nel minor tempo
possibile in quanto ricordo e sottoli­neo l'importanza di questi
sussidi, necessari per mantenere in vita questi alpeggi. Mi aspetto
quindi ulteriori precisazioni e uno sviluppo veloce della
questione.
