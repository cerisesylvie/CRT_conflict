Classificazione
ASSISTENZA SANITARIA E OSPEDALIERA
Presidio ospedaliero



Oggetto del Consiglio n. 131 del 3 ottobre 2018 - Resoconto
OGGETTO N. 131/XV - Interpellanza: "Valutazioni in merito
alla collocazione da parte dell'Azienda USL della struttura
dell'hospice alle dipendenze dell'area territoriale".
Fosson (Presidente) -
Punto n. 14.12 dell'ordine del
giorno. La parola al Consigliere Bianchi per l'illustrazione.
Bianchi (UV) -
Con questa interpellanza chiediamo alcune
delucidazioni sull'
hospice
, vale a dire quella struttura di
cure palliative che oggi come sede è situata all'interno
dell'Ospedale Beauregard. In ogni caso cercherò di essere
telegrafico in quanto l'interpellanza è molto chiara, ma in ogni
caso voglio anche sottolineare quanto è importante e quanto questa
struttura dell'
hospice
stia lavorando in maniera ottima, a
mio avviso, è un fiore all'occhiello della sanità valdostana.
Nell'atto aziendale questa struttura, che è all'interno
dell'Ospedale Beauregard, viene collocata gerarchicamente sotto la
direzione dell'area territoriale, quindi nell'interpellanza
chiediamo quali siano le valutazioni su questa collocazione, vale a
dire sull'area territoriale da parte dell'Assessore competente;
come l'Azienda USL ritiene di governare in modo separato gli
aspetti economici legati alla gestione della struttura (costi
specifici, costi generali, servizi e via dicendo) e come si
interfaccerà questa struttura con l'area ospedaliera, dipendendo da
una Direzione diversa da quella dell'ospedale.
Président -
La parole à l'Assesseur Certan pour la
réponse.
Certan (ALPE) -
Grazie colleghi per quest'interpellanza
che mi permette di chiarire tante situazioni che a volte non sono
così chiare.
Lei mi chiede le mie valutazioni personali e intendo valutazioni
in quanto Assessore circa la collocazione dell'
hospice
all'interno dell'area territoriale. Ricordo che l'Azienda USL ha la
Direzione strategica con Direttore generale, Direttore sanitario e
Direttore amministrativo e sotto la Direzione strategica ha quattro
aree: un'area territoriale, un'area ospedaliera, un'area
prevenzione e un'area amministrativa, più degli uffici. All'interno
di queste quattro aree, nell'area territoriale è collocato
l'
hospice
di cui parla l'iniziativa, mentre tutta la parte
ospedaliera, Beauregard compreso, è chiaramente sotto l'area
ospedaliera.
Io ricordo bene tutti i passaggi avvenuti nell'ambito della V
Commissione quando abbiamo discusso e abbiamo esaminato l'atto
aziendale, ricordo, dal punto di vista normativo, la collocazione
gerarchica e funzionale dell'
hospice
alle dipendenze
dell'area territoriale, poiché è prevista dalle disposizioni
contenute nel DPCM 12/01/2017 "Definizione e aggiornamenti dei
livelli essenziali di assistenza", di cui all'articolo 1, comma 7,
del decreto legislativo 30 dicembre 1992 n. 502", il quale
all'articolo 31 recita: "
Assistenza socio-sanitaria e
residenziale alle persone nella fase terminale di vita. Le
prestazioni sono erogate da équipe multidisciplinari e
multiprofessionali nei centri specialistici di cure palliative
(hospice) che, anche quando operanti all'interno di una struttura
ospedaliera, si collocano nell'ambito dell'assistenza
socio-sanitaria territoriale. Gli hospice assicurano l'assistenza
medica, infermieristica e la presenza di operatori tecnici
dell'assistenza sette giorni su sette, sulle ventiquattro ore, e
dispongono di protocolli formalizzati per il controllo del dolore,
dei sintomi per la sedazione, alimentazione, idratazione e di
programmi formalizzati per l'informazione, la comunicazione, il
sostegno al paziente, alla famiglia, l'accompagnamento alla morte,
l'assistenza al lutto, l'audit clinico, il sostegno psico-emotivo
delle équipe
". Devo dire che questo settore è composto da
persone formate e anche molto competenti e bisogna riconoscere che
veramente operano secondo la legge e secondo questi tipi di
indicazioni.
Si sottolinea altresì che sia l'intesa Stato-Regione del 2012,
sia la DGR del 2012 ("Approvazione dell'istituzione della rete
regionale di cure palliative e terapia del dolore") riconoscono
l'assistenza residenziale in
hospice
come un nodo della rete
territoriale di presa in carico del paziente in cure palliative. In
sintesi è un obbligo giuridico quello di attribuire all'area
territoriale il governo non solo dell'
hospice
, ma - ne
abbiamo parlato prima con l'interpellanza del collega Bertschy -
anche delle strutture RSA e UAP. Le sopracitate disposizioni sono
state recepite dall'atto aziendale, il quale ha seguito l'iter
previsto dalle normative regionali con la discussione nel Collegio
di direzione dell'USL, una discussione con le forze sindacali, la
discussione in V Commissione, l'approvazione da parte della Giunta,
senza peraltro osservazioni contrarie. In particolare il Collegio
di direzione ha condiviso lo spostamento funzionale dall'area
ospedaliera all'area territoriale come necessario e opportuno.
Per quanto riguarda le domande 2 e 3, direi che all'atto
pratico, in merito alla gestione della struttura, l'Azienda USL
della Valle d'Aosta ha comunicato che, a seguito della nuova
collocazione gerarchica e funzionale dell'
hospice
, restano
comunque e in ogni caso invariate l'
équipe
medica,
l'
équipe
infermieristica e assistenziale, la sede fisica,
che in questo caso per noi è coincidente con il Beauregard, ma
giustamente, ad esempio, il collega Bertschy prima diceva che forse
in Bassa Valle, in virtù anche della collocazione geografica,
sarebbe forse utile pensare a un
hospice
più piccolo, che in
qualche modo possa rispondere a delle esigenze della popolazione
della Bassa Valle. Così come per quanto riguarda l'interfaccia tra
area ospedaliera e area territoriale è in corso un tavolo a livello
regionale aziendale e ha la finalità di una revisione complessiva
del modello organizzativo al fine proprio di migliorare la
valutazione più importante: la presa in carico degli aventi
diritto, proprio per il momento anche particolare della propria
vita, riconducibile nell'ambito di una continuità
ospedaliera/territorio che c'è, perché, di fatto, è all'interno
della stessa struttura della stessa Azienda USL, semplicemente se
ne fanno carico due.
Ritengo che la vera sfida sia riuscire a collegare il sistema di
RSA e UAP, come ha richiesto il Consigliere Bertschy nella sua
precedente iniziativa, per quanto concerne ad esempio la
microcomunità di Hône, di cui si prevede la trasformazione in
struttura protetta
Plus
e l'
hospice
che dovrà
configurarsi, ai sensi dei nuovi LEA, come struttura nel cosiddetto
"fine vita", rivolto non solo ai pazienti oncologici, ma anche ad
altre categorie di pazienti - si pensi, ad esempio, ai pazienti
affetti da malattie neurodegenerative - con l'assistenza
ospedaliera, nell'ambito di meccanismi di integrazione
ospedale/territorio, che stanno alla base non solo dei nuovi LEA,
ma anche di tutte le scelte operate sin d'ora nella programmazione
socio-sanitaria della nostra Regione.
Per quanto riguarda ancora questa sinergia, che inevitabilmente
deve esserci fra le differenti aree dell'Azienda USL, ricordo che
il Direttore sanitario si occupa di tutte le quattro aree, il
Direttore amministrativo anche e naturalmente anche il Direttore
generale, quindi hanno comunque una visione complessiva e, a mio
avviso, altre valutazioni possono anche essere fatte, ma in questo
caso il passaggio da area ospedaliera ad area territoriale non ha
comunque compromesso e non penso che comprometterà la qualità di
questo servizio che va riconosciuta.
Presidente -
La parola al Consigliere Bianchi per la
replica.
Bianchi (UV) -
Grazie per la risposta che risponde a
tutti i quesiti che le abbiamo fatto. Infatti il principio di
questa interpellanza era di evidenziare l'eccellenza che avevamo
qui in Valle e che le scelte amministrative previste nel piano
aziendale non vadano a pregiudicare l'efficienza di quella
struttura. Questo era un po' il principio dell'interpellanza,
perché è una struttura che funziona molto bene e bisogna continuare
a monitorare che il tutto continui a funzionare.
Lascio la parola al mio collega cofirmatario.
Presidente -
La parola al Consigliere Sorbara per la
replica.
Sorbara (UV) -
L'iniziativa era per rimarcare la bontà e
la bellezza di questo servizio che, per quanto sia un servizio che
va a toccare un tema particolarmente delicato per le famiglie, dà
dei risultati notevoli. Sappiamo che la funzionalità
dell'
hospice
è quella di intervenire nel momento in cui la
famiglia è in difficoltà e non riesce più a gestire il malato
all'interno della propria abitazione. Sappiamo che è un percorso
che parte dal 1991 in cui, attraverso le prime cure palliative con
l'intervento del medico di famiglia, le microcomunità, le RSA e gli
interventi anche da parte di associazioni come la LILT, che già dal
1995 fino al 2010 interviene attraverso un protocollo (2010 la
creazione dell'
hospice
) e proprio questo percorso dal
territorio portarlo all'interno dell'Ente ospedaliero.
Voglio evidenziare come oggi i vari interventi e le varie
lettere da parte delle famiglie evidenziano questo servizio. Mi
hanno colpito in particolar modo due lettere da parte di alcuni
familiari, che sono al di fuori di questa struttura. "
Grazie
perché garantite una dimensione intima e al tempo stesso solidale e
comunitaria. Grazie per tutti i gesti di conforto e quotidianità,
per il profumo del caffè, per i sorrisi, per le parole e per i
silenzi
"; un'altra: "
Aiutano il paziente e tutti i suoi
familiari con il calore, il sorriso e l'ironia che serve in questi
tristi momenti. Non ci sono parole per descrivere l'atmosfera che
si respira lì dentro
".
Questa iniziativa ha una finalità: che crisi o problemi
organizzativi non vadano a inficiare un servizio che oggi è
meraviglioso. Era solo questa la finalità di questa iniziativa.
Presidente -
A questo punto interromperei i lavori del
Consiglio per fare una Conferenza dei Capigruppo per decidere il
prosieguo dei lavori.
La seduta è sospesa dalle ore 18:42 alle ore 18:51
.
Fosson (Presidente) -
Riprendiamo i lavori. La Conferenza
dei Capigruppo ha deciso di prolungare i lavori fino alle 21:00
senza interruzione, pregando di essere tutti molto sintetici sia i
colleghi nelle illustrazioni che gli Assessori nelle risposte.
