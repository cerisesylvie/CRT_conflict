Classificazione
SPORT E TEMPO LIBERO
Enti e Società sportive
Manifestazioni sportive


Resoconto integrale del dibattito dell'aula
Oggetto del Consiglio n. 1326 del 10 maggio 1995 - Resoconto
SEDUTA ANTIMERIDIANA DEL 10 MAGGIO 1995
OGGETTO N. 1326/X Concessione, ai sensi della legge regionale
31/1992, di un contributo di lire 80.000.000 alla Società
Ciclistica Valdostana nelle spese previste per l'organizzazione
della 32^ edizione del Giro ciclistico della Valle d'Aosta
internazionale a tappe, in programma dal 28 agosto al 3 settembre
1995. Approvazione e impegno di spesa.
Deliberazione Il Consiglio
Premesso che:
La Società Ciclistica Valdostana, con sede in Pont-Saint-Martin
ha presentato all'Assessorato regionale del turismo, sport e beni
culturali una richiesta tendente ad ottenere, ai sensi della legge
regionale 24 giugno 1992, n. 31, un contributo nelle spese previste
per l'organizzazione e lo svolgimento della 32A Edizione del Giro
ciclistico della Valle d'Aosta internazionale a tappe, in programma
dal 28 agosto al 3 settembre 1995.
La competizione, alla quale é prevista la partecipazione di
oltre 150 atleti in rappresentanza di numerose nazioni come nelle
passate edizioni, interessa la confinante regione francese
dell'Alta Savoia e svizzera del Vallese.
Alla richiesta sopra specificata é stato allegato il preventivo
di spesa che ammonta a complessive lire 184.300.000.
L'Ufficio regionale per il turismo, ritiene che le spese sopra
esposte siano ammissibili a contributo e che l'iniziativa di cui
trattasi sia da considerarsi di interesse turistico
promozionale.
L'Assessore Agnesod propone di aderire alla richiesta della
Società Ciclistica Valdostana mediante la concessione di un
contributo massimo di lire 80.000.000, pari al 43 percento circa
delle spese preventivate per l'organizzazione e lo svolgimento
dell'iniziativa in questione.
Vista la legge regionale n. 24 giugno 1992, n. 31;
Visto il parere favorevole rilasciato dal Dirigente dell'Ufficio
regionale per il turismo dell'Assessorato del Turismo, Sport e Beni
Culturali, ai sensi del combinato disposto dell'articolo 72 della
legge regionale 3/1956, e successive modificazioni, e dell'articolo
21 della legge regionale 18/1980, e successive modificazioni, in
ordine alla legittimità della presente deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di Lire
80.000.000 (ottantamilioni) a favore della Società Ciclistica
Valdostana, con sede in Pont-Saint-Martin, P.I 00507100071, e
comunque in percentuale non superiore al 43 percento circa delle
spese effettivamente sostenute e regolarmente giustificate per
l'organizzazione e lo svolgimento della 32A Edizione del Giro
ciclistico della Valle d'Aosta internazionale a tappe, in programma
dal 28 agosto al 3 settembre 1995;
2) di approvare e di impegnare la spesa di Lire 80.000.000
(ottantamilioni), con imputazione sul cap. 64320 del bilancio
preventivo della Regione per l'anno 1995 ("Contributi e sussidi ad
istituzione e organismi vari per attivitá nel settore del turismo e
del tempo libero"), che presenta la necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta dell'Assessorato regionale del turismo, sport e beni
culturali, anche ratealmente, salvo conguaglio da effettuarsi a
manifestazione conclusa, previa presentazione del consuntivo
corredato da idonei giustificativi di spesa;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
Decreto Legislativo 22 aprile 1994, n. 320 e di darne
esecuzione.
Si dà atto che il Consigliere Lanièce non partecipa alla
discussione e alla votazione dell'oggetto.
Presidente Pongo in votazione la delibera in oggetto:
Presenti, votanti e favorevoli: 25
Il Consiglio approva all'unanimità
