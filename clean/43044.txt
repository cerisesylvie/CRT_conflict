Classificazione
AMMINISTRAZIONE REGIONALE
Ordinamento degli uffici e del personale



Oggetto del Consiglio n. 490 del 21 aprile 2021 - Resoconto
OGGETTO N. 490/XVI - D.L. n. 14: "Disposizioni in materia di
Uffici stampa e altre disposizioni in materia di
personale".
Bertin (Presidente) -
Passiamo al punto n. 4 dell'ordine
del giorno. In questo caso si esamina il nuovo testo della II
Commissione, sul quale sono stati depositati quindici emendamenti a
firma del Presidente della Regione e due emendamenti da parte dei
gruppi della Lega e di Pour l'Autonomie. Ricordo che in fase di
voto i consiglieri presenti in aula voteranno utilizzando il
sistema elettronico come sempre, mentre i consiglieri in remoto
verranno chiamati per appello nominale. Relatore di questo disegno
di legge è il presidente della II Commissione, il consigliere
Malacrinò, che si è prenotato e ne ha facoltà per la relazione.
Malacrinò (PCP) -
Il disegno di legge che andremo a
licenziare si compone di dodici articoli suddiviso in due capi e
reca disposizioni in materia di uffici stampa. Anche in questo
caso, come è stato per il disegno di legge regionale n. 6 in
materia di avvocatura, si tratta di armonizzare la nostra legge con
quanto previsto da norme nazionali in tema di disciplina
dell'attività di informazione e di comunicazione delle pubbliche
amministrazioni. Si tratta dunque di adeguare la normativa vigente
a quanto previsto da norme statali, per prevenire possibili
contenziosi, visto anche quanto stabilito da alcune recenti
sentenze della Corte costituzionale.
Il testo di legge è stato inoltre sottoposto con esito
favorevole all'attenzione del Consiglio permanente degli enti
locali in data 30 marzo e, come annunciato in sede di Commissione,
sono stati presentati ulteriori emendamenti a completo recepimento
delle osservazioni fatte nel corso dei lavori. Visti gli
approfondimenti è stato predisposto un nuovo testo di Commissione
che verrà sottoposto al Consiglio.
Vi comunico inoltre che questa mattina vi sono state inviate due
lettere provenienti dall'Associazione Stampa Valdostana. Vista la
conclusione dell'iter nella Commissione, credo sia opportuno dare a
tutti i colleghi gli strumenti per una corretta informazione e
valutazione.
Il disegno di legge n. 14, presentato dalla Giunta regionale in
data 25 febbraio 2021, è stato portato all'attenzione della II
Commissione nelle date dell'8, del 15 e del 22 marzo e infine in
data 1° aprile la Commissione ha espresso il parere favorevole con
l'astensione dei Commissari Aggravi, Brunod e Carrel. Ringrazio i
commissari, i consiglieri e tutti coloro che hanno partecipato ai
lavori.
Presidente -
Grazie Consigliere Malacrinò. Finita la
relazione apriamo la discussione generale. Qualcuno intende
intervenire in discussione generale? Non vedo richieste di
intervento, la discussione generale è chiusa. Vi sono richieste da
parte del Governo in fase di replica? Non ci sono richieste,
pertanto passiamo alla votazione sul nuovo testo della II
Commissione, come detto in precedenza. Consigliere Manfrin ne ha
facoltà.
Manfrin (LEGA VDA) -
Scusi Presidente, solo per
organizzare il voto, perché siamo in presenza di più emendamenti e
quindi anche per la successione del voto è bene avere le idee
chiare. È possibile avere un documento che metta in fila gli
emendamenti sui vari articoli, per sapere esattamente quali
articoli si sta votando, in maniera da non fare confusione?
Presidente -
Sì, ha ragione consigliere Manfrin. Inviamo
tramite
mail
un documento sintetico per facilitare la
votazione. Aspettiamo soltanto che riceviate tramite mail il
documento in questione.
Il documento è stato inviato. Appena i consiglieri mi
comunicheranno la ricezione, potremo iniziare la fase di votazione.
È arrivata, possiamo iniziare. All'articolo 1 c'è l'emendamento n.
1 della Lega e di Pour l'Autonomie che è sostitutivo dello stesso.
Il consigliere Aggravi per l'illustrazione.
Aggravi (LEGA VDA) -
Con questo emendamento vorremmo
introdurre, a fronte delle audizioni che sono state fatte in
Commissione e poi anche di un lavoro di confronto rispetto ad altre
realtà a noi simili o che comunque hanno già operato in tal senso,
il principio della costituzione di un'agenzia regionale di stampa e
informazione. Non la creazione di un nuovo ente strumentale, bensì
quello di incardinare, all'interno della struttura organizzativa
della Regione, una vera e propria redazione giornalistica che si
occupi tra l'altro di gestire anche l'informazione di emergenza.
Per cui c'è uno specifico aspetto che interesserebbe nella nostra
visione complessiva la Giunta in termini regolatori, per poter
andare a meglio declinare quello che, a nostro giudizio, è un
aspetto particolarmente importante, generato in passato non
soltanto dalla pandemia, ma soprattutto da situazioni di emergenza
ambientale.
A fronte di questo noi ribadiamo e riproponiamo l'idea dello
spoil system
per quello che riguarda la composizione di
questa agenzia, che ricordo verrà diretta da un direttore
coadiuvato da un vicedirettore, scelti ovviamente tra coloro che
hanno i requisiti della laurea e dell'iscrizione nell'albo
nazionale dei giornalisti. A tal riguardo l'emendamento sostitutivo
declina anche quelle che sono le tipologie organizzative, la
strutturazione di questa agenzia, e ovviamente non sconvolge la
necessità di recepire quella che è stata l'indicazione della
suprema corte per quanto riguarda le sezioni a suo tempo definite
riguardo alla contrattazione.
L'emendamento che proponiamo non sconvolge poi la parte di
uffici stampa che riguardano gli altri enti che sono interessati,
quindi principalmente gli enti locali e alcuni enti strumentali
della Regione, e poi come dicevo appunto quello
dell'identificazione delle modalità di gestione dell'informazione
di emergenza.
Noi avevamo proposto, questo è giusto dirlo, in sede di
Commissione di poter fare un'ulteriore valutazione riguardo al
disegno di legge, a fronte delle audizioni che erano state fatte, a
fronte anche di una richiesta che era arrivata da parte del
sindacato di categoria. Così non è stato, abbiamo fatto la nostra
proposta direttamente in Consiglio e pensiamo che oltre a dover
recepire una necessità almeno comune, cioè quella delle eccezioni
formulate dalla suprema corte, potesse essere anche un modello per
rendere innovativo e più aderente a quelle che sono realtà, ripeto,
forse che spesso guardiamo anche a esempio o a ispirazione riguardo
a un nuovo modo di gestire le informazioni istituzionali e non
soltanto. La sostituzione di questo emendamento e la creazione di
questa agenzia potrebbe tra l'altro essere il primo passo anche in
ottica futura per la sinergia con il prossimo, speriamo, ente unico
di promozione, in maniera tale da poter gestire sia l'informazione
istituzionale sia l'informazione a tutto tondo della Regione
Autonoma Valle d'Aosta.
A fronte della presentazione di questo emendamento, a nome del
gruppo Lega Vallée d'Aoste, chiedo il voto segreto.
Presidente -
Come sapete, le modalità di voto segreto,
vista la modalità mista di svolgimento di questo Consiglio, devono
realizzarsi attraverso il sistema Eligo e, come abbiamo fatto in
una simulazione qualche tempo fa, dobbiamo utilizzare i nostri
personal computer. Pertanto, mi dicono che è necessario sospendere
brevemente per attivare il programma.
La seduta è sospesa dalle ore 9:51 alle ore 10:25.
Bertin (Presidente) -
Possiamo riprendere. Si è riunita
la Conferenza dei Capigruppo e ha deciso di procedere con voto
segreto in cabina, con le modalità già utilizzate in altra
occasione. Pertanto, procediamo in questo modo. Il Consigliere
Segretario chiamerà per appello nominale le persone per andare in
cabina a votare.
Si procede al voto segreto per schede in cabina con
video-chiamata dei consiglieri Lavevaz e Marzi presenti su
zoom.
Esito della votazione:
Presenti: 33
Votanti           
: 33
Schede valide: 33
Favorevoli: 15
Contrari: 12
Astenuti: 6
Il Consiglio non approva.
L'emendamento è respinto. Passiamo pertanto agli emendamenti
successivi presentati dal Presidente della Regione. Sull'
emendamento n. 1, la parola al presidente Lavevaz.
Lavevaz (UV) -
Illustrerei brevemente questi sette
emendamenti, anche perché sono tutti collegati, che riguardano gli
articoli 1, 2 e 3 e che sono, per capirci, gli emendamenti nuovi
depositati nella giornata di ieri. Invece gli emendamenti
riguardanti l'articolo 9 sono quelli già depositati nel corso della
seduta passata. Questi emendamenti posso tranquillamente
illustrarli insieme, perché si rifanno sostanzialmente alla
necessità di allineare un'unica novità che si propone di inserire
all'interno del testo di legge, ossia quella di inserire accanto al
profilo professionale degli addetti stampa, inquadrati nella
categoria D, quindi in possesso di laurea, anche i collaboratori
addetti stampa, quindi inquadrati nella categoria C2 del comparto,
quindi in possesso del diploma di scuola secondaria di secondo
grado. Questa è una necessità che è emersa in particolare per
quanto riguarda gli uffici stampa dei Comuni e quindi ci sentiamo
di poter proporre questa modifica al testo di legge, molto
semplicemente.
Presidente -
Mettiamo pertanto in votazione l'emendamento
n. 1. Procediamo con il voto elettronico in aula e per chiamata
nominale dei due consiglieri in remoto. La votazione è aperta.
Invito il collega Segretario a collegarsi con i consiglieri
presenti via zoom.
Appello nominale dei consiglieri presenti in remoto sulla
piattaforma zoom.
Lavevaz (UV) -
Favorevole.
Marzi (AV-SA) -
Favorevole.
Presidente
-
La votazione è chiusa.
Esito della votazione:
Presenti: 33
Votanti           
: 19
Favorevoli: 19
Astenuti: 14 (Aggravi, Baccega, Brunod, Carrel, Distort,
Foudraz, Ganis, Lavy, Manfrin, Perron, Planaz, Rollandin,
Sammaritani, Spelgatti)
Il Consiglio approva.
Posso dare lo stesso risultato per l'emendamento n. 2? Stesso
risultato.
Stesso risultato anche per l'emendamento n. 3 e l'emendamento n.
4.
Passiamo alla votazione dell'articolo 1 che ovviamente comprende
anche gli emendamenti appena votati. La votazione è aperta.
Appello nominale dei consiglieri presenti in remoto sulla
piattaforma zoom.
Lavevaz (UV) -
Favorevole.
Marzi (AV-SA) -
Favorevole.
Presidente
-
La votazione è chiusa.
Esito della votazione:
Presenti: 33
Votanti           
: 19
Favorevoli: 19
Astenuti: 14 (Aggravi, Baccega, Brunod, Carrel, Distort,
Foudraz, Ganis, Lavy, Manfrin, Perron, Planaz, Rollandin,
Sammaritani, Spelgatti)
Il Consiglio approva.
All'articolo n. 2 ci sono l'emendamento n. 5 e n. 6 del
Presidente della Regione. Vengono illustrati o li diamo come
illustrati?
Lavevaz (UV) -
Li darei come illustrati.
Presidente -
Va bene. Mettiamo in votazione l'emendamento
n. 5 del Presidente della Regione. La votazione è aperta.
Appello nominale dei consiglieri presenti in remoto sulla
piattaforma zoom.
Lavevaz (UV) -
Favorevole.
Marzi (AV-SA) -
Favorevole.
Presidente
-
La votazione è chiusa.
Esito della votazione:
Presenti: 33
Votanti           
: 19
Favorevoli: 19
Astenuti: 14 (Aggravi, Baccega, Brunod, Carrel, Distort,
Foudraz, Ganis, Lavy, Manfrin, Perron, Planaz, Rollandin,
Sammaritani, Spelgatti)
Il Consiglio approva.
Possiamo dare lo stesso risultato per l'emendamento n. 6? Stesso
risultato.
Passiamo alla votazione dell'articolo 2. La votazione è
aperta.
Appello nominale dei consiglieri presenti in remoto sulla
piattaforma zoom.
Lavevaz (UV) -
Favorevole.
Marzi (AV-SA) -
Favorevole.
Presidente
-
La votazione è chiusa.
Esito della votazione:
Presenti: 33
Votanti           
: 19
Favorevoli: 19
Astenuti: 14 (Aggravi, Baccega, Brunod, Carrel, Distort,
Foudraz, Ganis, Lavy, Manfrin, Perron, Planaz, Rollandin,
Sammaritani, Spelgatti)
Il Consiglio approva.
Passiamo all'articolo n. 3 nel quale vi sono due emendamenti:
l'emendamento n. 2 della Lega e di Pour l'Autonomie abrogativo del
comma n. 3 e l'emendamento n. 7 del Presidente della Regione. Il
consigliere Aggravi per l'illustrazione ne ha facoltà.
Aggravi (LEGA VDA) -
Per annunciare il ritiro
dell'emendamento, perché sarebbe incongruente non essendo passato
quello sostitutivo precedente.
Presidente -
Va bene, grazie consigliere. L'emendamento
n. 7 lo mettiamo in votazione. La votazione è aperta.
Appello nominale dei consiglieri presenti in remoto sulla
piattaforma zoom.
Lavevaz (UV) -
Favorevole.
Marzi (AV-SA) -
Favorevole.
Presidente
- La votazione è chiusa.
Esito della votazione:
Presenti: 33
Votanti           
: 19
Favorevoli: 19
Astenuti: 14 (Aggravi, Baccega, Brunod, Carrel, Distort,
Foudraz, Ganis, Lavy, Manfrin, Perron, Planaz, Rollandin,
Sammaritani, Spelgatti)
Il Consiglio approva.
Mettiamo in votazione l'articolo n. 3. La votazione è
aperta.
Appello nominale dei consiglieri presenti in remoto sulla
piattaforma zoom.
Lavevaz (UV) -
Favorevole.
Marzi (AV-SA) -
Favorevole.
Presidente
-
La votazione è chiusa.
Esito della votazione:
Presenti: 33
Votanti           
: 19
Favorevoli: 19
Astenuti: 14 (Aggravi, Baccega, Brunod, Carrel, Distort,
Foudraz, Ganis, Lavy, Manfrin, Perron, Planaz, Rollandin,
Sammaritani, Spelgatti)
Il Consiglio approva.
Possiamo dare lo stesso risultato per l'articolo 4? Stesso
risultato. Articolo 5: stesso risultato. Articolo 6: stesso
risultato. Articolo 7: stesso risultato. Articolo 8: stesso
risultato. All'articolo 9 vi sono sette emendamenti presentati dal
Presidente della Regione, che li illustra. Ne ha facoltà.
Lavevaz (UV) -
Chiederei, se possibile, se mi dà la
facoltà di illustrarli tutti e otto, tanto ci metto pochi minuti,
solo per comodità visto che sono a distanza, è possibile?
Presidente -
Certo.
Lavevaz (UV) -
Questi sono sostanzialmente degli
emendamenti che nascono dalle richieste formulate in fase di
espressione del parere del Consiglio permanente degli enti locali e
riguardano quindi la parte relativa in particolare ai concorsi che
le Unités possono svolgere.
In particolare, l'emendamento n. 1 introduce un'ulteriore deroga
ai limiti assunzionali vigenti per gli enti locali e in particolare
per la figura del responsabile per la transizione digitale.
Gli emendamenti n. 2 e 3, sempre nell'ambito delle procedure
selettive, siccome per quanto riguarda le Unités non si può
applicare direttamente il regolamento 1 del 2013, in particolare
l'articolo 40 che disciplina le procedure selettive della Regione,
qua si va a definire che ogni Unité redige e approva,
indipendentemente dal numero degli enti per cui viene espletato il
concorso, un'unica graduatoria valida per tutti i posti messi a
bando.
L'emendamento 4 definisce, nell'ambito dell'articolo 9, che ogni
Unité possa utilizzare, previo convenzionamento, le graduatorie di
altre Unités esitate da procedure selettive di cui a questa
norma.
L'emendamento 5 definisce che le Unités possono invece gestire
anche in forma associata le procedure selettive, quindi facendo una
convenzione per la procedura selettiva, individuando una Unité che
sia ovviamente responsabile del bando e che gestisca la
procedura.
L'emendamento 6 precisa che il calcolo per la determinazione del
numero dei posti riservati alle procedure selettive interne venga
effettuato con arrotondamento all'unità superiore.
L'emendamento 7 chiarisce che le disposizioni in ordine alle
procedure selettive delle Unités, introdotte negli emendamenti
precedenti dal 2 al 5, siano esclusivamente relative alle procedure
bandite successivamente alla data di entrata in vigore della
presente legge.
Infine, l'emendamento 8 inserisce l'articolo 9 bis che va a
disciplinare invece le tempistiche di conferimento degli incarichi
dei responsabili dei servizi. In particolare, concede un lasso di
tempo di trenta giorni dalla data di insediamento del nuovo
segretario dell'ente locale per il conferimento appunto
dell'incarico o degli incarichi di responsabile dei servizi.
Presidente -
Non vedo altre inchieste pertanto mettiamo
in votazione il primo emendamento all'articolo n. 9 della legge. La
votazione è aperta.
Appello nominale dei consiglieri presenti in remoto sulla
piattaforma zoom.
Lavevaz (UV) -
Favorevole.
Marzi (AV-SA) -
Favorevole.
Presidente
-
La votazione è chiusa.
Esito della votazione:
Presenti: 33
Votanti           
: 19
Favorevoli: 19
Astenuti: 14 (Aggravi, Baccega, Brunod, Carrel, Distort,
Foudraz, Ganis, Lavy, Manfrin, Perron, Planaz, Rollandin,
Sammaritani, Spelgatti)
Il Consiglio approva.
Posso dare lo stesso risultato per l'emendamento n. 2? Stesso
risultato. Emendamento n. 3: stesso risultato. Emendamento n. 4:
stesso risultato. Emendamento n. 5: stesso risultato. Emendamento
n. 6: stesso risultato. Emendamento n. 7: stesso risultato.
Mettiamo in votazione l'articolo 9 comprensivo degli
emendamenti. La votazione è aperta.
Appello nominale dei consiglieri presenti in remoto sulla
piattaforma zoom.
Lavevaz (UV) -
Favorevole.
Marzi (AV-SA) -
Favorevole.
Presidente
-
La votazione è chiusa.
Esito della votazione:
Presenti: 33
Votanti           
: 19
Favorevoli: 19
Astenuti: 14 (Aggravi, Baccega, Brunod, Carrel, Distort,
Foudraz, Ganis, Lavy, Manfrin, Perron, Planaz, Rollandin,
Sammaritani, Spelgatti)
Il Consiglio approva.
Presidente -
Mettiamo in votazione l'articolo
l'emendamento n. 8 del Presidente della Regione, che introduce
l'articolo n. 9bis. La votazione è aperta.
Appello nominale dei consiglieri presenti in remoto sulla
piattaforma zoom.
Lavevaz (UV) -
Favorevole.
Marzi (AV-SA) -
Favorevole.
Presidente
-
La votazione è chiusa.
Esito della votazione:
Presenti: 33
Votanti           
: 19
Favorevoli: 19
Astenuti: 14 (Aggravi, Baccega, Brunod, Carrel, Distort,
Foudraz, Ganis, Lavy, Manfrin, Perron, Planaz, Rollandin,
Sammaritani, Spelgatti)
Il Consiglio approva.
Posso dare lo stesso risultato per l'articolo 10? Stesso
risultato. Articolo 11: stesso risultato. Articolo 12: stesso
risultato.
Passiamo alla votazione della legge nel suo insieme.
Consigliere Manfrin ne ha facoltà.
Manfrin (LEGA VDA) -
Ovviamente per dichiarazione di
voto. Credo che la condotta del nostro gruppo sia più che chiara e
specchiata. Abbiamo voluto presentare un modello alternativo
rispetto alla legge che è stata posta all'attenzione di questo
Consiglio ed è più che evidente e sotto gli occhi di tutti qual è
stata la genesi di questo provvedimento.
Nella scorsa seduta del Consiglio regionale era stata presentata
la prima versione di questa legge, una prima versione nella quale
già il nostro gruppo aveva presentato degli emendamenti e che era
in procinto, se non fossero stati presentati questi emendamenti, di
essere votata già nello scorso Consiglio. Cos'è accaduto nel
frattempo? È accaduto che la stessa Presidenza della Regione ha
deciso di modificare quello stesso testo che in realtà avrebbe
votato in maniera acritica nella scorsa seduta. Quindi
evidentemente, se avessimo votato questo testo nello scorso
Consiglio, avremmo approvato un testo che era diverso rispetto a
quello che la stessa maggioranza poi è andata ad approvare
oggi.
Ora, proprio seguendo questo spirito e proprio seguendo il
susseguirsi di proposte e quant'altro, il nostro gruppo, così come
i colleghi di Pour l'Autonomie, avevano evidenziato la richiesta
che arriva dalla Associazione stampa valdostana, di cui è bene dare
lettura anche a questa aula per ricordare a tutti noi che cosa è
accaduto. I componenti del direttivo dell'Associazione stampa
valdostana hanno chiesto di valutare l'ipotesi di riportare il
disegno di legge n. 14 in Commissione per un confronto sulle
modifiche che si intendono porre al testo di legge. "Questo per
evitare di snaturare un impianto normativo nato da un approccio che
da parte vostra", scrive l'Associazione della stampa, "ha mostrato
un'apprezzabile volontà di collaborazione, al tempo stesso per
prevenire che iniziative non concordate con gli interlocutori
rappresentativi possano rivelarsi, anche dal punto di vista
tecnico, in prospettiva, problematiche".
Noi abbiamo formulato questa richiesta ovviamente in II
Commissione, ma il presidente della II Commissione, così credo a
nome della maggioranza, non ha ritenuto opportuno discuterlo.
Riteniamo che invece, alla luce proprio del fatto che sono stati
presentati gli emendamenti dalla stessa maggioranza, sarebbe stato
utile ed opportuno, ma questo non è stato. Evidentemente questo per
noi è sufficiente per ritenere che, a nome del gruppo Lega, il
nostro voto sarà di astensione.
Presidente -
Consigliere Malacrinò ne ha facoltà.
Malacrinò (PCP) -
Solamente per dire che comunque il tema
è stato portato all'attenzione della II Commissione e il
sottoscritto ha detto che l'eventuale rinvio era di competenza del
Consiglio, per cui dell'aula, e non più della Commissione. Solo per
precisare.
Presidente -
Non vedo altre richieste. Passiamo pertanto
al voto della legge nel suo insieme. La votazione è aperta.
Appello nominale dei consiglieri presenti in remoto sulla
piattaforma zoom.
Lavevaz (UV) -
Favorevole.
Marzi (AV-SA) -
Favorevole.
Presidente
-
La votazione è chiusa.
Esito della votazione:
Presenti: 33
Votanti           
: 19
Favorevoli: 19
Astenuti: 14 (Aggravi, Baccega, Brunod, Carrel, Distort,
Foudraz, Ganis, Lavy, Manfrin, Perron, Planaz, Rollandin,
Sammaritani, Spelgatti)
Il Consiglio approva.
