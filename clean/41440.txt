Classificazione
AGRICOLTURA
BILANCIO E CONTABILITA' REGIONALE
EDILIZIA
Edilizia residenziale



Oggetto del Consiglio n. 569 del 4 aprile 2019 - Resoconto
OGGETTO N. 569/XV - Interpellanza: "Interventi per consentire
ai proprietari di immobili situati in zona E agricola di accedere
ai benefici per la prima casa".
Farcoz (Presidente)
-
Punto n. 35 dell'ordine del
giorno. Pour l'illustration, la parole au collègue Gerandin.
Gerandin (MOUV')
- È un'interpellanza molto semplice nel
senso che di questa questione ne avevo già parlato a suo tempo con
l'Assessore Borrello: si tratta di una problematica piuttosto seria
per quello che riguarda i fabbricati agricoli, quelli adibiti a
prima casa. Nella delibera n. 1480 del 30 ottobre 2017 si dettano
le disposizioni di carattere generale e procedimentale per la
concessione dei benefici di cui alla legge regionale n. 3 del 13
febbraio 2013 e successive modificazioni in materia di politiche
abitative; questo riguarda principalmente la problematica della
prima casa legata al discorso da parte degli agricoltori. Noi
abbiamo allegato a questa delibera l'allegato A, è una delibera che
dà disposizioni per quello che riguarda la nuova costruzione, il
recupero e l'ampliamento di patrimonio, il recupero primario, il
recupero secondario, il recupero interno e all'articolo 19, dove ci
sono gli interventi nuovi e ammissibili a mutuo, si dice che
"
non sono ammissibili a finanziamento interventi di acquisto,
costruzione e recupero di abitazioni ubicate in zone D, E, F di
piani regolatori generali comunali ovvero dove ci sono presenze di
attività produttive di tipo artigianale, alberghiero, commerciale o
agricolo
". Probabilmente, quando è stato inserito si pensava
magari di avere la possibilità di ottenere dei finanziamenti per
quello che riguarda l'abitazione principale mediante aiuti o
finanziamenti europei, il PSR per fare un esempio. Ora, in questo
caso noi siamo di fronte a una situazione in cui gli agricoltori
non hanno la possibilità di avere il mutuo prima casa per quello
che riguarda la delibera che ho citato adesso ma non prendono
neanche nessun tipo di finanziamento relativamente al discorso
dell'abitazione principale legata all'azienda agricola qualora
presentino dei progetti per quello che concerne l'azienda
agricola.
Ora, le domande sono semplicissime: "
se è intenzione del
Governo regionale rivedere la delibera in questione e permettere
anche agli agricoltori che costruiscono la loro abitazione
principale in zona "E agricola" di accedere al mutuo prima
casa
" e "
entro quando si pensa di deliberare
".
All'epoca, quando ne parlavo con l'Assessore Borrello, mi diceva:
"siamo già in difficoltà", nel senso che le disponibilità
finanziarie per i fondi di rotazione prima casa non c'erano, nel
senso che erano già partite delle lettere in cui si annunciava
l'
okay
al finanziamento ma poi alla fine, quando si
presentava la domanda, ti dicevano: "il tiraggio non è
sufficiente". Allora, considerato che nel DEFR che comunque avevamo
predisposto e che poi è stato approvato almeno per quella parte
anche da parte vostra dicendo che c'è la volontà di rifinanziare
questi fondi di rotazione, soprattutto quelli legati a questi
interventi di prima casa e riqualificazione del patrimonio, diciamo
delle costruzioni, io chiederei, se possibile, nel frattempo che
vengono rimpinguati questi fondi di rotazione, di procedere alla
modifica della delibera di Giunta regionale introducendo il
discorso prima casa, sennò davvero avremmo una grave discriminante
per quegli agricoltori che non possono accedere né ai benefici
della delibera di Giunta regionale, della legge regionale, e
neppure ai benefici dei fondi europei.
Presidente
- La parola all'Assessore Viérin.
Viérin (AV)
- Je remercie le collègue Gerandin qui
soulève une question qui, comme lui-même a énoncé, était sur la
table et il s'agit d'un problème qui existe, qui en effet... dans
ces raisons d'être une motivation juste...
Dico questo perché concordo appieno con quanto dice il collega
Gerandin - il collega Borrello lo sa, parlo anche a nome suo - che
in questo ultimo periodo, anche se la casistica rispetto alla
dotazione dei fondi di rotazione non è una casistica così
incidente... quindi rafforzativo nel fatto di poter dare a tutti
l'opportunità di avere una possibilità di avere un mutuo su
quest'abitazione di pertinenza. Negli anni quest'abitazione di
pertinenza veniva finanziata nell'insieme dell'operazione, da
quando questo non è più stato possibile, chiaramente questi
allevatori e queste aziende... ma anche collegati alle aziende una
parte di prima casa, che è diritto per tutti, soprattutto in Valle
d'Aosta in base alla legge... si vedevano penalizzati. Penso che il
collega Gerandin abbia mosso questa iniziativa anche su giusta
sollecitazione perché abbiamo avuto in questo ultimo periodo dei
casi specifici di persone che si sono trovate anche un po' smarrite
nella misura in cui venivano all'Agricoltura e si diceva loro: "non
avete più diritto", andavano ai Lavori pubblici e veniva loro
detto: "la norma non ve lo permette", venivano rimbalzati di nuovo
all'Assessore al turismo, che oggi è lo stesso Assessorato che
ingloba l'agricoltura... e poi le
désarroi
della burocrazia
complicata da quello che noi per primi spesso non riusciamo a
mettere assieme creava e ha creato così lo scoramento in questi
utenti che hanno già tante altre problematiche, tant'è che poi i
privati si rivolgono al sistema creditizio con interessi
maggiori.
Concordo quindi con il collega Gerandin ed è stata una
sollecitazione che in questo ultimo periodo è stata portata
all'attenzione del Governo, riprendendo quello che era già in
oggetto di discussione, dicendo che la soluzione migliore, al di là
di scorporare una misura che potrebbe essere incardinata sempre
sulla medesima legge all'agricoltura, è quella di modificare la
delibera includendo nelle possibilità della prima casa nei
beneficiari della legge n. 3 anche chi ha una prima casa inerente
a... Per scrupolo, ho voluto anche tirare fuori le casistiche di
questi ultimi anni, sono veramente pochissimi i casi, poche unità,
quindi neanche decine di unità e dunque l'impegno è di portare la
delibera prima possibile. C'è stata la verifica di compatibilità
urbanistica affinché non ci fossero dei motivi ostativi e non ci
sono, chiaramente si inseriranno delle clausole come sempre di
salvaguardia in caso di rinuncia o di cambio, però queste fanno
parte di ciò che è. Ci faremo quindi anche carico di informare
subito l'utenza che la normativa sarà modificata, tant'è che è
anche rapida perché non c'è bisogno di andare su un intervento
normativo e, per quanto riguarda la capienza dei fondi di
rotazione, al di là del
quantum
, è importante rimpinguarli
affinché ci sia una celerità di erogazione perché oggi abbiamo - e
ne avevamo parlato in commissione -, a fronte di un'enorme
richiesta, un'esigua capacità... quindi il rimpinguare questi fondi
di rotazione anche con rientro di tutta una serie di disposizioni
che troveremo nella variazione: penso, per esempio, in altri campi
dove se tu non formalizzi nel settore alberghiero entro un
tot
di tempo quello che hai richiesto bloccando dei fondi
che poi non hai utilizzato e non utilizzerai, questi fondi tornano
a disposizione per essere spalmati su altri settori. Concordo
appieno sul fatto che quest'azione oggi è discriminatoria e che va
modificata. Ci impegneremo a rivedere la normativa.
Président
- Pour la réplique, la parole au collègue
Gerandin.
Gerandin (MOUV')
- Assessore, penso che sia una bella
notizia, è vero che non sono a decine i casi ma sono dei casi che
comunque sono molto significativi per un settore come lei
giustamente ha detto che non ha bisogno di avere ancora altre
sofferenze in più. Dico questo perché ci sono non tantissimi casi
risaputi ma c'è gente che non ha neanche più fatto domanda sapendo
di non averne diritto. Mi immagino che, appena sarà uscita questa
delibera, ci sarà qualcuno che ne prenderà atto e, invece di
rivolgersi a istituti di credito privati dove gli interessi sono
molto più alti, questo gli permetterà sicuramente di vedere magari
la prospettiva di un'azienda con un po' meno di preoccupazioni. La
ringrazio pertanto e spero davvero nei prossimi elenchi di Giunta
di vederlo, mi auguro prima che ci sia il rifinanziamento del fondo
di rotazione così almeno tutti avranno le stesse opportunità.
