Classificazione
SPORT E TEMPO LIBERO
Manifestazioni sportive



Oggetto del Consiglio n. 1036 del 17 novembre 2021 - Resoconto
OGGETTO N. 1036/XVI - Interpellanze: "Notizie in merito
all'organizzazione di eventi sportivi di alto livello e "Strategia
per la programmazione e l'organizzazione di eventi sportivi in
funzione di rilancio dell'economia dei Comuni valdostani".
Bertin (Presidente) -
I punti n. 20 e 21, come stabilito
dalla Conferenza dei Capigruppo, saranno trattati congiuntamente,
per cui l'illustrazione sarà fatta dai due proponenti, poi ci sarà
la risposta dell'Assessore. Per l'illustrazione, ha chiesto la
parola il consigliere Carrel.
Carrel (PA) -
Dal 23 ottobre sino al 31 di ottobre a
Courmayeur vi è stato un evento sportivo internazionale, un evento
che sicuramente ha portato degli importanti effetti immediati sul
territorio, quindi le ricadute sul territorio immediate, ma anche
delle importanti ricadute che speriamo esso abbia poi in futuro dal
punto di vista quindi promozionale, perché, quando si ospita un
torneo di tennis internazionale, dove a vincere è la numero 19 al
mondo, credo che l'aspetto pubblicità e promozione a medio-lungo
termine abbia sicuramente un peso importante.
Quello che però abbiamo notato da diverse riprese televisive,
perché non ho avuto il piacere di partecipare a questo evento, è
che il logo "lovevda", quindi il marchio promozionale della Valle
d'Aosta, non era esposto. Al contrario erano esposti giustamente il
logo di Courmayeur e il marchio istituzionale della Regione. Una
mancanza che, dal nostro punto di vista, è significativa e
importante se l'obiettivo è utilizzare i grandi eventi
internazionali anche per pubblicizzare e per fare programmazione,
anche perché questi eventi immaginiamo abbiano richiesto molte
risorse sia umane, sia economiche e quindi è bene, quando si ha
l'occasione di organizzare questi eventi, cercare di comprendere
come sfruttarli al meglio anche per dargli, da una parte,
continuità, dall'altra parte un aspetto promozionale turistico che,
secondo noi, è rilevante.
Per questo motivo abbiamo deciso di scrivere questa
interpellanza nella quale chiediamo: "quali siano le risorse che
sono state impegnate nel complesso per l'organizzazione dell'evento
e quale il contributo della Regione" per comprendere se è stato
interamente organizzato dalla Regione, parzialmente o in quale
misura; "se sia intenzione dell'Amministrazione regionale
riproporre questo evento sportivo", quindi con un minimo di
risultati e di aspettative dal punto di vista promozionale, dunque
cercare di capire se l'Amministrazione regionale ha intenzione di
dare continuità e ospitare anche nei prossimi anni questo
importante evento internazionale e "quante siano le risorse
utilizzate a livello regionale per promuovere questo evento
sportivo". Dico questo perché sui canali
Internet
anche
della Regione ci è parso di aver visto che sia stato dato poco
risalto a questo evento, che, al contrario, è un evento, ripeto,
internazionale sportivo e quindi che avrebbe meritato, dal nostro
punto di vista, più attenzione ma volevamo capire quale fosse
l'intenzione dell'Assessore e dell'Assessorato e soprattutto quali
sono state le risorse che ha potuto mettere in campo
l'Assessorato.
Presidente -
Ha chiesto la parola il consigliere Aggravi
per l'illustrazione.
Aggravi (LEGA VDA) -
Non aggiungo ulteriori passaggi
rispetto a quelli che già ha citato il collega Carrel e mi
focalizzerò più su un paio di aspetti di integrazione legati anche
a una parte importante delle domande che abbiamo posto, in
particolare ovviamente la prima è molto comune, quindi vuole capire
qual è l'apporto della Regione non soltanto in termini di risorse
ma anche in termini di organizzazione, di svolgimento, di
promozione nel tempo del torneo. In tal senso perché diciamo
questo? Si ricorda anche il fatto che la promozione può essere
anche non soltanto legata alla semplice organizzazione di questo
torneo dato che si tratta di un torneo che era anche funzionale a
quello successivo di Guadalajara e ovviamente rientra all'interno
di una competizione in cui la promozione si ripete perché c'è un
calendario, c'è un evento, ma poi successivamente, magari anche
sperando o pensando che chi ha vinto a Courmayeur possa doppiare
poi la vittoria, può anche essere fonte di promozione se vogliamo
dire anche più gratuita rispetto ad altre tipologie, e comunque,
soprattutto per gli appassionati dello sport, in questo caso si
parla di tennis ma possiamo parlare anche di altre competizioni, la
località rimane legata al soggetto che ha vinto e quindi anche alla
competizione.
In tal senso sappiamo che c'è stato comunque un buon riscontro
non soltanto in termini di partecipazione, tra l'altro, in questo
periodo, perché diciamoci poi la verità, è anche complesso muovere
persone da altri Stati, è più complesso con il discorso del
Covid... la ricettività è ridotta per un momento comunque di pausa,
se vogliamo, prima della stagione invernale... e possiamo anche
dire una promozione nell'ambito del
circus
del tennis
internazionale che mancava da moltissimo tempo, tra l'altro, uno
sport che notoriamente attira, perché dobbiamo anche capire poi
qual è la nostra clientela di riferimento, l'utenza di riferimento,
sennò capiremmo le cose a metà, comunque una clientela che ha una
forza di spesa medio-alta e quindi che può permettersi, anche in un
contesto internazionale, di muoversi in maniera più comoda e quindi
una clientela che spende di più.
Abbiamo anche voluto ricordare nelle premesse - ed è una cosa in
cui, tra l'altro, il mio gruppo crede fortemente - una sinergia con
sponsor
e soggetti privati... e in questo senso infatti una
delle domande è cercare anche di capire, al di là se sia intenzione
favorire anche per la prossima programmazione l'organizzazione di
eventi di questo tipo e in questo senso magari capire anche quali
sono le modalità e le risorse definite, anche se poi sicuramente in
sede di bilancio avremo modo di approfondire di più questa
tematica... ma se vi sia a livello regionale una strategia per
l'organizzazione di eventi di questa tipologia, non parliamo
soltanto ovviamente di tennis e, in caso positivo, quali ne siano i
principi, le risorse disponibili e le modalità di attuazione.
Perché dico questo e perché parliamo di programmazione? Perché ci
sono degli ottimi risultati, pensiamo alle "Coppe del mondo di
sci", pensiamo alla tappa del "Giro d'Italia", pensiamo a questo
evento ma spesso e volentieri il rischio è che tutti questi eventi
siano singoli o soprattutto siano eventi di rincorsa, cioè dobbiamo
correre improvvisamente, diciamo: "ah, ma c'è quell'opportunità,
quindi dobbiamo correrci dietro".
Lo so che è difficile perché la concorrenza è tanta perché ci
sono delle realtà che hanno strutture e soprattutto finanze molto
più pesanti in termini anche di peso chiamiamolo geopolitico,
perché lo sappiamo, penso che l'organizzazione anche di tornei in
Nazioni che non ci saremmo mai aspettati fino a qualche anno fa...
quindi alla fine la cerchia dei posti in cui venivano organizzati
gravitava sempre su quello che una volta si chiamava Occidente,
adesso invece le finanze le andiamo a cercare da qualche anno
altrove, finanze alimentate non soltanto con il vile petrolio, ma
anche con altre terre rare direi... in questo senso capire se c'è
una programmazione, se c'è una strategia e soprattutto, al di là
dell'organizzazione regionale, se c'è una volontà o un'idea di
coordinamento non soltanto con sponsor privati ma anche con - in
questo caso parliamo di Courmayeur - Comuni, perché spesso e
volentieri ci capita anche di avere non solo la rincorsa dietro
all'evento ma anche la rincorsa dietro a realtà comunali che si
muovono forse in maniera un pochettino più autonoma, però mi
permetta, Assessore, di difendere la cittadina da cui vengo, ma
spesso e volentieri ringraziamo questi Comuni perché la Regione
deve correre dietro a loro stessi, quindi delle due l'una, non si
sa di chi è la colpa, di nessuno dei due ma è bene che si lavori
insieme. La Regione però che cosa ha fatto e che cosa farà? E
soprattutto vorremmo capire se una strategia c'è, poi magari la
strategia è la strategia di rincorsa e quindi andiamo alla giornata
e cerchiamo di portare a casa qualcosa. Sinceramente io penso che
ci sia qualcosa, lo vedremo se ci sarà qualcosa di più rispetto a
questa idea e forse, visto che oggi è stato scaricato, lo leggeremo
anche con maggior dettaglio nel DEFR, magari ci stupiremo e avremo
una risposta più completa rispetto a quella che oggi ci potrà
dare.
Presidente -
Per la risposta, ha chiesto la parola
l'assessore Jean-Pierre Guichardaz.
Guichardaz J. (FP-PD) -
Grazie colleghi per queste
interpellanze che mi permettono di eviscerare, anche per il tempo
raddoppiato, alcune questioni per dispiegare anche, se vogliamo,
alcuni approcci "strategici".
Intanto mi lascino dire gli interpellanti che mi fa davvero
piacere leggere nelle premesse delle vostre iniziative che vi è un
generale buon accoglimento dell'evento da parte anche dei colleghi
del Consiglio regionale e anche altri hanno evidenziato la qualità
di questa iniziativa e devo dire che sono molto contento non
essendo io un tennista e quindi non avendo questa conoscenza e
questa passione specifica di questo ambiente, che veramente, tra
l'altro, è stimolante, ho scoperto essere un ambiente molto
dinamico e molto stimolante proprio da un punto di vista sportivo e
promozionale.
Non sempre le scelte strategiche sotto il profilo sportivo,
turistico e promozionale sono quindi apprezzate in modo così
trasversale, ogni decisione vi assicuro è sempre ben ponderata e
oggetto di importanti negoziati con gli organizzatori, i territori,
al fine di conseguire i massimi risultati con il minimo dispendio
di risorse pubbliche; dicevo che ogni decisione in merito appunto
alla promozione sportiva territoriale e turistica ha una sua area
di discrezionalità strategica e politica, quindi non sempre si
ottiene
in toto
il risultato auspicato. Nel caso del WTA
però devo dire che siamo andati ben oltre alle aspettative e il
ritorno dell'evento si può tranquillamente affermare essere
assolutamente positivo in termini di valore aggiunto rispetto
all'investimento.
Non è nelle domande ma, siccome il collega Carrel giustamente
faceva rilevare la questione del logo, solo per informazione questa
iniziativa è stata oggetto di un lungo negoziato perché le
richieste economiche poi ve le espliciterò, erano anche richieste
di un certo tipo a fronte di una certa alea di incertezza rispetto
all'esito finale di questo torneo, anche perché non si possono
obbligare gli atleti a partecipare ai tornei, quindi lo decidono
all'ultimo momento, diversi avevano dato, tra l'altro, garanzia di
esserci, dopo all'ultimo momento, per questioni credo legate a
valutazioni loro, sono state cambiate. Anche su questo quindi a me
interessava avere delle garanzie e delle certezze anche in ordine
alla partecipazione, eccetera. Il negoziato è andato lungo e alla
fine noi abbiamo chiuso questa riserva abbastanza in prossimità
anche della presentazione alla conferenza stampa, il materiale era
già stato preparato, hanno però alla fine accolto la richiesta di
evidenziare attraverso il nostro logo istituzionale la presenza e
la collocazione del torneo in Valle d'Aosta attraverso l'uso del
logo istituzionale della Regione Autonoma Valle d'Aosta.
Con Courmayeur, per rispondere anche alla sollecitazione del
collega Aggravi, stiamo lavorando bene, nel senso che il Sindaco è
comunque persona che riesce, secondo me, anche a comprendere che
Courmayeur ha bisogno ed è integrata all'interno di un tessuto più
ampio. Poi capisco che Courmayeur Valle d'Aosta è un po' come dire
Cortina Veneto. Alle volte diventa un po' difficile immaginare di
fare delle combinazioni che negli anni non sono mai state fatte
perché ormai Courmayeur è più Mont Blanc, nell'immaginario
collettivo che non Valle d'Aosta.
Devo dire che, rispetto a questo, il Sindaco è molto ricettivo e
stiamo lavorando bene anche nella direzione di promuovere
reciprocamente il marchio e la destinazione. Credo sia una cosa
estremamente importante perché sia Courmayeur che la Valle d'Aosta
hanno bisogno come elemento di traino ciascuno dell'altro e devo
dire che si sta andando in questa direzione, poi è chiaro, loro
hanno un'autonomia decisionale, hanno una struttura che è
estremamente forte anche da un punto di vista economico e
organizzativo, quindi fanno anche delle iniziative prese
assolutamente senza vincolo di accordarle, ma c'è comunque una
cortesia istituzionale che porta l'Amministrazione di Courmayeur a
condividere molte scelte e credo sia un aspetto positivo.
In merito al quesito occorre precisare che l'Amministrazione
regionale non ha partecipato direttamente all'organizzazione
dell'evento sportivo "WTA Courmayeur Ladies Open" svoltosi a
Courmayeur dal 23 al 31 ottobre 2020. L'evento è stato organizzato
dalla società M.G.M. in collaborazione con il Comune di Courmayeur,
non è quindi dato sapere - per motivi che anche nel corso della
conferenza stampa hanno evidenziato gli organizzatori, di
riservatezza dei dati e dei contratti - il costo totale
dell'evento.
Stante la rilevanza di questa manifestazione sportiva, così come
giustamente sottolineato nelle premesse dell'interpellanza,
l'Assessorato ha ritenuto però opportuno sfruttare a fini
promozionali la grande risonanza mediatica come già avvenuto per
altri importanti manifestazioni sportive che si sono svolte nella
nostra regione, quali, ad esempio, i "Campionati italiani di
biliardo"," l'Ultra Trail del Monte Bianco" o che si svolgeranno,
come voi avete accennato, nel prossimo anno come, per esempio, il
"Giro d'Italia". A tal fine ha pertanto negoziato un progetto
promozionale con le società organizzatrici dell'evento che, come
lei sa, non entrano all'interno della cosiddetta "legge sport", non
sono eventi che hanno la capacità di utilizzo di quei fondi, dei
fondi della legge sport, quindi se si ravvisa una ricaduta
promozionale dell'evento, si deve proprio strutturare un progetto
di tipo promozionale.
Il costo della campagna pubblicitaria è legata all'evento, come
già anticipato, quindi è stato il risultato di un negoziato
abbastanza serrato devo dire tra l'Amministrazione regionale e la
società organizzatrice, come accennava in premessa, ed è stato di
50 mila euro al netto dell'IVA a fronte di una richiesta iniziale
da parte loro di 90 mila euro ai quali avremmo dovuto aggiungere
l'IVA naturalmente, è stato questo un po' l'oggetto del contendere,
perché voleva dire raddoppiare sostanzialmente poi il budget a
fronte del fatto che le risorse sono risorse che noi nel tempo
abbiamo dovuto poi destinare anche attraverso l'assestamento del
bilancio perché, come noto, non era quanto meno l'anno scorso
possibile disporre di risorse certe, o comunque di un
quid
di risorse che potevano servirci o che potevano in qualche modo
essere necessarie per fare una programmazione di un certo tipo,
cosa che quest'anno crediamo con il bilancio di aver fatto
stabilizzando delle risorse che ci permetteranno, lei lo chiedeva
prima, di fare una programmazione sul lungo termine quanto meno
annuale. Il problema è che, fintanto che non ci sono delle risorse
certe, bisogna rincorrere non tanto gli eventi quanto la
disponibilità finanziaria ed economica.
La campagna pubblicitaria, per spiegarla, si è articolata quindi
in diversi strumenti di comunicazione, intanto pubblicazione di
post
sulla Valle d'Aosta attraverso i canali ufficiali
Facebook
e
Instagram
dell'evento, è stato messo in
onda un rilevante numero di spot della durata di 30 secondi
ciascuno sulla Valle d'Aosta sul canale televisivo SuperTennis,
durante la trasmissione delle partite degli speciali dedicati al
torneo, sono state menzionate la Valle d'Aosta e Courmayeur nel
testo degli spot radiofonici trasmessi da Radio Kiss Kiss, radio
ufficiale del torneo, 48 spot da 30 secondi distribuiti in 6
passaggi al giorno per 8 giorni, così come delle inserzioni
pubblicitarie del torneo sulle maggiori testate nazionali
generaliste e di settore.
Le attività, tutte finalizzate al rafforzamento, in questo caso
essendo un progetto promozionale della marca Valle d'Aosta e della
sua offerta turistica, hanno di volta in volta veicolato sia il
logo istituzionale, ad esempio, nei pannelli a fondo campo, sia il
logo del turismo, ad esempio, negli
spot
pubblicitari. Lei
ha rilevato giustamente che non c'erano nei pannelli ma abbiamo
fatto molta attenzione che poi questi venissero utilizzati negli
spot pubblicitari, anche perché, come lei sa, stiamo lavorando
anche a consolidare il marchio, quindi qualunque tipo di evento di
richiamo, a quest'obiettivo.
Riguardo alla domanda n. 2: "se sia intenzione
dell'Amministrazione regionale riproporre tale evento sportivo",
come già detto, non è l'Amministrazione regionale che ha
organizzato l'evento, peraltro mi preme sottolineare in via
generale come l'Amministrazione accolga sempre favorevolmente, in
sinergia con gli Enti locali e le società organizzatrici, le
occasioni di promozione dell'offerta turistica di veicolazione
dell'immagine della Regione che si presentano ospitando la Valle
d'Aosta eventi sportivi con una vasta platea di pubblico e
opportunità di visibilità. Nello specifico, qualora tale evento
sportivo venisse riproposto - e qua rispondo alle due domande che
vanno in questa direzione - e la valutazione sulla qualità
dell'organizzazione, sulle ricadute economiche di immagine generate
desse esito positivo, si potrà nuovamente prendere in
considerazione la possibilità di utilizzarlo come vetrina
promozionale. Stante il fatto, dicevo, che quest'anno abbiamo
cognizione e contezza delle risorse, ovviamente sarà nostra
premura, rispetto a una pianificazione finalmente annuale se non
pluriennale, in alcuni casi per alcuni eventi, proprio cercare
nella programmazione di contattare gli organizzatori di queste
manifestazioni, che, come voi avete rilevato, hanno avuto una buona
visibilità e anche una buona ricaduta direi da un punto di vista
turistico.
Su "quanto sono le risorse impegnate dall'Amministrazione
regionale" ribadisco il dato di prima, quindi, rispetto alla
domanda n. 3, la risposta è 50 mila euro più IVA.
Per quanto riguarda le domande n. 1 e n. 2 dell'iniziativa del
collega Aggravi e del vostro gruppo, alla prima ho risposto nella
risposta dell'altra interpellanza e anche per la n. 2: "se sia
intenzione favorire anche per la prossima programmazione...".
"Se vi sia a livello regionale una strategia per
l'organizzazione di eventi di questa tipologia (non necessariamente
legati al tennis) e in caso positivo quali ne siano i principi, le
risorse disponibili e le modalità di attuazione", questa è la terza
domanda del collega Aggravi e dei suoi colleghi, la domanda
ripropone un quesito già posto in diverse occasioni da parte vostra
e anche da parte del collega Brunod che vi siete più di una volta
interessati al tema dei grandi eventi, non essendo cambiato nulla,
direi che non ho tanto da aggiungere. Rimando pertanto alle
risposte già precedentemente fornite, però ribadisco solo che per
l'organizzazione dei grandi eventi sportivi, come ho già avuto
occasione più di una volta di dire, ritengo opportuno che la Valle
d'Aosta si doti di un organismo regionale che operi con continuità
per sostenere l'organizzazione di manifestazioni sportive di
levatura nazionale e internazionale, perché, come le dicevo,
attualmente noi possiamo solo sostenere con dei progetti di
carattere promozionale, non abbiamo una struttura come in altre
situazioni e in altri casi che possa anche direttamente entrare
nell'organizzazione di eventi di questo genere. In tal senso quale
attività propedeutica alla costituzione di tale organismo è stata
inserita nel DEFR la previsione dell'attivazione di uno studio
comparato delle principali esperienze maturate presso altre realtà
regionali relativamente alla costituzione delle cosiddette "Sport
Commission", quali organismi operativi aventi funzioni di cabina di
regia e di coordinamento dei grandi eventi, nonché di supporto agli
organizzatori nella gestione di
dossier
di candidatura e
nelle attività trasversali quali la comunicazione, le relazioni
esterne e la ricerca di sponsor. D'altro canto nulla esclude che
comunque già a partire dal prossimo anno, a fronte finalmente di
risorse certe e sufficienti iscritte a bilancio, nella
pianificazione dell'attività si possa valutare di programmare
collaborazioni per l'organizzazione di eventi sportivi di
richiamo.
Spero di aver risposto a tutto, poi avrò sempre modo per
replicare o per aggiungere ulteriori informazioni.
Presidente -
Per la replica, ha chiesto la parola il
consigliere Carrel.
Carrel (PA) -
Grazie Assessore per la risposta. Che dire?
Innanzitutto grazie a Courmayeur che ci ha portato questo
importante evento e ci ha dato la possibilità di portare il nome
della Valle d'Aosta a un livello internazionale. Dico grazie a
Courmayeur in quanto, da quanto è emerso dalle sue risposte, la
Regione Valle d'Aosta ha investito 50 mila euro per la promozione e
quindi ha sfruttato l'iniziativa di un Comune importante com'è
appunto Courmayeur per andare a fare della promozione in termini
regionali, che è sicuramente un aspetto positivo.
Dal mio punto di vista, il marchio istituzionale è un marchio da
utilizzare ma non da utilizzare in un campo da tennis dove avrei
visto sicuramente più di buon occhio un marchio promozionale come
il marchio "lovevda" ma semplicemente perché parliamo spesso di
marchio a ombrello, parliamo spesso di riforma del turismo e
dell'
Office
, parliamo spesso di questi concetti, poi alla
prova dei fatti talvolta cadiamo su delle bucce di banana, il che,
dal mio punto di vista, non è assolutamente ammesso e
ammissibile.
Comprendo le difficoltà a fronte del bilancio di avere dei
problemi nella programmazione, sono felice di sentirle dire che
avremo delle risorse sufficienti per provare a fare una
programmazione ma, oltre alle risorse, magari prima bisognava avere
chiaro dove vogliamo andare, quindi credo sia necessario - e questo
dico anche proprio all'avvicinarsi della discussione del bilancio -
e capire quali sono i grandi eventi che vogliamo organizzare e poi
quante risorse vogliamo dedicare. Quanto è emerso è che la Regione
Valle d'Aosta potrà impegnarsi per riproporre questo evento ma non
organizzarlo direttamente, quindi avremo comunque sempre bisogno
del Comune di Courmayeur e credo sia utile visti i risultati che ci
ha ben rappresentato anche iniziare immediatamente le
interlocuzioni per cercare di portare nuovamente questo importante
evento. Lo dico perché avremo nei prossimi anni eventi
internazionali come la "Coppa del Mondo di Sci", come il "Giro
d'Italia" che hanno bisogno di una regia, chiamiamola
Sport
Commission
, chiamiamola riforma dell'
Office du Tourisme
,
una riforma che abbiamo anticipato e annunciato già diverse volte
ma ad oggi non vi è ancora.
Abbiamo avuto forse nell'assestamento, se non ricordo male,
l'integrazione dell'organico dell'Office du Tourisme, ma è
necessario andare a capire quale sia il ruolo dell'Office e quale
sia il ruolo delle strutture regionali in modo da capire chi deve
gestire cosa perché i contatti degli sponsor e i contatti con gli
organizzatori degli eventi, soprattutto se eventi internazionali,
vanno costruiti e mantenuti negli anni, non possiamo pretendere di
avere oggi questo evento, ma se poi non coltiviamo il rapporto,
sicuramente questo evento non ritornerà e credo che questo sia un
ruolo, senza nulla togliere ai Comuni, che
in primis
deve
svolgere la Regione in collaborazione con i Comuni. In questo caso
è successo esattamente l'opposto, cioè è il Comune che ha portato
l'evento e ha organizzato l'evento e la Regione che poi si è
accodata.
Credo sia realmente necessario comprendere come vogliamo poi
utilizzare questi soldi che lei ci ha detto ci saranno a bilancio
perché dobbiamo avere chiaro qual è il programma, magari non tutto
si potrà fare rispetto ai soldi che avremo, ma dobbiamo capire e
mettere chiaramente le nostre idee su quali sono gli eventi grandi
internazionali che vogliamo portare e poi capire quante risorse
possiamo dedicarci.
Presidente -
Per la replica, ha chiesto la parola il
consigliere Aggravi.
Aggravi (LEGA VDA) -
Sa cosa penso Assessore (e con
questo le spiego anche perché con il collega Brunod reiteriamo
questa domanda sulla strategia sui grandi eventi)? Che in
quest'aula negli ultimi anni si è parlato spesso di ente unico, di
riforma, lo diceva il collega Carrel, dell'
Office du
Tourisme
, di potenziamento degli organici, di potenziamento
dello stanziamento di bilancio, però forse il vero problema è
capire che cosa vogliamo fare. Mi spiego: forse prima di tutto
serve capire la
governance
strategica di quello che si vuole
fare, di cosa si intende fare e soprattutto capire quali sono le
utenze di riferimento o, meglio, la clientela di riferimento, il
turista tipo. Perché dico questo? Perché c'è già una complessità di
coordinamento tra le strutture regionali dei vari eventi, c'è una
complessità - e questo evento lo conferma, lo ha detto lei -, è
ovvio che un evento a iscrizione, fatto soprattutto a livelli alti,
ha un'aleatorietà maggiore perché non è detto che tutti i campioni
vengano, anche perché lì subentra una strategia loro personale per
capire se convenga andare a uno o all'altro in modo tale appunto da
non inficiare il proprio
ranking
.
In questo caso sono anche contento, perché all'inizio quando mi
ha risposto dicendo che ritiene che sia necessario che la Valle
d'Aosta si doti di un organismo, ho detto: "adesso sta parlando in
terza persona", invece una risposta l'ha data, nel DEFR c'è
qualcosa. Lo studio comparato: di studi ne stiamo facendo di ogni
tipo, ben venga uno in più, speriamo che ci sia non solo la
scrittura nel DEFR, ma anche le risorse per fare lo studio o
comunque che qualcuno lo faccia ma ritorno sul problema, che ci sia
una visione e una volontà di governance di chi fa che cosa ma
soprattutto di quelle che possono essere anche le modalità di
collegamento e di interlocuzione per la definizione di una
strategia comune, non dico su tutto, ma almeno su determinati
eventi, su determinati settori, su determinate situazioni, perché
altrimenti continuiamo ad avere tutta una serie di budget, di soldi
messi un po' nelle varie strutture regionali, un po' nei vari
Comuni e ci perdiamo la possibilità di altre grandi realtà. Magari
non serve un nuovo carrozzone, però una governance definita leggera
ma che dia una direzione è molto più importante di qualsiasi
partecipata, ente,
Commission
, come li vogliamo
chiamare.
Su questo mi permetta una piccola battuta, io spero che, al di
là di tutto e al di là dello studio comperato, nelle sue varie
trasferte possa fare anche tesoro dell'esperienza degli altri e
soprattutto di quello che fa la concorrenza, perché, al di là di
qualsiasi studio possibile, io penso che capire e vedere che cosa
fanno i nostri principali
competitor
sia fondamentale per
almeno anche in questo caso rincorrerli, ma poi lei si occupa
magari non di tennis ma di corsa e qualcosa ne sa sicuramente più
di me... prima o poi nella rincorsa riusciremo a superare almeno
qualcuno di questi, non i
top
ma forse quelli un po' più
prossimi ce la faremo. Forse è più una questione di metodo rispetto
a una questione di scatole in cui andare appunto a mettere dei
contenuti, delle risorse, delle caselle e delle persone. Serve una
strategia che oggi purtroppo non c'è.
Presidente -
Sospendiamo temporaneamente i lavori,
riprendiamo tra un quarto d'ora.
La seduta è sospesa dalle ore 17:00 alle ore 17:26.
