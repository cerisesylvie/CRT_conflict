Classificazione
FORESTE E TERRITORI MONTANI
Tutela del patrimonio boschivo



Oggetto del Consiglio n. 630 del 28 luglio 2014 - Resoconto
OGGETTO N. 630/XIV - Interrogazione a risposta immediata:
"Notizie in merito all'avvio dei cantieri idraulico
forestali".
Presidente
- La parola al collega Donzel.
Donzel (PD-SIN.VDA)
- Grazie Presidente.
Caro Assessore, torniamo su un argomento che è oggetto di
attenzione perché gli impegni presi in questo settore sono
disattesi più che mai. Avevamo sollecitato più volte, proprio
perché in questo settore si gioca una delle più drammatiche
situazioni dal punto di vista occupazionale...e oggi anche dal
punto di vista imprenditoriale, perché ci sono anche delle imprese
coinvolte in questi lavori e, a quanto ci risulta, molti di questi
cantieri non sono stati avviati. C'è poi un problema ancora più
drammatico, perché avendo...così, in maniera un po' affrettata,
controllato gli esiti delle gare d'appalto...comunque le gare
d'asta hanno dei ribassi di asta che vanno con medie che si
aggirano intorno al 17 percento, arrivano anche al 20 percento,
quindi una parte dei denari che noi abbiamo impegnato sui cantieri
forestali non verrà spesa. Sin da quando partì questo nuovo
sistema, c'era un'idea che ciò che veniva risparmiato sarebbe stato
immediatamente riappaltato sotto forma di nuovi cantieri. Allora,
se questa cosa valeva quando c'erano 7 milioni di euro, figuriamoci
oggi dove ci sono 3 milioni di euro in ballo se queste risorse che
non vengono spese...e il 20 percento, mettiamo il 17 percento su
oltre 3 milioni di euro comincia a diventare una cifra consistente
che potrebbe far ripartire a sua volta qualcosa come fino a 8
cantieri, potrebbero essere in gioco 25 posti di lavoro di
quelli...diciamo presi da graduatoria, ma andremmo anche molto
oltre rispetto a occupazione complessiva valdostana. Quindi, da
questo punto di vista, le chiediamo di darci dei ragguagli, perché
questa non è la strada che bisogna percorrere per dare risposte ai
temi del lavoro, dell'occupazione e delle imprese.
Presidente
- Grazie collega. La parola all'Assessore
Testolin.
Testolin (UV)
- Sì, in riferimento alla domanda inerente
all'avvio dei cantieri idraulico-forestali previsti per il 2014,
siamo a segnalare come sono stati consegnati a tutt'oggi i lavori
per la prima
tranche
, in totale 21 cantieri, la cui apertura
delle offerte è avvenuta ad inizio aprile. Gli appalti della
seconda
tranche
la cui apertura delle buste è avvenuta tra
il 4 e il 18 di giugno sono in fase di aggiudicazione per un totale
di ulteriori 18 appalti. Il controllo dei documenti delle
autocertificazioni ed in particolare la verifica della congruità
del costo relativo alla manodopera hanno rallentato i tempi per la
consegna dei lavori, che si conta comunque di consegnare entro il
mese di agosto. Per quanto riguarda invece l'impiego - così come
sottolineato giustamente dal collega Donzel - dei ribassi d'asta
mediamente l'indizione di alcuni appalti aggiuntivi, si evidenzia
come questi verranno comunque banditi ragionevolmente entro la metà
di settembre, dando così continuità a quella che era stata
l'attività intrapresa fino a oggi e, anche in questo caso, per
utilizzare tutte le risorse così come si era già ipotizzato anche
per i cantieri forestali gestiti internamente.
Presidente
- Per la replica il collega Donzel.
Donzel (PD-SIN.VDA)
- Sinceramente sono molto
preoccupato, perché siamo di fronte certamente a cambiamenti
climatici, ma conosciamo tutti la Valle d'Aosta...sappiamo che se
già con la seconda
tranche
partiamo soltanto verso la metà
di agosto, è ovvio che questi cantieri incapperanno nel maltempo,
quindi molti di questi non potranno avere esecuzione completa
quest'anno e facciamo quell'operazione di ribaltamento sull'anno
successivo. Le persone che non lavorano quest'anno sapranno magari
dire "lavorerò l'anno prossimo", ma l'obiettivo di questi
stanziamenti è farli lavorare quest'anno...figuriamoci se partiamo
addirittura verso la metà-fine settembre! Probabilmente avranno la
fortuna di lavorare alcuni cantieri, penso in Bassa Valle, ma non
credo che si possa mandare la gente, quando addirittura tutti
scendono dagli alpeggi e se ne vanno via perché ci sono temperature
rigidissime...a far lavorare in quel periodo dell'anno i
lavoratori. Comunque...si è rammaricato, perché a fronte di un
mantenimento del personale amministrativo presso l'Assessorato
all'agricoltura, presso il suo servizio, la risposta è molto
burocratica e lenta e non è la risposta che avrebbero bisogno
questo tipo di cantieri. Quindi bisogna assolutamente che lei si
attivi per riorganizzare quel servizio e renderlo più tempestivo.
In secondo luogo, comunque vigilerò perché questi soldi vengano
impegnati per quest'anno, 2014, perché altrimenti si fa quel
giochino che, avendo pure messo che c'erano oltre 3 milioni di euro
per i cantieri forestali, questi 3 milioni non verranno spesi; se
non verranno impegnati entro il 2014, sarà a lei che imputeremo
questa cosa come un fatto estremamente grave. Quindi oltre al
ritardo, qui si corre il rischio che questi soldi non siano spesi
per imprese e per lavoratori, e quindi è un fatto molto grave. La
invito ad accelerare con il suo Assessorato e dare risposte in
questa direzione.
Presidente
- Grazie collega Donzel. Punto 4 all'ordine
del giorno.
