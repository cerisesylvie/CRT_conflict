Classificazione
BENI CULTURALI



Oggetto del Consiglio n. 3416 del 20 marzo 2024 - Resoconto
OGGETTO N. 3416/XVI - Interrogazione: "Valorizzazione
dell'iscrizione che ricorda il luogo dove sorgeva la Porta
Chaffa".
Sammaritani (Presidente) -
Passiamo al punto n. 11
all'ordine del giorno. Risponde l'assessore Jean-Pierre
Guichardaz.
Guichardaz J. (FP-PD) -
Faccio una piccola premessa per
contestualizzare sennò la gente non capisce niente. Poco oltre
l'imbocco di Via Sant'Anselmo, antica rue Bovarnier, dalla parte
dell'Arco di Augusto, si trova incassata nel muro, alla destra
dell'ingresso di un esercizio commerciale, l'iscrizione "Locus
portae Sancti Ursi vulgo Chaffa", cioè luogo della porta di
Sant'Orso chiamato popolarmente Chaffa. È posta nel punto in cui
almeno dal 1276 e fino a oltre la metà del Settecento una vera e
propria porta chiudeva, in particolare nelle ore notturne,
l'accesso orientale al borgo. Il suo nome, per assonanza con la
parola francese
échafaudage
, evocherebbe, secondo l'abbé
Gorret, la presenza di una torre lignea. Porta ed eventuali annessi
furono fatti demolire nel 1774 dal Conseil des Commis perché in
stato di grave degrado. L'iscrizione potrebbe essere stata apposta
in quello stesso periodo per salvaguardare la memoria della
preesistente struttura.
Fatta questa premessa, come le dicevo per contestualizzare
l'iniziativa, colgo l'occasione intanto per ringraziarvi,
ringraziare i firmatari di quest'iniziativa per l'attenzione che
hanno dimostrato nei confronti di un patrimonio culturale
considerato minore, ma, di fatto, costituendo importante
testimonianza della storia della nostra città, merita sicuramente
di essere valorizzato. Per questo motivo posso assicurarle e posso
garantire che i competenti uffici della Soprintendenza per i beni e
le attività culturali, sollecitati proprio anche dalla vostra
iniziativa, verificheranno lo stato di conservazione
dell'iscrizione, vigileranno affinché non venga nuovamente coperta
e contatteremo il Comune di Aosta nei prossimi giorni per valutare
eventuali soluzioni che consentano di valorizzarla, quindi
grazie.
Presidente -
Per la replica, la parola al consigliere
Manfrin.
Manfrin (LEGA VDA) -
Grazie a lei, Assessore, anche per
aver inquadrato storicamente la scritta di cui parliamo. Le dirò
con rammarico, non so se lo sa ma io mi sono diplomato tecnico dei
servizi turistici e fra le prove sul campo che dovevamo sostenere
c'era anche l'accompagnamento di comitive per la città e la
relativa illustrazione delle bellezze. Mi sono accorto, già ai
tempi, e con il prosieguo anche dopo il diploma, quando avevamo
delle persone nuove nella città di Aosta, che ogni volta che
passavo da quella parte mi era stato spiegato che c'era
quell'iscrizione, la mostravo ma era sempre dietro questo
espositore ed era obiettivamente di difficile visualizzazione e
anche molto brutto avere un luogo così storicamente rilevante
coperto da un espositore, mi ero sempre chiesto come mai si fosse
consentita una tale azione in un luogo assolutamente evocativo. A
fronte di questo, qualche risposta è arrivata, nel senso che io
adesso non ho idea quali siano le motivazioni, però perlomeno
abbiamo visto che l'espositore è stato tolto, credo che l'attività
probabilmente sia chiusa, e non gioisco della chiusura di
un'attività ma della rimozione dell'espositore questo sì, quindi
approfittando della possibilità che la valorizzazione di
quest'iscrizione possa regalare e sicuramente migliorare un pezzo,
una pietra miliare della nostra città, che sta appunto a ricordare
anche un pezzo di storia di quando c'era addirittura potremmo dire
un confine per entrare in città e si doveva pagare dazio, ho
approfittato della situazione per poter chiedere spiegazioni.
Mi dichiaro assolutamente soddisfatto per la risposta che ha
voluto fornire, mi auguro che quanto prima si possa addivenire a
una sua valorizzazione in maniera che chi passa da quelle parti
possa goderne appieno, soprattutto che si possa anche evidenziare,
perché anche quando non c'è l'espositore, comunque è una scritta
che rimane incassata nel muro, quindi è più difficile che venga
notata, invece con una valorizzazione che possa anche renderla
evidente e magari anche una spiegazione - che è quella che poi
giustamente lei ha fornito sull'etimologia che sta dietro il nome
della porta e quella che è stata poi la storia, e quindi la sua
demolizione nel 1774 - non può che arricchire la millenaria storia
del Comune di Aosta e soprattutto anche aggiungere un tassello a
quella che è già una ricchissima identità del nostro
territorio.
Presidente -
Grazie Consigliere.
