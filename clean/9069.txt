Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3591 del 23 marzo 1988 - Resoconto
OGGETTO N. 3591/VIII - INTERVENTI DI ARGINATURA E DEVIAZIONE
DI UN CORSO D'ACQUA IN COMUNE DI DONNAS, LOCALITÀ "I PIAN". -
(Interrogazione con risposta scritta)
PRESIDENTE
: Do lettura dell'interrogazione con risposta
scritta in oggetto, presentata dal Consigliere Sandri:
INTERROGAZIONE CON RISPOSTA SCRITTA
APPRESO che nel Comune di Donnas, in località al di sotto
della frazione "I Pian", nei pressi della strada che porta ad
Albard, sono iniziati dei lavori per arginare e deviare un
piccolissimo corso d'acqua;
RILEVATO che tale corso d'acqua, nel punto in cui si
interviene, non ha mai provocato danni e che l'intervento di
arginatura e deviazione non ha nessuna solida motivazione;
PRESO ATTO delle proteste di molti abitanti di Donnas per un
intervento che deturpa una bella zona boscata;
RILEVATO che tali lavori si svolgono in prossimità di un
altro scriteriato intervento: quello fatto sul torrente Bellet in
modo tale da accrescere (invece di diminuire) i rischi di
inondazione della frazione Rovarey;
il sottoscritto Consigliere regionale
INTERROGA
l'Assessore regionale all'Agricoltura, Foreste e Ambiente
Naturale per sapere:
1)
da chi è pervenuta la richiesta di eseguire gli
interventi di arginatura e deviazione del corso d'acqua di cui si
parla in premessa;
2)
da chi è stato redatto il progetto per
l'intervento, da chi è stato esaminato e se esiste un parere
ufficiale dei competenti uffici della Regione;
3) da chi sono eseguiti i lavori e da chi viene esercitato il
controllo sulla loro esecuzione.
PRESIDENTE
: All'interrogazione con risposta scritta,
testé letta, presentata dal Consigliere Sandri ed iscritta al punto
4 dell'ordine del giorno, è stata data risposta con lettera n. 349
in data 8 marzo 1988.
