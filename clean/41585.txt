Classificazione
TRASPORTI E VIABILITÀ
Impianti a fune



Oggetto del Consiglio n. 688 del 23 maggio 2019 - Resoconto
OGGETTO N. 688/XV - Interrogazione: "Tempistica per la
definizione del cronoprogramma inerente la realizzazione del
collegamento intervallivo Valtournenche/Val d'Ayas".
Rini (Presidente) -
Punto n. 34 all'ordine del giorno.
Per la risposta, la parola all'Assessore Bertschy.
Bertschy (AV) -
Spero di aver bene interpretato la
domanda, collega Aggravi. Se ci sono dei dubbi, mi riservo...
Abbiamo costituito questo gruppo di lavoro che dà continuità a un
gruppo informale che aveva prodotto un primo documento. Il gruppo
di lavoro si sta riunendo, ha già fatto due riunioni e l'obiettivo
è di completare nei prossimi 15 giorni la programmazione dei vari
step
che la progettazione che dovremmo mettere in campo
dovrà avviare, quindi un documento da avere a disposizione anche
del Consiglio per valutare come procedere - e qui voglio essere
chiaro - non nella realizzazione dei lavori, ma nel percorso
amministrativo e nelle tappe che eventualmente dovranno mettere in
campo le società.
Approfitto anche per ricordare che non abbiamo deciso di
realizzare, ma abbiamo deciso di mettere in campo un'azione
trasparente che possa portare, una volta assunte tutte le
informazioni e avute tutte le autorizzazioni, alla decisione poi di
procedere. Nei prossimi 15 giorni dovremmo avere questo documento
del gruppo di dirigenti anche da darvi a disposizione per le
opportune valutazioni.
Présidente -
La parole au collègue Aggravi pour la
réplique.
Aggravi (LEGA VDA) -
Sì, ha interpretato correttamente
l'obiettivo. Essendoci una delibera molto scarna e leggera,
appunto, volevamo comprendere effettivamente intanto le tempistiche
di realizzazione di questo cronoprogramma, avere la certezza che
appunto fosse limitato... comunque, questo me lo ha confermato... a
preparare per capire effettivamente poi l'
effort
amministrativo eventuale. Non si dà atto ancora di come - e
giustamente lei ce lo ha confermato - verranno trovati i
finanziamenti, anche se in altre sedi già qualcuno si sta spendendo
dei soldi. Questo mi perdoni, ma lo dico anche perché un po' di
polemica da parte dell'opposizione fa sempre bene... da un altro
punto di vista, io volevo chiederle, visto che lei grossomodo ci dà
come tempistica quella dei prossimi 15 giorni, se quando il
documento è pronto, ci può essere l'impegno da parte sua di
presentarlo nelle relative commissioni, direi non soltanto la IV,
ma possibilmente, visto che anche se non abbiamo identificato come
troveremo i finanziamenti... comunque per dare alla II Commissione
la possibilità di comprendere eventuali problematiche di natura
amministrativa come lei chiedeva. Penso che è un impegno che si può
prendere anche a beneficio, come lei ha detto, di tutto il
Consiglio.
