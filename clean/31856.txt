Classificazione
AGRICOLTURA



Oggetto del Consiglio n. 741 del 24 settembre 2009 - Resoconto
OGGETTO N. 741/XIII - Interpellanza: "Problematiche operative
dell'Agenzia regionale per le erogazioni in agricoltura".
Interpellanza
Considerato che la difficoltà di procedere ai pagamenti
riferiti agli aiuti comunitari diretti agli agricoltori è sempre
più sentita e crea una forte attesa in questo momento di
demonticazione;
Tenuto conto che AREA ha ottenuto la possibilità di erogare
il premio anche in presenza delle eventuali anomalie generatesi a
causa dell'introduzione di nuovi sistemi di verifica;
Visto che è stato fissato il termine di fine settembre 2009
da AREA per terminare le correttive all'istruttoria per le domande
riferite al 2007;
i sottoscritti Consiglieri regionali
Interpellano
l'Assessore all'Agricoltura e Risorse naturali per
sapere:
1) se tutte le scadenze imminenti saranno rispettate, al fine
di poter avere la certezza di erogare i contributi dovuti e, se
diversamente non lo saranno, quali sono le cause e le relative
motivazioni;
2) qual è ad oggi lo stato dell'arte dell'AREA e quali gli
ulteriori indirizzi che il Governo regionale intende approfondire,
visto che lo strumento così come ideato non adempie alle sue
funzioni;
3) quali sono gli intendimenti dell'amministrazione regionale
in merito al riconoscimento di AREA quale organismo
pagatore.
F.to: Chatrian - Giuseppe Cerise
Président -
La parole au Vice-président Chatrian.
Chatrian (VdAV-R) -
Grazie, Presidente. Assessore, ci
eravamo lasciati ad inizio giugno, con qualche, anzi con tanti
punti interrogativi, non con qualche! La risposta un po' di larga
maglia era stata data e mancavano indubbiamente dei passaggi, degli
approfondimenti - così è stato detto - ancora da fare ed
un'eventuale analisi successiva: questo era il termine della sua
risposta.
Assessore, l'attesa adesso però non è forte, è di più; la
stagione estiva in alpeggio è terminata. È stato detto dal collega
Donzel, ieri... sugli organi di stampa abbiamo letto un po' di
tutto, non entriamo nella
bagarre
sui ruoli/non ruoli, su
chi ha le responsabilità, ma penso che il ruolo istituzionale sia
questo. È stato detto ieri, questo percorso è stato votato da tutto
il Consiglio regionale: mai nessuno ha messo in dubbio questa
votazione, questo percorso: nessuno! Noi abbiamo chiesto delle
risposte, abbiamo chiesto perché questo strumento non dà risposte
concrete.
Questa nostra iniziativa chiede quindi ulteriori dettagli,
ulteriori informazioni, ma soprattutto in questo momento chiarezza,
perché ci sembra che ci sia una confusione un po' voluta: anomalie
sì/anomalie no, difficoltà sì, l'AGEA un organo lontano, l'AREA un
organo vicino, ma forse non si fa più l'organismo pagatore, si
cambiano indirizzi, c'è una delibera. Abbiamo seguito molto bene,
Presidente, in questi due anni, l'iter di questo ente strumentale
che non ha dato gli esiti assunti due anni e mezzo fa. Quindi oggi
torniamo su questo dossier per avere delle risposte e per avere
soprattutto chiarezza. Grazie.
Président -
La parole à l'Assesseur à l'agriculture et
aux ressources naturelles, Isabellon.
Isabellon (UV) -
Grazie, Presidente. Questa interpellanza
fa seguito a quella che già è stata oggetto di dibattito ieri e
alcune considerazioni già fatte probabilmente possono essere
riprese, visto che la tematica, anche se l'interpellanza è
impostata in maniera un po' diversa, è la stessa. In ogni caso
cercherò di rispettare la sequela delle questioni.
Per quel che riguarda il punto 1, ai fini di semplificare
ulteriormente l'impianto di alcune misure del PSR - queste sono
alcune novità rispetto a quello che già avevo detto a giugno,
perché nel frattempo ci sono stati degli atti, ci sono dei
passaggi, qui li ricordo - e conseguentemente di poter dar corso
alla liquidazione delle domande di pagamento presentate, a valere
sulle misure strutturali degli assi 1 e 3 del programma, l'autorità
di gestione del PSR, quindi gli uffici dell'Assessorato, ha
revisionato in parte i criteri applicativi di cinque misure (come
dicevo già ieri): 112, 113, 211, 214 e 215, con una delibera
dell'11 settembre 2009. Di concerto con l'organismo pagatore AGEA
ha predisposto il sistema sanzionatorio per le misure strutturali
oggetto di specifica deliberazione, la n. 2576 del 18 settembre
2009. Appena ci è pervenuta la risposta, abbiamo fatto la delibera
che è propedeutica all'erogazione di alcuni di questi aiuti. Si
tratta di due atti importanti e recenti che permetteranno, da una
parte, di migliorare la gestione complessiva delle misure fino ad
oggi attivate e, dall'altra, di completare il quadro giuridico di
riferimento per la piena applicazione del PSR. Permangono peraltro
alcune criticità nell'erogazione dei premi delle indennità
compensative dell'agroambiente; per queste misure e in parte anche
per le misure strutturali vi sono ancora dei problemi di
utilizzazione e di gestione dei sistemi informativi imposti da AGEA
SIAN, nonché problemi di risoluzione delle cosiddette "anomalie
particellari" che ancora oggi permangono in una certa percentuale,
nonostante l'attività svolta finora dai tecnici di AREA e dei CAA
riconosciuti per quel che riguarda le correzioni che questi hanno
fatto in sede di presentazione delle domande 2009, come da apposita
convenzione.
La situazione attuale dei pagamenti relativi alle principali
misure, è la seguente: la misura 211, indennità compensativa anno
2007, l'autorità di gestione ha inviato all'AGEA tre provvedimenti
dirigenziali, 9 luglio 2009, 9 settembre 2009, 14 settembre 2009
per un importo totale di 773.000 euro a favore di 427 agricoltori,
e sono quelli che non avevano nessuna anomalia; misura 112,
insediamento giovani agricoltori, anno 2008, con l'approvazione
della delibera che citavo prima sulle sanzioni, in questi giorni
gli uffici stanno inviando un primo elenco di liquidazione relativo
a 29 beneficiari, per un totale di 385.000 euro. Questo è stato
possibile perché è stata approvata quella delibera relativa alle
sanzioni; misura 113 del prepensionamento, in questo caso questi
sono dei trascinamenti dalla vecchia programmazione, l'autorità di
gestione ha provveduto a sollecitare, dopo una serie di tentativi e
ritardi da parte dell'organismo pagatore, la liquidazione dei premi
a favore di 6 beneficiari per un totale di 52.583 euro; misura 322,
rinnovamento dei villaggi rurali, anno 2008, i 42 Comuni che hanno
presentato progetti e che a seguito delle prime verifiche
amministrative hanno avuto parere positivo da parte dell'ufficio
competente, potranno presentare entro il 31 dicembre 2009 una prima
domanda di anticipo pari al 50 percento del contributo
determinato.
Sul punto 2, in premessa si fa presente che l'argomento è già
stato trattato più volte in questa sede, in ultimo anche
rispondendo al primo quesito dell'interpellanza che abbiamo
trattato ieri, presentata dal Consigliere Donzel. Come già
ricordato più volte e anche proprio nelle premesse del Consigliere
interpellante, AREA VDA è un ente strumentale della Regione, dotato
di propria autonomia, al quale sono state affidate la gestione
delle banche dati regionali e le istruttorie di 4 misure del PSR:
112, 211, 214 e 215. Per tutti gli aspetti che riguardano
l'applicazione e il finanziamento delle suddette misure AREA VDA
collabora con gli uffici competenti dell'autorità di gestione del
PSR 2007-2013, che è responsabile dell'esecuzione del programma
attraverso lo studio della normativa comunitaria nazionale, e la
conseguente predisposizione degli atti, recanti le opportune
disposizioni applicative, che sono poi le specifiche deliberazioni
della Giunta. Diversamente il dipartimento agricoltura svolge
un'attività di vigilanza sull'operato dell'agenzia attraverso una
verifica dei risultati tecnici conseguiti e una verifica annuale
sulla gestione economico-finanziaria. È già stato ricordato, e lo
ripeto, che nella seduta dell'11 settembre scorso la Giunta
regionale ha nominato il nuovo direttore dell'agenzia, dottor Rudy
Sandi, che vanta una decennale esperienza nella gestione dei premi
agroambientali previsti dal PSR. Intensificando la collaborazione
fra AREA VDA e responsabili dell'autorità di gestione e del
dipartimento agricoltura si confida in una rapida soluzione delle
problematiche ormai note, per poter arrivare nel breve periodo alla
liquidazione delle domande 2007-2008 ancora giacenti.
Il punto 3, a seguito di un primo confronto con il nuovo
direttore di AREA VDA, durante il quale è stata valutata l'entità
delle problematiche che ancora oggi impediscono la regolare
liquidazione dei premi, si ritiene che il riconoscimento
dell'agenzia regionale quale OPR sia un obiettivo non
immediatamente perseguibile, pur rimanendo un obiettivo che
l'agenzia dovrà raggiungere in conformità alla legge regionale n.
7/2007 che è stata ricordata. La priorità volta a risolvere le
criticità esistenti è stata la linea di indirizzo che l'Assessorato
ha indicato ad AREA VDA già a partire dalla primavera 2008, quando
l'allora coordinatore del dipartimento agricoltura, in una
circolare datata 4 aprile 2008 recante le direttive sulla gestione
delle misure PSR 07/13, disponeva che all'attività di risoluzione
delle stesse - le anomalie rilevate da AGEA - deve essere dedicata
da parte di AREA la massima attenzione e ogni sforzo organizzativo,
anche in collaborazione con il dipartimento. Tale attività deve
essere terminata il prima possibile per evitare eventuali riduzioni
di premi dovuti a ritardi dell'amministrazione. La risoluzione
delle anomalie consisterà pertanto nella liquidazione premi, ma
soprattutto nell'evitare l'insorgere delle medesime relativamente
alla campagna 2008, quindi questa era già una circolare che era
stata all'epoca emanata. La stessa priorità è stata ribadita a più
riprese dal coordinatore del dipartimento agricoltura, in
particolare nelle note indirizzate ad AREA VDA in data 30 marzo
2009, 9 aprile 2009, 7 luglio 2009, nelle quali si chiedeva di
concentrare tutte le risorse umane e tecniche per la risoluzione
delle problematiche esistenti.
Va peraltro precisato che le condizioni per il riconoscimento di
AREA VDA quale OPR non sarebbero state comunque rispettate nel
corso del 2009, considerato che dalla nota del Ministero per le
politiche agricole, alimentari e forestali inviata ad AREA VDA nel
mese di aprile 2009, emerge una carenza della pianta organica
dell'agenzia in termini numerici, ma soprattutto l'assenza di
qualifiche professionali con formazione economico-contabile e
tecnica adeguata alle funzioni precipue di un organismo pagatore:
questa è una problematica non da poco.
Nel medesimo periodo la Corte dei conti, con nota del 21 maggio
2009, richiedeva ad AGEA e questa alle Regioni dati e informazioni
sugli OPR già costituiti o in fase di costituzione, al fine di
redigere una relazione sullo stato di attuazione degli OPR in
Italia. Si segnala che le richieste della Corte di conti sono state
trattate dagli assessori regionali nel corso di una riunione (cui
ero presente anch'io) della commissione politiche agricole svoltasi
in data 27 maggio 2009. Dalla relazione della Corte dei conti
"Organismi pagatori d'Italia, stato di attuazione e costi del
decentramento", pervenuta nel mese di agosto 2009, emerge la
sostanziale inefficienza degli OPR di minori dimensioni, in quanto
i costi di gestione degli stessi risultano proporzionalmente
superiori rispetto alle funzioni e alle risorse finanziarie
gestite, soprattutto in considerazione del fatto che i costi
dell'agenzia generale AGEA sono rimasti praticamente immutati anche
a seguito del riconoscimento dei vari organismi pagatori regionali
attualmente operanti; quindi è tutta una problematica che
richiedeva una serie di approfondimenti. A seguito dell'esame della
nota ministeriale della relazione della Corte dei conti, il
coordinatore del dipartimento agricoltura ha ritenuto necessario
approfondire la valutazione circa i tempi e le modalità del
riconoscimento, soprattutto in considerazione delle qualifiche e
dei ruoli ricoperti dal personale attualmente in forza presso AREA
VDA.
Ad oggi quindi si ritiene che l'obiettivo del riconoscimento di
AREA VDA quale OPR potrà essere perseguito soltanto in una
situazione a regime, ovvero quando l'agenzia sarà in grado di
gestire correttamente le misure del PSR ad essa delegate, ed a
seguito della valutazione dell'opportunità dei costi potrà ampliare
la pianta organica in termini numerici e soprattutto professionali.
Questo per dire che,
in itinere
, sono emerse una serie di
problematiche per cui per il riconoscimento dell'organismo pagatore
vale quanto si è detto: che già quando si è pensato a dare priorità
alla risoluzione delle anomalie dei pagamenti si era sulla strada
giusta.
Président -
La parole au Vice-président Chatrian.
Chatrian (VdAV-R) -
Grazie, Presidente. Lei finisce
l'intervento dicendoci che eravamo sulla strada giusta. Il
risultato non ci dice quello, Assessore, mi spiace ribadire le
stesse considerazioni delle ultime quattro nostre piccole
iniziative.
E poi rimaniamo un po' a bocca aperta quando lei ci dice:
"auspichiamo una rapida soluzione per il 2007-2008"... sarà la
quinta volta che sentiamo queste parole, Assessore, una rapida
soluzione per le indennità compensative e l'agroambientale inerenti
le annualità 2007-2008! Siamo un po' imbarazzati, Assessore, di
fronte a queste risposte, uno, perché lei ha provato a rispondere
al primo punto e ci ha portato letteralmente al pascolo, tout
court, ci ha parlato delle quattro misure, dei giovani agricoltori,
ci ha parlato della parte rurale finanziata, ma le nostre domande
erano molto semplici, chiare e diverse! Ci ha portato in maniera
velata, ma neanche tanto più velata forse, perfino un po'
spudorata, al totale pascolo!
La nostra domanda era puntuale: su tutti gli organi di stampa,
su L'Agriculteur Valdôtain il Presidente auspica proprio una
risposta chiara e netta, semplice. Oggi l'avevamo portata al
Consiglio per avere una risposta e lei ci dice: "auspichiamo una
rapida soluzione 2007-2008"! Qualche considerazione in più,
Assessore! Nella delibera del settembre 2008 si diceva:
"stabilito in 12 mesi il periodo massimo entro cui dovrà essere
conclusa la procedura di autorizzazione di cui al punto
precedente"
... cioè far riconoscere questo organismo pagatore.
Lei, più di una volta nelle sue risposte, febbraio, aprile e
giugno, ci ha detto che si stava chiudendo il cerchio. A novembre
2008 ci disse che nel 2009 tutto sarebbe andato a regime perché a
giugno 2009 si sarebbe chiuso nuovamente il cerchio. Leggiamo,
sempre sugli organi di stampa, che il funzionario dirigente dice:
"le tappe che avrebbero dovuto portare alla creazione di un ente
pagatore regionale -
il condizionale è d'obbligo in quanto AREA
VDA non è ancora organismo pagatore -
...ad oggi l'Assessorato
ha sospeso la richiesta del riconoscimento"
ed oggi lei ce l'ha
nuovamente ribadito. Poi ci dice che i criteri sono cambiati, sono
stati integrati, ci ha parlato di pianta organica: penso che tutto
questo si sapeva già da diversi mesi!
Volevamo, con questa nostra iniziativa, Presidente, fare un po'
di chiarezza, non aumentare la confusione, avere una chiarezza
politica su questo non dossier, su questo non solo ente, ma su
questo dare delle risposte che forse gli agricoltori, gli
imprenditori agricoli si aspettano da due anni e mezzo a questa
parte. Lei ci ha confuso ancora di più le idee e ha terminato
dicendo: "al momento l'organismo lo lasciamo un po' da parte, è
difficile, costa tanto, tanti indicatori, tanti criteri, non è
perseguibile, ma abbiamo fatto qualche piccola delibera su altre
misure per dare seguito ai giovani agricoltori".
Presidente, aspettavamo qualche risposta politica, ma anche
qualche risposta amministrativa; lei è abituato a dare delle
risposte nero su bianco, concrete, ma dopo due anni e mezzo questa
concretezza non c'è, e scusateci se dico che a giugno abbiamo
portato una nostra iniziativa, oggi l'abbiamo riportata, ma nulla
di nuovo, nulla di certo! La stagione estiva è finita, conosciamo
il duro lavoro dei
campagnards
, lo conosciamo fino in fondo
e noi non riusciamo a dare delle risposte, semplici, concrete.
Allontaniamo l'organismo perché così è stato detto oggi, chiaro...
tre mesi fa si parlava solo di approfondimenti, oggi è stato detto
chiaro che al momento si accantona per mettere tutta la forza sulla
possibilità di risolvere, si lavora, ma comunque al momento non è
perseguibile, quindi...
(interruzione dell'Assessore Isabellon, fuori
microfono)
...sì il riconoscimento, io sto parlando del riconoscimento,
quindi il tramite è sempre più difficile e farraginoso, quanto meno
dal punto di vista amministrativo, ... grazie!
