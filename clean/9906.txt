Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2216 del 4 giugno 1991 - Resoconto
OGGETTO N. 2216/IX Progetto di rifacimento del Ru Chevrère,
all'interno el Parco naturale del Mont Avic.
(Interrogazione con
ri­sposta scritta)
Presidente
Do lettura dell'interrogazione con
risposta scritta presentata dal Consigliere Riccarand ed iscritta
al punto 4 dell'ordine del giorno.
Interrogazione r.s. Appreso che nel mese di dicembre 1990 è
stato presentato un progetto redatto per conto del Consorzio di
Miglioramento Fondiario "Ru Chevrère e Montjovet", di rifacimento
del Ru Chevrère;
rilevato che tale intervento prevederebbe la costruzione di una
pista lunga più di tre chilometri e larga metri 2,50 e la
cemen­tificazione del Ru Chevrère;
ricordato che gran parte del Ru Chevrère corre all'interno del
Parco naturale del Mont Avic;
appreso che sia il Consiglio di Amministrazione del Parco, sia
il Comune di Champdepraz, sia il Servizio Tutela dell'Ambiente
hanno espresso parere negativo sul progetto, richiedendone una
revisione;
avendo appreso che l'Assessorato regionale all'Agricoltura,
Foreste ed Ambiente Naturale, nonostante i citati pareri nega­tivi,
avrebbe deciso di procedere con delle autorizzazioni relati­ve alle
realizzazioni di tale progetto;
il sottoscritto Consigliere regionale del Gruppo Verde
Alternativo
interroga
l'Assessore regionale all'Agricoltura, Foreste ed Ambiente
na­turale, per conoscere:
1) gli estremi ed il contenuto dei pareri espressi dal Consiglio
di Amministrazione del Parco naturale "Mont Avic", dal Comune di
Champdepraz, dal Servizio tutela dell'Ambiente, dalla
Sovrintendenza regionale, in merito al progetto citato in
pre­messa;
2) se è vero che, nonostante i pareri negativi, sarebbero stati
adottati provvedimenti per far proseguire l'iter del progetto senza
una sostanziale revisione;
3) che cosa si intende fare per evitare un intervento dal
pesan­te ed inaccettabile impatto ambientale in una zona che, per
la sua bellezza e naturalità, si è voluta proteggere con
l'istitu­zione del Parco.
Presidente
Ha chiesto la parola l'Assessore
all'Agricoltura, Foreste ed Ambiente naturale, Lanièce; ne ha
facoltà.
Lanièce (DC)
Vorrei scusarmi con il Consigliere
Riccarand per la mancata ri­sposta. Gli uffici competenti stanno
cercando di acquisire tutta la documentazione necessaria, perché
alcuni documenti non sono ancora pervenuti, o perlomeno non sono
pervenuti al Servizio competente, e non si sa se sono in possesso
di qualche altro Servizio. Ritengo comunque di potergli far
pervenire la ri­sposta scritta entro la prossima adunanza
consiliare, o anche prima.
Poiché il Presidente mi ha concesso la parola, colgo l'occasione
per anticipare che la risposta relativa al punto 5 all'ordine del
giorno, è stata consegnata questa mattina alla Presidenza del
Consiglio e quindi non so se è già pervenuta al Consigliere
Riccarand.
Presidente
Prendiamo atto che all'interrogazione
iscritta all'oggetto n. 4 sarà data risposta scritta entro breve
tempo, come assicurato dall'Assessore all'Agricoltura, Foreste ed
Ambiente naturale, Lanièce.
