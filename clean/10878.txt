Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1871 del 15 febbraio 1991 - Resoconto
OGGETTO N. 1871/IX - Iscrizione di nuovo oggetto
all’ordine del giorno
dell’adunanza.
Presidente: In relazione alla richiesta formulata dal Presidente
della Giunta regionale, Bondaz (oggetto n. 1867/IX), invito il
Consiglio a deliberare l’iscrizione, alla
discussione e alla decisione provvederemo, eventualmente, nel
pomeriggio di oggi, della risoluzione, concernente i problemi della
ferrovia Aosta-Pré-Saint-Didier, che vi è stata distribuita e che
riveste carattere di urgenza.
Esito della votazione:
Presenti, votanti e favorevoli: 27
Il Consiglio approva all’unanimità
Il Consiglio
- ai sensi del secondo comma dell’articolo 53 del
Regolamento interno del Consiglio;
delibera
di procedere nell’adunanza in corso, alla
discussione e alla decisione sulla risoluzione: "Chiusura
temporanea della tratta ferroviaria Aosta-Pré-Saint-Didier e
successiva gestione dei servizi".
Presidente:
Informo inoltre che sono stati presentati
degli emendamenti alla proposta di legge n. 218, relativa alle
nomine, che sarà discussa all’oggetto n. 51 bis.
Poiché tali emendamenti, che interessano alcuni articoli, sono già
stati presentati, la Presidenza ritiene di doverli distribuire in
modo che i Consiglieri possano esaminarli per tempo con una certa
attenzione.
***
