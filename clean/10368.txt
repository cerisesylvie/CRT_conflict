Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1361 del 12 luglio 1990 - Resoconto
OGGETTO N. 1361/IX - ISTANZA PRESENTATA DAL COMUNE DI LA
THUILE PER L'AUTORIZZAZIONE A COSTITUIRE UN DIRITTO DI SUPERFICIE
TEMPORANEA SU UN TERRENO COMUNALE GRAVATO DA USO CIVICO DI PASCOLO
SITO IN LOCALITA' COMBEMAR.
PRESIDENTE:
Do lettura della proposta di deliberazione
iscritta al punto 10 dell'ordine del giorno, di cui è relatore il
Presidente della Giunta.
IL CONSIGLIO
- Visti gli artt. 12 e 24 l. 16.6.1927 n. 1766;
- Visto l'art. 41 r.d. 26.2.1928 n. 332;
- Visti gli artt. 2, o e 4 l. cost. 26. 2.1948 n. 4;
- Visto l'art. 13 l. 16.5.1978 n. 196;
- Visto l'art. 38 d.p.r. 22.2.1982 n. 182;
- Vista la l.r. 22.4.1985 n. 16;
DELIBERA
1) di autorizzare il Comune di La Thuile a mutare destinazione
al terreno comunale contraddistinto al F. XX n. 124 del N.C.T. del
Comune stesso, terreno gravato da uso civico di pascolo, per una
superficie di mq. 1.000;
2) di autorizzare altresì il Comune di La Thuile a costituire un
diritto di superficie della durata di quindici anni a favore di
Chierici Roberto sull'indicato fondo, per costruirvi un edificio
prefabbricato in legno, con base in muratura, dalle dimensioni
minime di mq. 80 e da destinarsi esclusivamente a bar-ristorante
per la stagione invernale;
3) di vincolare il Comune a destinare le somme percepite a
titolo di canone per l'occupazione del menzionato terreno ad
esclusivo favore della comunità locale;
4) di imporre l'obbligo di ridurre in pristino i suoli in
oggetto e di ristabilire la loro originaria destinazione a pascolo
alla scadenza del diritto di superficie;
5) di incaricare il Sindaco del Comune di La Thuile di dare
esecuzione al presente provvedimento;
6) di stabilire che la presente deliberazione venga pubblicata
sul Bollettino Ufficiale della Regione.
PRESIDENTE:
Ha chiesto la parola il Presidente della
Giunta, Bondaz; ne ha facoltà.
BONDAZ (DC):
Dico solo che la maggioranza voterà in senso
favorevole all'istanza che è state presentata.
PRESIDENTE:
Se nessuno chiede la parola, pongo in
votazione la proposta di deliberazione della quale abbiamo già dato
lettura.
ESITO DELLA VOTAZIONE
Presenti: 32
Votanti: 31
Favorevoli: 31
Astenuti: 1 (Riccarand)
Il Consiglio approva
