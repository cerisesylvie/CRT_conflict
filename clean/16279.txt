Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 2629 del 11 giugno 1997 - Resoconto
SEDUTA ANTIMERIDIANA DELL'11 GIUGNO 1997
OGGETTO N. 2629/X Concessione, ai sensi della legge regionale
31/1992, di un contributo di lire 114.000.000 al Comitato Verde
Domani per le spese previste per l'organizzazione dell'ottava
edizione del Valle d'Aosta Internazional Nature Film Festival
"Trofeo Stambecco d'Oro", in programma a Cogne, agosto 1997.
Approvazione ed impegno di spesa.
Deliberazione Il Consiglio
Premesso che:
Il Comitato Verde Domani ha presentato all'Assessorato del
Turismo, Sport e Beni culturali una richiesta tendente ad ottenere,
ai sensi della legge 24 giugno 1992, n. 31, un contributo alle
spese previste per l'organizzazione e lo svolgimento dell'ottava
edizione del Valle d'Aosta International Nature Film Festival
"Stambecco d'Oro", in programma a Cogne, dal 23 al 31 agosto
1997;
Il Comitato, che ha curato l'organizzazione delle passate
edizioni del festival, ha provveduto ad allegare alla richiesta di
contributo il bilancio preventivo della manifestazione, che ammonta
a lire 228.000.000, così suddiviso:
spese:
- contributo spese generali Progetto Natura lire 20.000.000
- monte premi Film e manifestazioni collaterali lire
30.000.000
- stampa "Progetto Natura News" bilingue lire 5.000.000
- stampa poster, locandine, inviti lire 5.000.000
- mailing lire 5.000.000
- gadgets lire 5.000.000
- ospitalità, rimborsi viaggi, gettoni presenza lire
90.000.000
- noleggio attrezzature proiezione lire 5.000.000
- doppiaggio e duplicazione filmati lire 46.000.000
- servizi fotografici lire 2.000.000
- manifestazioni collaterali lire 10.000.000
- varie ed eventuali lire 5.000.000
----------------------
Totale lire 228.000.000
Entrate:
- contributo A.P.T. Cogne - Gran Paradiso lire 50.000.000
- contributo Comune di Cogne lire 20.000.000
- sponsorizzazione WWF lire 3.000.000
- sponsorizzazione African Explorer lire 2.000.000
- sponsorizzazione Federchimica lire 20.000.000
- sponsorizzazione Telecom lire 10.000.000
----------------------
Totale lire 105.000.000
Si dà atto che l'Ufficio regionale per il Turismo ritiene che le
spese sopra esposte siano ammissibili a contributo e che
l'iniziativa di cui trattasi sia da considerarsi di interesse
turistico promozionale;
Si ritiene pertanto di aderire alla richiesta del Comitato Verde
Domani mediante la concessione di un contributo massimo di lire
114.000.000, pari al 50 percento circa delle spese preventivate per
l'organizzazione e lo svolgimento dell'iniziativa in questione;
Si fa presente che il contributo in questione è funzionale al
perseguimento dell'obiettivo n. 3207 ("Programmazione e gestione
dei contributi per l'organizzazione di manifestazioni
promozionali") del Bilancio di gestione per l'anno 1997 e il
triennio 1997-1999;
Vista la legge regionale n. 24 giugno 1992, n. 31;
Richiamate le deliberazioni della Giunta regionale n. 6162 in
data 30 dicembre 1996 e n. 317 in data 3 febbraio 1997 concernenti
il bilancio di gestione della Regione per l'anno 1997 e per il
triennio 1997/1999, nonché la circolare applicativa n. 7 del 6
febbraio 1997 (prot. n. 320/SGT);
Visto il parere favorevole di legittimità rilasciato dal
Dirigente dell'Ufficio regionale per il Turismo dell'Assessorato
del Turismo, Sport e Beni culturali, ai sensi dell'articolo 72
della legge regionale n. 3/1956 e successive modificazioni e del
combinato disposto degli articoli 13 - comma 1 - lett. e) e 59 -
comma 2 - della legge regionale n. 45/1995, sulla presente
deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di lire
114.000.000 (centoquattordicimilioni) a favore del Comitato Verde
Domani, di Cogne (P.I. 00596730077), e comunque in percentuale non
superiore al 50 percento delle spese effettivamente sostenute e
regolarmente giustificate per l'organizzazione e lo svolgimento
della VIII edizione del Valle d'Aosta International Nature Film
Festival "Trofeo Stambecco d'Oro", in programma a Cogne, dal 23 al
31 agosto 1997;
2) di approvare ed impegnare la spesa di lire 114.000.000
(centoquattordicimilioni) sul bilancio di previsione della Regione
per il 1997, con imputazione al capitolo 64320 ("Contributi e
sussidi ad istituzioni e organismi vari per attività nel settore
del turismo e del tempo libero"), riferimento di dettaglio 3016
("Contributi per manifestazioni culturali"), che presenta la
necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90 e
successive modificazioni ed integrazioni, su richiesta del
Dirigente dell'Ufficio regionale per il turismo e lo sport
dell'Assessorato del Turismo, Sport e Beni culturali, anche
ratealmente, dando atto che alla liquidazione del saldo si
provvederà a manifestazione avvenuta e previa presentazione del
bilancio consuntivo corredato da idonei giustificativi di
spesa;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8,
del decreto legislativo 22 aprile 1994, n. 320 e di darne
esecuzione.
Presidente È aperta la discussione generale. Se nessuno chiede
la parola, pongo in votazione la delibera in oggetto:
Presenti, votanti e favorevoli: 23
Il Consiglio approva all'unanimità
Presidente Con questo punto terminano i lavori della seduta
mattutina, i lavori riprendono alle ore 16,00; prego i colleghi di
essere puntuali.
La seduta è tolta.
