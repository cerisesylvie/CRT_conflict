Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3378 del 23 dicembre 1987 - Resoconto
OGGETTO N. 3378/VIII - INIZIATIVE PER UNA CONFERENZA
INTERNAZIONALE DI PACE PER UNA SOLUZIONE DEI PROBLEMI DEL POPOLO
PALESTINESE. (APPROVAZIONE DI ORDINE DEL GIORNO).
PRESIDENTE:
Do lettura dell'ordine del giorno, presentato
dai Consiglieri Sandri, Torrione, Mafrica, Maquignaz, Tamone, Ricco
e De Grandis:
ORDINE DEL GIORNO
Il Consiglio regionale
RIAFFERMATO il diritto di ogni popolo ad una terra in cui
vivere e alla convivenza pacifica;
CONSTATATO che ancora oggi il popolo palestinese è
espropriato da questi diritti e che numerose sono le vittime della
protesta nei territori di Gaza e della Cisgiordania, occupati dallo
Stato d'Israele;
AUSPICATO che lo Stato Italiano e la Comunità Europea si
facciano promotori di una Conferenza internazionale di pace che,
nel rispetto dei diritti del popolo ebreo, palestinese e arabo,
tenda a raggiungere un accordo duraturo di pace;
IMPEGNA
il Presidente del Consiglio ad inviare questo ordine del
giorno alle Autorità dello Stato Italiano e della Comunità Europea,
nonché agli ambasciatori in Italia di Israele e dell'organizzazione
per la liberazione della Palestina.
PRESIDENTE:
Se nessun Consigliere intende prendere a
parola, lo pongo in votazione:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
