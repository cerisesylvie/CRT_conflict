Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2911 del 18 dicembre 1991 - Resoconto
OGGETTO N. 2911/IX Corsi effettuati dai lavoratori della
Conner S.p.a. di Pont-Saint-Martin
(Interrogazione)
.
Presidente
Do lettura della interrogazione presentata
dai consiglieri Agnesod, Mostacchi, Faval, Rollandin, Perrin e
Marcoz:
Interrogazione Considerata la comunicazione scritta inviata
dall'Assessore ai lavoratori espulsi dalla Conner S.p.A. di
Pont-Saint-Martin nel mese di agosto scorso.
Tenuto conto che i lavoratori in questione avevano svolto due
anni di lavoro in formazione presso tale azienda.
Sottolineato che l'impegno e l'indirizzo dato dalla Giunta era
quello di una eventuale assunzione di questo personale presso la
Tecdis di Châtillon.
i sottoscritti consiglieri regionali dell'Union Valdôtaine
interrogano
l'Assessore all'Industria, Commercio e Artigianato per
conoscere:
I ) quanti sono complessivamente i lavoratori che hanno
frequentato corsi di formazione presso la Conner e che non sono
stati confermati a tempo indeterminato;
2) quanto lavoratori che hanno ricevuto la comunicazione
dell'Assessore sono stati assunti dalla Tecdis di Châtillon;
3) quali ulteriori indirizzi l'assessorato ha predisposto per la
ricollocazione professionale di questo personale attualmente non
occupato.
Presidente
Ha chiesto di parlare l'Assessore
all'Industria, Commercio e Artigianato Mafrica, ne ha
facoltà.
Mafrica (PCI-PDS)
I partecipanti ai corsi presso la
Conner erano così distribuiti negli anni 1989-90:
- lavoratori partecipanti per la produzione servizi, in 8 corsi,
162 lavoratori; di questi non sono stati confermati 16; per questi
16 è stato disposto il recupero dei contributi erogati;
- corsi per impiegati 3, lavoratori partecipanti 9, lavoratori
non confermati nessuno.
Nel 1991 sono stati attuati o sono in fase di attuazione 3 corsi
per la produzione servizi con 32 lavoratori, 1 corso per impiegati
con 5 lavoratori.
Per i 16 lavoratori non confermati la situazione è la seguente:
risultano ancora iscritti nelle liste di collocamento 10
lavoratori, uno dei quali sta frequentando un corso per
elicotteristi che, salvo questioni legate alla società, dovrebbe
portare all'assunzione. Due di questi ancora iscritti hanno
superato il colloquio con la Tecdis; questa azienda aveva invitato
al colloquio preliminare tutti e 16 i lavoratori, se ne sono
presentati 14, 2 di questi hanno superato il colloquio attitudinale
per l'attività lavorativa. Tre lavoratori risultano assunti, di tre
invece non risultano notizie, cioè non sono iscritti né risultano
assunti.
Le iniziative prese dall'Assessorato sono le seguenti: sono
state più volte espresse all'Associazione industriali
sollecitazioni in merito alla possibilità di collocazione di questi
lavoratori, è stata attivata anche l'Agenzia del lavoro, e appunto
era stata sollecitata per l'affinità produttiva la Tecdis. La
segnalazione era stata collettiva, come problema che riguardava un
nucleo di lavoratori, e la situazione che ha avuto finora questi
sviluppi continuerà ad essere seguita, per quanto da parte
dell'Associazione industriali si sia rilevato come ci si trovi in
una fase in cui esistono difficoltà complessive.
Presidente
Ha chiesto di parlare il Consigliere
Agnesod, ne ha facoltà.
Agnesod (UV)
Il motivo per cui abbiamo chiesto questa
serie di informazioni riguardanti la Conner, collegando questo
discorso alla Tecdis, era dovuto alle notizie uscite sui giornali
in merito alla non riconferma di alcuni lavoratori dello
stabilimento di Pont-Saint-Martin e alla lettera che l'Assessore
aveva inviato ai lavoratori non confermati della Conner, dove si
diceva:
"In seguito alla mancata conversione a tempo
indeterminato del suo rapporto di lavoro con la società in oggetto,
mi pregio comunicare di aver segnalato per l'eventuale assunzione
il suo nominativo alla Tecdis di Châtillon. Qualora la signoria
vostra fosse interessata alla occupazione presso lo stabilimento di
Châtillon, dovrà inoltrare apposita domanda alla
Tecdis"
.
In seguito a questa segnalazione questi lavoratori hanno avuto
l'impressione che il lavoro alla Tecdis fosse in parte garantito
dall'Assessore, perché non è che fra le righe potessero leggere che
c'era soltanto un indirizzo di presentare la domanda; invece con
una lettera firmata dall'Assessore all'industria questi hanno
pensato di poter andare a lavorare alla Tecdis. Poi di questi 16
lavoratori la Tecdis, da quello che ha detto l'Assessore stamani,
ne conferma solo due. Volevamo capire questo.
In effetti la nostra interrogazione è stata indirizzata nel
senso giusto perché il problema esiste; gli altri lavoratori che
non trovano collocazione alla Tecdis, che non hanno altro tipo di
lavoro in prospettiva, volevamo capire dove possono indirizzarsi a
questo punto, perché sicuramente avranno alcune difficoltà nella
collocazione, in quanto non si sono chiariti bene i motivi per cui
sono stati non confermati dalla Conner, se per motivi di scarso
rendimento o per altri motivi. Questo penso sia importante chiarire
per una loro ricollocazione nell'attività lavorativa, perché altre
industrie della zona possono anche storcere il naso di fronte a
lavoratori che non sono stati confermati dopo due anni di
formazione-lavoro presso la Conner.
