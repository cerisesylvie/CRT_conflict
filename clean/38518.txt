Classificazione
ISTRUZIONE PUBBLICA



Oggetto del Consiglio n. 2040 del 20 aprile 2016 - Resoconto
OGGETTO N. 2040/XIV - Interpellanza: "Azioni da intraprendere
per una riforma della scuola condivisa tra i vari attori
istituzionali".
Rosset (Presidente) -
Punto n. 38 dell'ordine del giorno.
Per l'illustrazione, chiede la parola il Consigliere Laurent
Viérin, ne ha facoltà.
Viérin L. (UVP) -
Encore une initiative sur l'école, on a
parlé souvent d'école dans ces derniers temps, mais c'est normal.
Nous vivons une période de réforme au niveau national, une réforme
qui n'a pas été appliquée heureusement tout court en Vallée
d'Aoste, mais il s'agit d'une réforme qu'on a le temps, la volonté,
l'envie et qu'on doit avoir aussi et surtout la sensibilité
d'adapter à notre réalité valdôtaine. Cela afin d'appliquer des
parties de réforme nationale qui peuvent parfaitement s'insérer
dans le cadre de l'autonomie scolaire et du système scolaire
valdôtain, en évitant, par contre, d'appliquer des parties qui ne
sont pas en ligne avec notre idée de développement et surtout
d'essor du système scolaire valdôtain.
Assessore Rini, siamo tornati sull'argomento, avevamo presentato
quest'iniziativa dal punto di vista temporale antecedente rispetto
all'audizione in commissione, ma questa è l'occasione anche per
veicolare all'esterno, abbiamo visto che lei ha poi rilasciato
delle interviste, delle dichiarazioni in merito, ma nel mondo della
scuola c'è ancora tanta nebulosità rispetto ad una riforma che, da
un punto di vista della gestione, noi avremmo gestito in modo
diverso. Una riforma che poi è legata anche alla questione del
concorso, quindi abbiamo due aspetti.
Non abbiamo applicato la "Buona scuola" in Valle d'Aosta,
diciamo spesso che fortunatamente per questi decenni di lavoro,
soprattutto da parte di chi opera nel mondo scolastico, la "Buona
scuola" in Valle d'Aosta in parte esiste già, ma siamo tutti
d'accordo che se si può migliorare prendendo spunto da una riforma
nazionale, siamo tutti disponibili a migliorare, ma non vorremmo
che una riforma nazionale risulti poi peggiorativa rispetto alle
buone intenzioni che si possono avere nei confronti di chi invece
opera all'interno del mondo della scuola, e soprattutto delle
aspettative che abbiamo creato negli anni.
L'abbiamo presentata in precedenza e quindi abbiamo degli
elementi, e lei ne aggiungerà degli altri, ma quello che noi
avremmo gestito in modo diverso, l'abbiamo anche detto in
commissione...a quella delibera del 29 gennaio, la famosa delibera
n. 93, era allegata una riforma che già codificava i passi che
invece noi avremmo preferito condividere nei suoi contenuti prima
di avviare un iter che è quello della costituzione dei gruppi di
lavoro.
Abbiamo quindi, da un lato, la riforma che fissa in questo
allegato alla delibera già certi punti: pensiamo alla riduzione
delle ore di tecnologia rispetto ad altre questioni, la questione
del polo scolastico e del numero minimo di alunni l'abbiamo già
derogata in quest'aula, prendendo l'impegno attraverso la nostra
sollecitazione al Governo per andare in numero minore per la
formazione delle classi. Abbiamo tutta una serie di questioni che,
a seguito dell'audizione in commissione, abbiamo appreso con
soddisfazione essere ancora dei punti aperti, che era la questione
che più ci preoccupava.
È chiaro che voi avete preso per buono lo spirito nazionale:
quello di recuperare questi posti, in Valle d'Aosta vengono
recuperati 36 posti, ma sappiamo anche che in Valle includere nella
secondaria anche la scuola media è riduttivo rispetto ad una scuola
media che è anche una scuola di base, che quindi ha delle sfumature
diverse. Al di là di questo, noi abbiamo delle idee che abbiamo
dato come impegno nell'eventuale costituzione di un gruppo di
lavoro da mettere sul tavolo, affinché in commissione si costruisca
una riforma il più possibile condivisa con tutte le sensibilità che
ci sono, e noi crediamo di poter dire la nostra. Questa è la
premessa.
Sul concorso noi ci siamo mossi in queste settimane, l'avevamo
interpellata, ci sono tutta una serie di questioni che sono ancora
risolvibili. Noi avevamo contestato principalmente due questioni:
una, che il concorso è già stato modulato sulla base della riforma,
se la riforma riduce le ore di tecnologia, avete messo a concorso
solamente una limitata parte per la tecnologia. Vero che poi lei ha
rassicurato dicendo che sarà sempre possibile recuperare altre
risorse, quindi è ancora tutto recuperabile, ed è la questione che
più ci interessava. Avevamo anche detto la questione perché c'è
stata tanta agitazione nei ragazzi e nelle professionalità che
hanno quel titolo di abilitazione riferito alla tecnologia, dove si
possono anche aumentare certe ore di matematica, ma non a discapito
di tecnologia. Posti che chiaramente vengono messi a concorso su
graduatorie ad esaurimento, dove invece avremmo l'esigenza su certe
materie di avere lo stesso trattamento, quindi il concorso era la
prima questione.
La seconda era la famosa questione di quelli che hanno vinto
questo ricorso. Ci avete rassicurato dicendo che saranno ammessi
con riserva, ed è questa la questione più importante, chiederemmo
anche che sia veicolato questo messaggio fuori, perché
effettivamente questa è una questione molto importante. Queste
persone hanno vinto un ricorso, un tribunale ha deliberato che loro
erano abilitate, malgrado quello che era stato detto o fatto sulla
loro pelle, malgrado tutti gli investimenti di carriera, di
professionalità e di entusiasmo che queste persone mettono
quotidianamente nel mondo della scuola, tanti erano delusi, alcuni
erano anche un po' disarmati e non avrebbero neanche partecipato al
concorso, al di là dell'ammissione o meno. Oggi noi ridiamo una
speranza con l'ammissione, verificheremo se ci sarà un eventuale
ricorso, dovrà per forza essere regionale e nazionale su questa
questione, perché voi la delibera l'avete presa paro paro dalla
circolare ministeriale, quindi avete creato un bando che non è una
delibera, ma il bando del concorso, per capirci, l'avete costruito
in quel modo, per noi è già sufficiente che voi ammettiate queste
persone con riserva, in modo che poi, nell'attesa del
pronunciamento e della questione del loro ricorso, abbiamo la
certezza di essere ammessi, sperando poi che il ricorso abbia
l'esito positivo.
È chiaro che si inserisce in tutto questo anche la questione
della regionalizzazione, ne abbiamo parlato in commissione, perché
noi con la regionalizzazione, se ci fosse ancora questa possibilità
in un percorso che avevamo iniziato e che lei si è presa l'impegno
di continuare - e ne prendiamo atto anche in questo caso con
soddisfazione -, avremmo potuto agire in modo diverso e già
inserire queste persone all'interno del concorso. Tutto potrà avere
il suo iter e in termini di risoluzione la cosa più importante per
noi è la soddisfazione del fatto che lei, Assessore, sia venuta in
commissione a dire: "benissimo, c'è stato un percorso, abbiamo
approvato una delibera con un allegato, ma in commissione abbiamo
tutto il tempo e il margine per modificarlo e per studiare tutti
assieme una riforma". Ripetiamo: questo è importante affinché ci
siano le diverse sensibilità ricomprese, perché la riforma della
scuola è troppo importante per una comunità. Maggiormente riusciamo
a coinvolgere...il più possibile intanto in termini politici ma
anche in termini di parti sociali, sindacali e anche l'Associazione
che abbiamo audito in commissione ("SOS Scuola"), le loro
rimostranze...magari tenendo conto di una parte delle loro
osservazioni per riuscire tutti assieme a formare quel testo
normativo, quella legge che arriverà in Consiglio e che sarà la
nostra riforma valdostana della scuola, che disegnerà in parte il
futuro della scuola.
Ne abbiamo approfittato e approfittiamo quindi per esternare
anche queste considerazioni affinché fuori questo messaggio sia
veicolato e che si tranquillizzino sia quelli del concorso, e nel
concorso sapete che ci eravamo occupati anche del sostegno, è
chiaro che quello che noi le avevamo chiesto...e c'è stato il suo
impegno, Assessore, che le persone che hanno speso 3 mila euro per
tutta quest'abilitazione al sostegno e che poi non hanno concluso
quest'iter in modo positivo abbiano di nuovo la possibilità di
accedervi con un corso all'Università. Lei si è impegnata in senso
positivo - e di questo la ringraziamo - affinché ci sia di nuovo la
possibilità di abilitare delle persone con costi un po' meno
sostenuti visto che abbiamo un'Università che è anche deputata a
queste cose e con la possibilità logistica di essere qui in Valle,
affinché pian piano riusciamo a continuare quel discorso di
risoluzione del precariato, che è la questione fondamentale di
qualsiasi riforma scolastica
in primis
.
La questione che dobbiamo combattere tutti assieme è l'illusione
che abbiamo creato nei ragazzi, e in chi è oggi magari meno ragazzo
e purtroppo è ancora precario, negli anni paventando delle
prospettive nel mondo della scuola. Noi quindi dobbiamo
stabilizzare al di là di tutte le invenzioni che si fanno a Roma
ogni volta cercando di rinnegare i percorsi che altri hanno fatto
prima, vedendosi a volte passare davanti in termini non solo
temporali ma anche di professionalità, ma risolvendo i problemi
quotidiani di chi crede nella scuola e che noi dobbiamo
stabilizzare all'interno della scuola affinché ci sia la passione e
la possibilità di dare tutta la propria energia e la propria forza
nel mondo nel quale si è investito.
Presidente -
La parola all'Assessore Rini.
Rini (UV) -
Io mi riallaccio a quanto lei ha già
ricordato. In realtà in quest'ultima settimana abbiamo avuto modo
in V Commissione di approfondire questo tema con un incontro che
credo sia stato particolarmente proficuo. Abbiamo potuto insieme
fare il punto della situazione in maniera molto sintetica. Cercherò
di portare le stesse osservazioni anche in quest'aula.
Abbiamo ricordato che con deliberazione n. 93/2016 è stato
istituito questo gruppo di lavoro tecnico incaricato proprio di
formulare decisioni che abbiano però un fondamento più tecnico da
sottoporre poi al decisore politico. Il gruppo di lavoro si è
riunito già sei volte in questo mese e mezzo ed è intenzione del
gruppo di lavoro predisporre un documento tecnico, una sorta di
articolato aperto che prospetti diverse possibilità con le diverse
ricadute, diverse prospettive da sottoporre al decisore politico,
ma anche a tutte quelle parti coinvolte dal mondo sociale e dal
mondo scolastico. Il gruppo di lavoro, come previsto dalla
deliberazione, ha anche un termine entro il quale produrre questo
documento tecnico, che è il 31 agosto. Ovviamente su questo sarà
mia premura continuare a tenere aggiornata la V Commissione e tutti
voi colleghi.
Colgo l'occasione per riprendere alcune delle tematiche che lei
in maniera molto precisa ha ricordato. Innanzitutto vi è la piena
disponibilità a collaborare tutti insieme, a lavorare su delle
decisioni così importanti per il futuro della scuola valdostana.
L'abbiamo detto più volte, per noi la "Buona scuola" è già quella
che è presente sul nostro territorio: penso alla scuola
dell'infanzia, penso alle buone pratiche che negli anni il corpo
docente ha saputo instaurare. Quella che andremo a proporre quindi
non sarà una rivoluzione scolastica, bensì alcuni accorgimenti,
alcune sfide che vogliamo sapere cogliere anche
a
latere
del procedimento di revisione degli adattamenti.
Colgo anche quest'occasione per anticipare che chiederò al
Presidente della V Commissione un incontro per poter illustrare il
contenuto delle proposte di adattamento dei programmi che sono
state validate, quindi non approvate, dal Consiglio scolastico due
giorni fa.
Entrando un po' nel merito di quella delibera, che, come ho
avuto modo di dire, è una delibera di indirizzo che ovviamente deve
prevedere delle linee massime generali - penso, ad esempio,
all'innalzamento delle ore frontali nella scuola secondaria di
primo grado -, noi abbiamo ritenuto, anche con il consolidarsi di
certi progetti che quindi richiedono anche meno ore di compresenza,
di portare da 14 a 16 le ore frontali, che sono comunque 2 in meno
rispetto alle ore frontali che si fanno su tutto il resto del
territorio, per venire incontro alla
ratio
originaria di
tutti i percorsi legati al bilinguismo, quindi per continuare ad
investire in questo, a latere di tutto il grande lavoro, lo sforzo
che si sta facendo per implementare l'insegnamento plurilingue con
metodologia CLIL, quindi non solo l'inglese, come continuiamo a
dire perché ci crediamo, ma anche l'insegnamento del francese, ma
questo lo riprenderemo quando parleremo di adattamenti.
Sempre per quanto riguarda le linee guida dettate da questa
delibera, c'è, come lei ha ben ricordato, la questione delle ore di
tecnologia...dei moduli, degli orari. Quando si creano le cattedre,
parliamo di ore, anche se in Valle d'Aosta sappiamo bene che
abbiamo a che fare con dei moduli. Questo però non vale solo per
tecnologia, ma vale per tutte le materie, quindi a fronte della
rimostranza che ci viene fatta che comunque sarebbero due ore,
quindi due moduli e pertanto meno rispetto a quello che si fa
rispetto al resto del territorio italiano...è vero ma vale per
tutte le materie, quindi può essere fatto e portato per tutte le
altre materie insegnate nelle nostre scuole.
Un'altra cosa che ho voluto sottolineare è di non confondere la
tecnologia con l'informatica, noi vogliamo investire
nell'insegnamento dell'informatica. La famosa "scuola 2.0" di cui
tanti parlano rimane un nostro obiettivo, ma noi crediamo che
l'informatica vada potenziata non solo come materia a sé, ma
spalmata su tutte le materie, questo l'abbiamo anche condiviso in
commissione. Ci sono tanti piccoli esempi che non credo che sia
adesso il caso qua di riportare: la didattica digitale,
l'insegnamento con le LIM, tanto è già stato fatto, ma credo che
tanto debba e possa essere ancora fatto. C'è piena apertura però di
ascoltare e capire le esigenze del mondo scolastico. Noi vogliamo
confrontarci innanzitutto con le forze sindacali, che rappresentano
anche un'ampia e anche diversificata e più completa rappresentanza
reale del mondo scolastico. Ovviamente con il massimo rispetto
recepiamo ogni singola osservazione anche dei singoli e anche di
neocostituite associazioni, che però dobbiamo confrontare anche con
tutto il resto, come lei ha ricordato, del panorama scolastico e
ascoltare la pluralità di osservazioni che ci vengono fatte, anche
perché si possono trovare delle soluzioni intermedie. Io, per
esempio, condivido con lei l'importanza della tecnologia. Abbiamo
visto che tante volte gli insegnanti di tecnologia si cercava di
vederli come risorse interne all'istituzione stessa per andare a
supplire delle carenze in altri settori, proprio come tecnici
informatici di istituto, quindi su questo io porrò anche a voi,
colleghi, quest'osservazione e vediamo se ci possono essere delle
soluzioni diverse più puntuali e più efficaci.
Veniamo al concorso perché giustamente questa delibera ha
portato anche delle scelte che si sono ripercosse sul concorso.
Innanzitutto io qua più che rispondere puntualmente
all'interpellanza, colgo anche l'occasione per fare chiarezza visto
che in questi giorni tanto è stato detto su questo tema. Vorrei
sottolineare che questo concorso non nasce da delle scelte
politiche o di opportunità, ma nasce prettamente da un mero
calcolo, quasi ragionieristico, di esigenze di cattedre. Non è che
noi abbiamo compiuto delle scelte personali in base a delle scelte
anche politiche di diversificare un percorso piuttosto che un
altro. Qua ci sono delle caselline, si vanno a liberare con due
fattori principali, che sono quelli innanzitutto del pensionamento
e quindi qua è stata fatta una proiezione nel triennio per valutare
l'effettiva necessità a seconda dei pensionamenti e ovviamente
un'analisi puntuale della situazione demografica scolastica.
Sappiamo che c'è un continuo calo e quindi tra questi due fattori
sono emersi quel genere di numeri, quel genere di classi che in
questi tre anni andranno a liberarsi e così abbiamo dovuto bandire
il concorso.
Io ho fatto un'osservazione e la rifaccio. Noi con soddisfazione
diciamo che non ci sono stati iscritti da fuori Valle, perché
questo avrebbe voluto dire la perdita del posto di lavoro che oggi
hanno insegnanti valdostani, seppur precario. Tutti quelli che
hanno l'abilitazione, che hanno quindi seguito il corso, dato e
soprattutto superato l'esame si sono iscritti al concorso.
Ovviamente non abbiamo un numero sufficiente di abilitati, perché
queste persone o non hanno superato l'esame o, per esempio, non è
stato attivato il corso in Valle d'Aosta. Ricordo che il titolo può
essere preso su tutto il territorio nazionale. Noi esprimiamo
soddisfazione perché questo vuol dire che alcuni dei posti verranno
stabilizzati e quindi garantiamo comunque una stabilizzazione del
lavoro in un momento che tutti noi ben conosciamo. L'altra parte di
posti che non verranno ricoperti a ruolo continueranno ad essere
coperti dai nostri docenti con un precariato, consentitemi il
termine, "stabilizzato" negli anni.
Io ripeto che qua l'impegno che ci siamo presi come Governo e
che intendiamo portare avanti è di chiedere l'immediata attivazione
di un corso abilitante in sinergia ovviamente con l'Università.
Chiederemo anche, come ha ricordato il collega Laurent Viérin, che
questo corso venga attivato innanzitutto in tempi celeri e con
delle condizioni che siano favorevoli a questi insegnanti, che già
hanno investito tempo e denaro per arrivare a raggiungere
quest'obiettivo. Ovviamente però questa situazione non poteva
essere risolta che in questa maniera, io questo ci tengo a
sottolinearlo perché è stata la nostra priorità. Noi abbiamo due
tipi di priorità: fare una riforma che metta sempre al centro - lo
dico alle famiglie, questa è la nostra priorità - l'alunno e la
qualità didattica formativa della scuola valdostana, ovviamente a
latere di ciò abbiamo a cuore la situazione occupazionale dei
nostri docenti, quindi cerchiamo tutti insieme... Noi per la nostra
parte mettiamo il massimo dell'impegno e soprattutto la buona
volontà per arrivare ad una riforma che sia più condivisa possibile
con il mondo della scuola stesso, inteso nella sua totalità (corpo
docente, alunni e famiglie) e poi ovviamente condiviso con voi
decisori politici.
Presidente -
Per la replica, la parola al Consigliere
Laurent Viérin.
Viérin L. (UVP) -
Ringraziamo l'Assessore, anche perché è
quello che avremmo voluto sentirci dire da fine gennaio, quindi
l'importante per noi è il risultato. Diciamo questo perché questa
prima bozza di riforma è nata male soprattutto in termini di
comunicazione ed è per quello che noi qui in Consiglio avevamo
insistito. Non era tanto per questioni di merito o, meglio, non
solo per questioni di merito e poi entrerò su questioni più
puntuali, ma è chiaro che se il 29 gennaio viene approvata una
delibera con allegata già tutta una serie di contenuti e questi
gruppi di lavoro si mettono a lavorare senza che le organizzazioni
sindacali, che le commissioni e quindi i Consiglieri abbiano potuto
partecipare ad un attimo di condivisione...si è creato allarmismo
in quelli di tecnologia, si è creato allarmismo sui numeri per
formare le classi nei plessi, si è creato allarmismo per la
questione dei posti messi a bando. Noi siamo sempre propensi a dire
che è chiaro che una riforma scolastica non è una riforma politica,
ma la politica deve dare gli indirizzi per avere almeno un'idea che
poi viene condivisa o discussa con le organizzazioni sindacali. Qui
abbiamo avuto i gruppi tecnici che si sono messi al lavoro sulla
base di una delibera e di un allegato alla delibera che non si
capisce da dove è uscito.
Oggi lei ci dice di aver pensato alle ore frontali, a questo e a
quello, ma è chiaro che a gennaio bisognava iniziare questo
percorso, ma, al di là di questo, l'importante oggi è che si sia
rimessa
la pendule à l'heure
, come si suol dire, e che
quindi sulla riforma oggi ci sia una volontà di lavorare
all'interno della commissione. Voi arriverete chiaramente con il
lavoro che i gruppi di lavoro, che ringraziamo, hanno fatto nei
vari ordini di scuola e con tutta la questione della
riorganizzazione, è chiaro che però quei gruppi hanno già lavorato
sulla base di una delibera che già indirizzava. Ci dovranno scusare
quindi quei gruppi di lavoro se noi andremo a modificare,
condividendole con le organizzazioni sindacali, le questioni che,
secondo noi, non sono convincenti, ma su questo non vogliamo
entrare nel merito.
Prima questione: una riforma - come per altre riforme, l'abbiamo
detto in ambito sanitario, l'abbiamo detto in altri ambiti - va
fatta, soprattutto quando poi deve essere una legge votata dal
Consiglio, con la condivisione a monte e non con le decisioni già
prese dall'alto, pur rispettando chiaramente il ruolo di indirizzo
del Governo. È lei, Assessore, che viene con una proposta e su
quella si discute. Noi non abbiamo preteso di andare a fare delle
proposte, quindi abbiamo una bozza sulla quale si discuterà.
Mi permetto invece sul concorso di correggere non tanto quello
che lei ha detto dal punto di vista politico, ma quello che i
tecnici ci dicono. È vero, voi avete fatto un concorso, ma non
avete solo fatto un calcolo tecnico delle esigenze. C'è stato in
parte un calcolo tecnico delle esigenze, ma in parte il calcolo è
stato fatto sulla base della delibera, con la quale voi siete
andati sulle graduatorie ad esaurimento con educazione fisica,
scienza, psicologia, eccetera, ed è chiaro che, per esempio, se non
ci fosse stata la riduzione delle ore in certe materie, si sarebbe
andati su italiano (43), su tecnica (33), su artistica. È chiaro
quindi che le esigenze sono quelle del mondo scolastico in termini
di pensionamenti ed altro, ma anche in base alla delibera che già
dettava la riduzione delle ore, dunque è parzialmente ciò che i
tecnici hanno fatto. I tecnici in questo caso hanno fatto un
calcolo delle esigenze del mondo scolastico, ma si sono già anche
costruiti la loro ipotesi in base ad una delibera che noi invece
discuteremo in commissione, quindi anche in questo caso i tecnici
non ce ne vogliano se poi andremo a modificare quello che peraltro
lei si è impegnata a modificare anche in commissione.
Ultima questione Assessore. Lei non l'ha ribadito, se il
Presidente è d'accordo, magari se ce lo ribadisce, solo che ci dia
assicurazione sul concorso che siano ammessi con riserva anche
quelli del ricorso, perché in questo caso è chiaro che noi possiamo
dire che lei si è impegnata in commissione su nostra
sollecitazione, ma chiaramente lei rappresenta l'Amministrazione e
quindi una sua dichiarazione darà anche la possibilità a queste
persone di iniziare a studiare per il concorso, perché ancora oggi
loro non sanno se saranno ammessi con riserva, ammessi o non
ammessi. Il Sovrintendente ce lo ha confermato in commissione,
manifestatevi perché ci sono sempre delle persone dietro le scelte
e queste persone hanno l'esigenza oggi di sapere se devono iniziare
a studiare per questo concorso, che, tra l'altro, è imminente.
Ringraziamo e siamo lieti di poter lavorare tutti assieme a
questa riforma, e soprattutto delle sue parole quando lei dice di
coinvolgere le organizzazioni sindacali, il mondo della scuola, di
coinvolgere il più possibile tutti gli attori di questa riforma
affinché si vada nella direzione che noi tutti auspichiamo per il
bene della nostra realtà scolastica valdostana.
Presidente -
La parola all'Assessore Rini.
Rini (UV) -
Io confermo esattamente quanto è stato anche
esplicitato dal Sovrintendente durante l'audizione in commissione,
quindi saranno tutti ammessi questi soggetti, ovviamente con la
riserva, perché si vedrà quale sarà l'esito.
Se posso anche puntualizzare molto velocemente
-
ma in
realtà lo ha già fatto lei prima in maniera puntuale
-
la
questione dei posti banditi. Ricordo che questa è la grande novità
che nessuno ha sottolineato: il concorso è un concorso a
graduatoria a scorrimento, non è un concorso a graduatoria chiusa,
secondo le necessità potranno venire quindi immessi a ruolo a
scalare anche i soggetti nella graduatoria. Credo che questo sia un
elemento inserito all'interno del bando particolarmente importante,
peraltro era una richiesta pervenuta dal mondo sindacale.
