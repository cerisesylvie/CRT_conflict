Classificazione
EDILIZIA
Edilizia residenziale


Resoconto integrale del dibattito dell'aula
Oggetto del Consiglio n. 3110 del 9 aprile 1998 - Resoconto
SEDUTA POMERIDIANA DEL 9 APRILE 1998
OGGETTO N. 3110/X Disegno di legge: "Nuova disciplina per gli
alloggi di edilizia residenziale pubblica. Ulteriori modificazioni
alla legge regionale 4 settembre 1995, n. 39 (Normativa e criteri
generali per l'assegnazione, la determinazione dei canoni e la
gestione degli alloggi di edilizia residenziale pubblica) e alla
legge regionale 28 novembre 1986, n. 56 (Norme per la concessione
di finanziamenti agevolati a favore delle cooperative
edilizie)".
Capo I Ulteriori modificazioni alla legge regionale 4 settembre
1995, n. 39, come modificata dalla legge regionale 20 ottobre 1995,
n. 44
Articolo 1 (Ambito di applicazione. Modificazioni all'articolo
1)
1. Il comma 1 dell'articolo 1 della legge regionale 4 settembre
1995, n. 39 (Normativa e criteri generali per l'assegnazione, la
determinazione dei canoni e la gestione degli alloggi di edilizia
residenziale pubblica) è sostituito dal seguente:
"1. Le presenti norme si applicano a tutti gli alloggi
utilizzati per le finalità sociali proprie dell'edilizia
residenziale pubblica, realizzati o recuperati dallo Stato, da enti
pubblici a totale carico o con il concorso o contributo dello Stato
e/o dell'Amministrazione regionale ovvero con il concorso di
privati, nonché a quelli di enti pubblici di proprietà di questi o
affidati in gestione ai medesimi."
2. Dopo il comma 1 dell'articolo 1 della legge regionale 39/1995
è inserito il seguente:
"1bis. I compiti che la presente legge assegna ai comuni sono
estesi agli enti pubblici nel caso in cui questi siano proprietari
degli alloggi oggetto di assegnazione. L'assolvimento di detti
compiti può essere oggetto di convenzione tra enti pubblici ed enti
gestori."
Articolo 2 (Requisiti. Modificazioni all'articolo 6)
1. La lett. a) del comma 1 dell'articolo 6 della legge regionale
39/1995 è sostituita dalla seguente:
"a) cittadinanza italiana o di uno stato appartenente all'Unione
europea. È ammesso altresì il cittadino di uno Stato non
appartenente all'Unione europea, anche se il diritto non è
riconosciuto in condizioni di reciprocità da convenzioni o trattati
internazionali, se è iscritto nelle apposite liste degli uffici
regionali del lavoro o svolge in Italia un'attività lavorativa
debitamente autorizzata;".
2. Il comma 3 dell'articolo 6 della legge regionale 39/1995 è
sostituito dal seguente:
"3. Particolari requisiti possono essere stabiliti dalla Giunta
regionale in relazione all'assegnazione di alloggi realizzati con
finanziamenti destinati a specifiche finalità, ovvero in relazione
a peculiari esigenze locali. Per tali interventi i provvedimenti
regionali di localizzazione potranno prevedere requisiti
rispondenti agli scopi particolari dell'intervento, con eventuale
riferimento anche all'anzianità di residenza."
Articolo 3 (Utenza. Modificazioni all'articolo 8)
1. La lett. c) del comma 1 dell'articolo 8 della legge regionale
39/1995 è sostituita dalla seguente:
"c) famiglia di nuova formazione:
1) quella in cui i coniugi abbiano contratto matrimonio da non
più di quattro anni dalla data di scadenza del bando per la
presentazione delle domande;
2) quella in cui i futuri coniugi entro la data di scadenza del
bando abbiano effettuato le pubblicazioni del matrimonio. La
condizione cessa ove il matrimonio non venga contratto prima della
data stabilita per la firma del contratto di locazione;
3) quella formata da soggetto singolo che conviva da almeno due
anni alla data di scadenza del bando con un minore. La condizione
temporale non è richiesta quando si tratta di minori contemplati
all'articolo 5, comma 1, lett. b);".
Articolo 4 (Emanazione dei bandi. Modificazioni all'articolo
9)
1. Il comma 1 dell'articolo 9 della legge regionale 39/1995 è
sostituito dal seguente:
"1. All'assegnazione degli alloggi si provvede mediante pubblico
concorso indetto da enti pubblici."
2. Il comma 2 dell'articolo 9 della legge regionale 39/1995 è
sostituito dal seguente:
"2. Il concorso può essere indetto per ambiti territoriali
comunali o sovracomunali in conformità alle direttive emanate dalla
struttura regionale competente in materia di edilizia residenziale
pubblica."
Articolo 5 (Domande. Modificazioni all'articolo 11)
1. L'alinea del comma 1 dell'articolo 11 della legge regionale
39/1995 è sostituito dal seguente:
"1. La domanda, redatta e inoltrata secondo le modalità ed entro
i termini previsti dal bando, dev'essere corredata da
documentazione attestante:".
Articolo 6 (Istruttoria. Modificazioni all'articolo 12)
1. L'articolo 12 della legge regionale 39/1995 è sostituito dal
seguente:
"Articolo 12
(Istruttoria delle domande)
1. L'ente che ha indetto il bando, o quello allo scopo delegato,
procede all'istruttoria delle domande dei concorrenti, verificando
la regolarità e la completezza della compilazione del modulo di
domanda e l'esistenza della documentazione richiesta.
2. Al fine di cui al comma 1, l'ente che ha indetto il bando, o
quello allo scopo delegato, può richiedere agli interessati
ulteriori informazioni o documentazione integrativa, anche
avvalendosi della collaborazione del Comune in cui il concorrente
risiede o lavora.
3. L'ente che ha indetto il bando, o quello allo scopo delegato,
provvede, in via provvisoria, all'attribuzione dei punteggi a
ciascuna domanda sulla base delle situazioni dichiarate
dall'interessato nel modulo di domanda e documentate dagli allegati
al modulo stesso.
4. Per l'esecuzione delle funzioni di cui ai commi 1, 2 e 3, i
comuni possono delegare, previa convenzione, l'Istituto autonomo
per le case popolari.
5. In caso di inadempienza in ordine all'istruttoria, la Giunta
regionale adotta i provvedimenti necessari per l'esecuzione
dell'istruttoria medesima.
6. Le domande, con i punteggi a ciascuna attribuiti e con la
relativa documentazione, sono trasmesse, entro novanta giorni dal
termine di scadenza per la presentazione delle medesime, alla
commissione di cui all'articolo 14, dandone contestuale
comunicazione alla struttura regionale competente in materia di
edilizia residenziale pubblica."
Articolo 7 (Commissione. Modificazioni all'articolo 14)
1. La rubrica dell'articolo 14 della legge regionale 39/1995 è
sostituita dalla seguente:
"Commissione di edilizia residenziale pubblica
sovvenzionata".
2. Dopo il comma 10 dell'articolo 14 della legge regionale
39/1995 è aggiunto il seguente:
"10bis. La commissione ha competenza nell'esame di tutte le
situazioni di emergenza abitativa, di cui all'articolo 23, e nelle
relative assegnazioni di alloggi riservati a norma dell'articolo
23, comma 1, e nella formazione della graduatoria degli aspiranti
al cambio di alloggi."
Articolo 8 (Graduatorie. Modificazioni all'articolo 16)
1. Dopo il comma 1 dell'articolo 16 della legge regionale
39/1995 è inserito il seguente:
"1bis. Per la predisposizione della graduatoria delle categorie
di utenza di cui all'articolo 8, i requisiti sono riferiti per
quanto attiene all'articolo 8, comma 1, lett. a), c), d) ed e), al
richiedente, mentre, per quanto concerne la lett. b), sono
riferiti, oltre che al richiedente, anche ai componenti del suo
nucleo familiare."
Articolo 9 (Verifica dei requisiti. Modificazioni all'articolo
19)
1. Il comma 1 dell'articolo 19 della legge regionale 39/1995 è
sostituito dal seguente:
"1. In sede di assegnazione degli alloggi dev'essere verificata
la permanenza dei requisiti previsti per l'assegnazione. A tal
fine, l'ente che ha indetto il bando richiede la documentazione
necessaria a dimostrare tale permanenza."
2. Il comma 3 dell'articolo 19 della legge regionale 39/1995 è
sostituito dal seguente:
"3. L'ente che ha indetto il bando trasmette la documentazione
alla commissione di cui all'articolo 14. La commissione, qualora
accerti la mancanza anche di un solo requisito di cui all'articolo
6, oppure il mutamento delle condizioni di cui al comma 2, nei
successivi venti giorni provvede ad esprimere parere vincolante
all'ente che ha indetto il bando in ordine all'eventuale esclusione
o al mutamento della posizione del richiedente nella graduatoria
medesima."
Articolo 10 (Riserva di alloggi. Modificazioni all'articolo
23)
1. Il comma 1 dell'articolo 23 della legge regionale 39/1995 è
sostituito dal seguente:
"1. Il Presidente della Giunta regionale, anche su proposta
della struttura regionale competente in materia di servizi sociali,
della struttura regionale competente in materia di edilizia
residenziale pubblica e del Sindaco del Comune interessato, può
riservare, per far fronte a specifiche documentate situazioni di
emergenza abitativa, per lo sgombero di unità abitative da
recuperare e per consentire la mobilità dell'utenza, alloggi da
assegnare a soggetti portatori di handicap sensoriale e/o motorio,
avvalendosi della commissione di cui all'articolo 14."
2. Il comma 3 dell'articolo 23 della legge regionale 39/1995 è
sostituito dal seguente:
"3. Per le assegnazioni degli alloggi riservati a norma del
comma 1, devono sussistere i requisiti di cui all'articolo 6; in
caso contrario, l'assegnazione ha carattere provvisorio per due
anni. Qualora, alla scadenza del biennio, sia accertato, da parte
della commissione di cui all'articolo 14, il possesso dei requisiti
previsti dall'articolo 43 anche da parte di cittadini di uno Stato
non appartenente all'Unione europea che rispondano alle condizioni
di cui all'articolo 6, comma 1, lett. a), l'ente gestore provvede
alla stipulazione del contratto definitivo di locazione."
Articolo 11 (Subentri. Modificazioni all'articolo 26)
1. Il comma 7 dell'articolo 26 della legge regionale 39/1995 è
sostituito dal seguente:
"7. Il subingresso nel rapporto contrattuale di assegnazione e
la voltura del contratto sono condizionati all'assenza di morosità
e di procedure in corso per l'annullamento o la decadenza
dell'assegnazione. La voltura del contratto è condizionata alla
verifica da parte dell'ente gestore del possesso in capo al
subentrante ed agli altri componenti il suo nucleo familiare dei
requisiti di cui all'articolo 43, nonché all'assenza di
morosità."
Articolo 12 (Ampliamento familiare. Modificazioni all'articolo
27)
1. Il comma 1 dell'articolo 27 della legge regionale 39/1995 è
sostituito dal seguente:
"1. L'ampliamento stabile del nucleo familiare nell'alloggio
assegnato è ammissibile senza autorizzazione, quando è determinato
dal matrimonio, dalla convivenza more uxorio e dalla nascita di
figli."
2. Dopo il comma 1 dell'articolo 27 è inserito il seguente:
"1bis. L'ampliamento stabile del nucleo familiare, in ogni altro
caso eventualmente concesso dall'ente gestore per giustificati
motivi, è condizionato all'assenza di morosità e di procedure in
corso per l'annullamento o la decadenza dell'assegnazione in capo
al nucleo del richiedente l'ampliamento e dal possesso dei
requisiti di cui all'articolo 6, comma 1, lett. a), c) ed e), in
capo al nuovo componente del nucleo."
Articolo 13 (Mobilità consensuale. Modificazioni all'articolo
30)
1. Il comma 1 dell'articolo 30 della legge regionale 39/1995 è
sostituito dal seguente:
"1. I cambi consensuali tra assegnatari vengono autorizzati
dall'ente gestore su richiesta congiunta degli assegnatari
medesimi, previa verifica dell'assenza di procedure in corso per
l'annullamento o la decadenza dell'assegnazione."
2. Il comma 2 e il comma 3 dell'articolo 30 della legge
regionale 39/1995 sono abrogati.
Articolo 14 (Programma di mobilità. Modificazioni all'articolo
31)
1. L'articolo 31 della legge regionale 39/1995 è sostituito dal
seguente:
"Articolo 31
(Programma di mobilità. Criteri)
1. Ai fini dell'eliminazione delle condizioni di sottoutilizzo o
di sovraffollamento degli alloggi di edilizia residenziale
pubblica, nonché dei disagi abitativi dovuti a particolari
condizioni di natura sociale, l'ente gestore predispone un
programma di mobilità. In attuazione del programma di mobilità
dell'utenza, il cambio dell'alloggio è obbligatorio. Il rifiuto,
senza valida motivazione, del cambio accolto dall'ente gestore
comporta l'applicazione dell'indennità di occupazione di cui
all'articolo 48, comma 5, e l'inibizione all'accesso al fondo
previsto all'articolo 51.
2. Il programma di mobilità viene formato sulla base dei
seguenti criteri:
a) verifica dello stato d'uso e dell'affollamento degli alloggi
a cui si applica la presente normativa, con conseguente
individuazione delle situazioni di anomalo affollamento, per
eccesso o per difetto, esistenti secondo le classi di gravità, in
relazione alla composizione e alle caratteristiche socio-economiche
dei nuclei familiari;
b) utilizzazione di elenchi degli assegnatari aspiranti alla
mobilità;
c) priorità alle domande di cambio fondate sulle motivazioni e
sull'ordine di successione di cui al comma 3.
3. L'ente gestore raccoglie le domande di cambio di alloggio
dandone pubblicità nelle forme più opportune. Le domande devono
essere motivate da:
a) presenza nel nucleo familiare di portatori di handicap;
b) gravi e comprovate esigenze familiari, di salute e
personali;
c) esigenze di nuclei familiari interessati a trasferirsi in
alloggi di dimensioni più ridotte;
d) variazioni in aumento o in diminuzione del nucleo
familiare;
e) esigenze di avvicinamento al luogo di lavoro.
4. Il cambio degli alloggi fra gli assegnatari, quando avviene
in forza delle fattispecie previste dal comma 1, è sempre
ammissibile alle provvidenze finanziarie del fondo di cui
all'articolo 51.
5. La graduatoria degli aspiranti al cambio di alloggio è
redatta dalla commissione di cui all'articolo 14."
Articolo 15 (Abrogazione dell'articolo 32)
1. L'articolo 32 della legge regionale 39/1995 è abrogato.
Articolo 16 (Indennità. Modificazioni all'articolo 33)
1. Il comma 1 dell'articolo 33 della legge regionale 39/1995 è
sostituito dal seguente:
"1. Al componente e all'esperto tecnico della commissione di cui
all'articolo 14 può essere corrisposto, se spettante ai sensi dei
rispettivi ordinamenti, un gettone di presenza di lire 125.000 per
ogni giornata di seduta; al presidente un gettone di lire 160.000;
al vicepresidente un gettone di lire 140.000. In luogo del gettone,
può essere corrisposto il rimborso spese per una somma, di cui a
documentata nota, non superiore a lire 200.000 per ogni giornata di
seduta. Ogni due anni l'importo del gettone di presenza può essere
aggiornato con decreto del Presidente della Giunta regionale in
base alla variazione dell'indice ISTAT del costo della vita."
Articolo 17 (Annullamento dell'assegnazione. Modificazioni
all'articolo 36)
1. Il comma 4 dell'articolo 36 della legge regionale 39/1995 è
sostituito dal seguente:
"4. Qualora dall'esame dei documenti prodotti dall'assegnatario
non emergano elementi tali da modificare le condizioni accertate
dal Comune, il Sindaco pronuncia l'annullamento dell'assegnazione
entro i successivi trenta giorni, sentito il parere obbligatorio e
vincolante della commissione di cui all'articolo 14."
2. Il comma 6 dell'articolo 36 della legge regionale 39/1995 è
sostituito dal seguente:
"6. L'ordinanza del Sindaco, che deve prevedere un termine per
il rilascio non superiore a sei mesi, costituisce titolo esecutivo
nei confronti dell'assegnatario e di chiunque occupi l'alloggio e
non è soggetta a graduazioni o proroghe. Nel periodo che intercorre
tra la data dell'ordinanza del Sindaco e il rilascio definitivo
dell'alloggio, si applicano, a titolo sanzionatorio, le
disposizioni di cui all'articolo 48, comma 5."
3. Dopo il comma 7 dell'articolo 36 della legge regionale
39/1995 è aggiunto il seguente:
"7bis. Contro il provvedimento del Sindaco, l'interessato può
proporre ricorso alle autorità e nelle sedi competenti."
4. Dopo il comma 7bis dell'articolo 36 della legge regionale
39/1995 è aggiunto il seguente:
"7ter. Il Sindaco può, per comprovati motivi, revocare il
provvedimento di annullamento."
Articolo 18 (Decadenza. Modificazioni all'articolo 37)
1. La lett. d) del comma 1 dell'articolo 37 della l. r. 39/1995
è sostituita dalla seguente:
"d) abbiano perduto i requisiti indicati all'articolo 43. Per
quanto concerne il superamento del limite di reddito di cui
all'articolo 43, comma 1, lett. d), l'applicazione dell'indennità
di occupazione, prevista nell'articolo 48, comma 5, per un periodo
consecutivo superiore a due anni comporta la decadenza
dall'assegnazione. Nel caso in cui concorrano i redditi dei figli,
la decadenza è dichiarata dopo un periodo consecutivo superiore a
quattro anni;".
2. Il comma 2 dell'articolo 37 della legge regionale 39/1995 è
sostituito dal seguente:
"2. La decadenza viene inoltre dichiarata nei confronti dei
nuclei familiari con reddito compreso nella fascia E dell'allegato
B, nel caso in cui l'assegnatario non provveda ad accettare e a
sottoscrivere, nel termine stabilito dall'ente gestore, il canone
di locazione di cui all'articolo 48, comma 1, lett. e)."
3. Il comma 6 dell'articolo 37 della legge regionale 39/1995 è
sostituito dal seguente:
"6. Contro il provvedimento del Sindaco, l'interessato può
proporre ricorso alle autorità e nelle sedi competenti."
4. Dopo il comma 6 dell'articolo 37 della legge regionale
39/1995 è aggiunto il seguente:
"6bis. Il Sindaco può, per comprovati motivi, revocare il
provvedimento di decadenza."
Articolo 19 (Risoluzione del contratto. Modificazioni
all'articolo 38)
1. Il comma 1 dell'articolo 38 della legge regionale 39/1995 è
sostituito dal seguente:
"1. La morosità superiore a quattro mesi nel pagamento del
canone di locazione o nel rimborso delle spese dirette o indirette
per i servizi prestati all'inquilino è causa di risoluzione del
contratto con conseguente decadenza dall'assegnazione, se
l'inquilino non provvede ad assumere formale impegno di assolvere,
in aggiunta al normale canone mensile, al pagamento in forma
rateale, per un periodo non superiore a quattordici mesi, delle
somme non pagate. In tal caso, il mancato pagamento di quattro rate
consecutive comporta la risoluzione del contratto con conseguente
decadenza dall'assegnazione."
2. Il comma 4 dell'articolo 38 della legge regionale 39/1995 è
sostituito dal seguente:
"4. Dei casi indicati al comma 3, l'ente gestore informa la
struttura regionale competente in materia di edilizia residenziale
pubblica, che richiede parere agli uffici competenti e fornisce
tempestiva risposta all'interessato."
3. Il comma 5 dell'articolo 38 della legge regionale 39/1995 è
sostituito dal seguente:
"5. In caso di risoluzione del contratto per morosità e di
conseguente decadenza dall'assegnazione, il provvedimento del
legale rappresentante dell'ente gestore, che deve contenere un
termine per il rilascio dell'alloggio non superiore a novanta
giorni, costituisce titolo esecutivo nei confronti
dell'assegnatario e di chiunque occupi l'alloggio. Contro il
provvedimento, l'interessato può proporre ricorso alle autorità e
nelle sedi competenti con eventuale richiesta di sospensione
dell'esecuzione del provvedimento stesso."
4. Dopo il comma 5 dell'articolo 38 della legge regionale
39/1995 è aggiunto il seguente:
"5bis. Il Sindaco può, per comprovati motivi, revocare il
provvedimento di risoluzione."
Articolo 20 (Canone di locazione. Modificazioni all'articolo
40)
1. La lett. d) del comma 1 dell'articolo 40 della legge
regionale 39/1995 è sostituita dalla seguente:
"d) da una quota determinata annualmente con deliberazione della
Giunta regionale destinata al finanziamento del fondo previsto
all'articolo 51."
Articolo 21 (Canone e spese accessorie. Modificazioni
all'articolo 41)
1. L'articolo 41 della legge regionale 39/1995 è sostituito dal
seguente:
"Articolo 41
(Regolamento del canone e delle spese per i servizi)
1. Il pagamento del canone di locazione degli alloggi di
edilizia residenziale pubblica è diretto a garantire la copertura
delle quote di cui all'articolo 40.
2. Gli inquilini sono tenuti a rimborsare integralmente all'ente
gestore le spese accessorie dirette ed indirette, per i servizi ad
essi prestati, nella misura fissata dall'ente stesso in relazione
al costo dei medesimi, secondo criteri e tabelle di ripartizione
previsti da apposito regolamento approvato dall'ente gestore e in
relazione all'alloggio e al relativo complesso immobiliare.
3. I componenti del nucleo familiare che concorrano alla
formazione del reddito familiare sono obbligati, in solido con
l'assegnatario, a corrispondere quanto dovuto all'ente gestore per
il canone di locazione e per le spese accessorie."
Articolo 22 (Determinazione del canone. Modificazioni
all'articolo 42)
1. Il comma 1 dell'articolo 42 della legge regionale 39/1995 è
sostituito dal seguente:
"1. Per la determinazione del canone di locazione degli alloggi
di cui all'articolo 1, gli enti gestori si basano sul reddito
complessivo del nucleo familiare, risultante dalla situazione di
famiglia degli assegnatari, e sul valore locativo degli
alloggi."
Articolo 23 (Requisiti. Modificazioni all'articolo 43)
1. La lett. c) del comma 1 dell'articolo 43 della legge
regionale 39/1995 è abrogata.
Articolo 24 (Valore locativo. Modificazioni all'articolo 45)
1. La lett. a) del comma 5 dell'articolo 45 della legge
regionale 39/1995 è sostituita dalla seguente:
"a) tipologia: si fa riferimento alla categoria catastale con
l'applicazione dei coefficienti di cui all'articolo 16 della l.
392/1978 e con la precisazione che alle unità immobiliari
classificate A/1 e A/2 si applica il coefficiente corrispondente
alla categoria A/3;".
Articolo 25 (Calcolo del canone. Modificazioni all'articolo
48)
1. La lett. a) del comma 1 dell'articolo 48 della legge
regionale 39/1995 è sostituita dalla seguente:
"a) area protetta: nella misura del quaranta percento per gli
assegnatari con reddito effettivo annuo complessivo del nucleo
familiare, derivante esclusivamente da pensione, non superiore
all'importo di una pensione minima INPS per la generalità dei
lavoratori aumentato dell'importo di una pensione sociale, come
previsto dalla fascia A dell'allegato B. Il canone annuo non può
comunque superare il cinque percento del reddito effettivo del
nucleo familiare e non può in alcun caso essere inferiore al cinque
percento dell'importo della pensione sociale; in deroga a quanto
stabilito dall'articolo 42, comma 3, sono inseriti nell'area
protetta i nuclei familiari con reddito costituito unicamente da
sussidi concessi da enti pubblici a fini assistenziali, purché di
importo ricompreso nel previsto limite;".
2. Il comma 5 dell'articolo 48 della legge regionale 39/1995 è
sostituito dal seguente:
"5. A coloro che sono collocati nella fascia E dell'allegato B e
che non provvedono ad accettare e a sottoscrivere il canone di
locazione di cui al comma 1, lett. e), a coloro che superano il
limite di reddito di cui alla fascia E dell'allegato B, nonché a
coloro che sono ricompresi nelle fattispecie di cui all'articolo
36, comma 6, all'articolo 42, comma 8, e all'articolo 43, comma 3,
è applicata un'indennità di occupazione pari al doppio del canone
risultante da quanto indicato al comma 1, lett. d),
indipendentemente dall'entità del reddito."
3. Il comma 6 dell'articolo 48 della legge regionale 39/1995 è
sostituito dal seguente:
"6. Con effetto dal primo giorno del mese successivo a quello di
entrata in vigore della presente legge, il canone di locazione non
può in alcun caso essere inferiore a lire 15.000 mensili a vano
convenzionale, salvo quanto previsto al comma 1, lett. a). Tale
importo è aggiornato al 1° gennaio di ogni anno, nella misura del
settantacinque percento della variazione accertata dall'ISTAT per
il periodo giugno/giugno. L'importo così ottenuto è arrotondato
alle cento lire superiori."
Articolo 26 (Fasce di reddito. Modificazioni all'articolo
49)
1. Il comma 3 dell'articolo 49 della legge regionale 39/1995 è
sostituito dal seguente:
"3. Variazioni in diminuzione del canone applicato possono
essere riconosciute dall'ente gestore qualora l'interessato
dimostri, nelle forme di legge e sulla base di idonea
documentazione, una riduzione del reddito familiare derivante
da:
a) pensionamento;
b) uscita dal nucleo familiare per morte, servizio di leva,
trasferimento di residenza, separazione legale o di fatto
anagraficamente rilevabile;
c) detenzione, ricovero in strutture per la cura di gravi
malattie o per il recupero di tossicodipendenti, abbandono
dell'alloggio come previsto dall'articolo 26, comma 4, malattia
grave;
d) messa in mobilità o in cassa integrazione speciale o
disoccupazione per un periodo superiore a quattro mesi;
e) aspettativa o cessazione di attività lavorativa per motivi di
salute debitamente documentati per un periodo superiore a quattro
mesi;
f) riduzione dello stipendio per un periodo superiore a quattro
mesi;
g) uscita dal nucleo familiare per motivato e documentato
trasferimento, non rilevabile anagraficamente. In tal caso, l'ente
gestore ridetermina il canone di locazione non valutando, nel
numero dei componenti il nucleo familiare e nel totale del reddito
considerato, coloro che rientrano in questa fattispecie.
L'applicazione della fattispecie, che non può concernere
l'intestatario del contratto di locazione, comporta la perdita del
requisito della convivenza, espressamente previsto dall'articolo
26."
2. Il comma 4 dell'articolo 49 della legge regionale 39/1995 è
sostituito dal seguente:
"4. L'ente gestore ricalcola il totale del reddito considerato
ai fini della determinazione del canone applicato, sostituendo il
reddito prodotto con il nuovo reddito percepito oppure sottraendo i
redditi prodotti a seconda dei casi indicati al comma 3."
3. Il comma 5 dell'articolo 49 della legge regionale 39/1995 è
sostituito dal seguente:
"5. L'eventuale variazione del canone d'affitto, dovuta alla
diversa collocazione di fascia, decorre dal mese successivo a
quello della presentazione della documentazione attestante le
condizioni di cui al comma 3 e cessa al venir meno delle
stesse."
Articolo 27 (Autorimesse. Modificazioni all'articolo 50)
1. Il comma 3 dell'articolo 50 della legge regionale 39/1995 è
sostituito dal seguente:
"3. Il canone, determinato con le modalità di cui al comma 2,
può essere ridotto dall'ente proprietario fino ad un massimo del
cinquanta percento in relazione all'ubicazione, alla superficie,
alle condizioni manutentive e alla carenza di dotazione di
specifici impianti delle autorimesse; tale riduzione può essere
applicata ai soggetti che rientrano nell'area protetta di cui
all'articolo 48, comma 1, lett. a), anche in assenza delle
situazioni sopra indicate."
Articolo 28 (Fondo regionale per l'abitazione. Modificazioni
all'articolo 51)
1. L'articolo 51 della legge regionale 39/1995 è sostituito dal
seguente:
"Articolo 51
(Fondo regionale per l'abitazione)
1. Un fondo regionale per l'abitazione è istituito e
disciplinato con apposita legge regionale per l'assegnazione di
contributi agli inquilini nei casi determinati dalla legge
stessa."
Articolo 29 (Struttura competente. Inserimento dell'articolo
51bis)
1. Dopo l'articolo 51 della legge regionale 39/1995 è inserito
il seguente:
"Articolo 51bis
(Individuazione della struttura competente)
1. La responsabilità complessiva di cui alla presente legge è
assunta dalla struttura regionale competente in materia di edilizia
residenziale pubblica."
Articolo 30 (Modelli tipo. Modificazioni all'articolo 58)
1. Dopo il comma 1 dell'articolo 58 della legge regionale
39/1995 è aggiunto il seguente:
"1bis. Le modificazioni e gli aggiornamenti degli schemi e dei
modelli di cui al comma 1 vengono effettuati con provvedimento
dell'assessore dei lavori pubblici, infrastrutture e assetto del
territorio."
Articolo 31 (Relazione della Giunta. Modificazioni all'articolo
59)
1. Il comma 1 dell'articolo 59 della legge regionale 39/1995 è
sostituito dal seguente:
"1. La Giunta regionale è tenuta a presentare al Consiglio
regionale una relazione sugli effetti derivanti dall'applicazione
della presente legge."
Articolo 32 (Disposizioni finanziarie)
1. L'onere finanziario relativo alla spesa di cui all'articolo
33, comma 1, della legge regionale 39/1995, valutato in annue lire
50 milioni, trova copertura, per gli anni 1998, 1999 e 2000, sugli
stanziamenti già iscritti al capitolo 20420 (Spese per il
funzionamento dei comitati e commissioni) del bilancio regionale
per l'anno 1998 e sul bilancio pluriennale 1998/2000.
Capo II Ulteriori modificazioni alla legge regionale 28 novembre
1986, n. 56, come modificata dalle leggi regionali 17 agosto 1987,
n. 79, 27 luglio 1989, n. 46, e 1° settembre 1997, n. 30
Articolo 33 (Modificazioni all'articolo 2)
1. Il comma 2 dell'articolo 2 della legge regionale 28 novembre
1986, n. 56 (Norme per la concessione di finanziamenti agevolati a
favore delle cooperative edilizie), è sostituito dal seguente:
"2. L'ammontare dei mutui di cui al comma 1, da ammortizzare
negli stessi termini e condizioni dei mutui di cui sono
integrativi, è determinato con provvedimento della Giunta regionale
in misura tale che l'importo complessivo dei mutui non ecceda i
limiti stabiliti dall'articolo 3 del regolamento regionale 25
agosto 1997, n. 3 (Norme per la concessione di mutui ad interesse
agevolato a favore di persone fisiche nel settore dell'edilizia
residenziale. Abrogazione dei regolamenti regionali 23 dicembre
1989, n. 2, e 23 agosto 1991, n. 2), e che siano rispettati i
vigenti massimali di costo stabiliti dal Comitato dell'edilizia
residenziale (CER)."
2. Il comma 6 dell'articolo 2 della legge regionale 56/1986 è
sostituito dal seguente:
"6. La Giunta regionale, a decorrere dal biennio 1999/2000, può
provvedere, con apposito provvedimento, ad aggiornare all'inizio di
ogni biennio i massimali di mutuo, di reddito e i relativi tassi di
interesse, in relazione all'andamento dell'indice risultante dal
bollettino mensile di statistica, edito dall'ISTAT, dei prezzi al
consumo per famiglie di operai ed impiegati, riferito al Comune di
Aosta, verificatosi nel biennio precedente alla data di
adeguamento."
Articolo 34 (Modificazioni all'articolo 3)
1. Il comma 4 dell'articolo 3 della legge regionale 56/1986 è
sostituito dal seguente:
"4. L'ammontare del mutuo concedibile, i limiti di reddito e i
tassi di interesse sono determinati con i criteri stabiliti dai
regolamenti regionali di attuazione della legge regionale 28
dicembre 1984, n. 76 (Costituzione di fondi di rotazione per la
ripresa dell'industria edilizia), vigenti al momento della
presentazione della domanda di mutuo. La disposizione si applica
anche alle cooperative edilizie per le quali non è intervenuto
l'atto di frazionamento del mutuo."
Articolo 35 (Modificazioni all'articolo 10)
1. Dopo il comma 4 dell'articolo 10 della legge regionale
56/1986 è aggiunto il seguente:
"4bis. È data facoltà alla Giunta regionale, previo parere della
commissione di cui all'articolo 15, di concedere deroghe alla
superficie non residenziale di cui al comma 3, quando sussistano
documentati motivi. L'accesso alla deroga è esteso alle cooperative
edilizie, purché la relativa documentazione sia antecedente alla
sottoscrizione del contratto di mutuo."
2. Dopo il comma 4bis dell'articolo 10 della legge regionale
56/1986 è aggiunto il seguente:
"4ter. La deroga prevista dal comma 4bis può essere concessa
anche alle cooperative edilizie che hanno già presentato domanda di
mutuo, purché lo stesso non sia già stato assegnato."
Capo III Modificazioni alla legge regionale 4 settembre 1995, n.
40
Articolo 36 (Modificazioni all'articolo 7)
1. La lett. a) del comma 1 dell'articolo 7 della legge regionale
4 settembre 1995, n. 40 (Norme regionali per la vendita del
patrimonio di edilizia residenziale pubblica), è sostituita dalla
seguente:
"a) abbiano maturato cinque anni di locazione legittima anche a
titolo provvisorio;".
Articolo 37 (Modificazioni all'articolo 9)
1. Il comma 3 dell'articolo 9 della legge regionale 40/1995 è
sostituito dal seguente:
"3. La percentuale di abbattimento per la vetustà è ridotta del
trenta percento qualora nell'alloggio siano stati eseguiti
interventi riconducibili a quelli dell'articolo 31, comma 1, lett.
c) e d), della l. 457/1978."
Articolo 38 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Président La parole au Conseiller rapporteur Borre.
Borre (UV) Mi appresto a fare un'altra relazione su un altro
problema dell'edilizia. Vorrei però ricordare ad alcuni consiglieri
che si sta trattando di edilizia popolare che già gode e ancora di
più godono i suoi fruitori di particolari agevolazioni nei
confronti degli altri abitanti della Valle d'Aosta che devono
abitare in alloggi a libero mercato oppure i proprietari di
alloggio che devono pagare l'ICI, che è quasi quanto uno di questi
canoni. Allora bisognerebbe essere leggermente meno populisti, più
legati alla realtà e anche se non riconoscenti perché non si
condivide il nostro lavoro, chiediamo critiche giuste e concrete su
quello che è questo lavoro, non richiamarci a campagne elettorali
perché semmai sono altri che hanno usato questi momenti per fare
campagna denigratoria citando i nomi, forse senza conoscere quello
che in Commissione avviene. Però, se questa è la strada, siamo
capaci tutti a fare la campagna elettorale e su qualunque
argomento.
Questo disegno di legge vuole solamente portare alcune modifiche
anche di rilievo alla legge n. 39/45 e alla n. 40/95, modifiche che
sono in parte disposizioni innovatrici e in parte precisazioni e
semplificazioni di articolati introdotti per migliorare le leggi
laddove l'applicazione delle stesse in questi tre anni ha
evidenziato incongruenze o carenze.
Non è pertanto questo un disegno di legge che vuole modificare
la filosofia delle leggi su menzionate e tanto meno affrontare
tutte le problematiche della politica della casa.
A livello nazionale sono in fase di avanzata preparazione
proposte relative a norme riguardanti una nuova disciplina delle
locazioni, che per i loro contenuti porranno nuovamente le Regioni
di fronte alla necessità di modifiche in materia, e si parla di
catasto, non più di vani catastali, ma di vani a metro, cosa che
noi tre anni fa già abbiamo applicato.
Passando all'esame del provvedimento, ritengo sottolineare gli
aspetti che ritengo essenziali, quindi migliorativi alle
disposizioni della n. 39/45.
Viene istituita una sola commissione che assume tutte le
competenze concernenti le problematiche della locazione: mobilità,
emergenza abitativa, assegnazione alloggi. È questo un
provvedimento che va nella direzione della semplificazione e di una
più approfondita conoscenza della situazione abitativa.
Per la decadenza viene elevato a 4 anni - e presenteremo un
ulteriore emendamento - il periodo dell'accertamento del reddito
qualora vi concorrano redditi dei figli.
Per uniformare la tipologia della classificazione nell'edilizia
residenziale pubblica e quindi il conseguente parametro per il
valore locativo, si è applicato il coefficiente corrispondente alla
categoria A3 anche alle unità immobiliari di edilizia residenziale
pubblica classificate A1 e A2.
Per gli assegnatari collocati nella fascia A, Area protetta,
reddito di pensione minima INPS più pensione sociale, il canone
annuo non può superare il 5 percento del reddito effettivo del
nucleo familiare; il canone delle autorimesse può essere ridotto
fino al 50 percento delle 60mila mensili previste dall'articolo 50,
comma 2, in relazione all'ubicazione, alla superficie, alle
condizioni di manutenzione. Queste riduzioni possono essere
applicate anche in essenza delle situazioni sopra indicate agli
assegnatari collocati nell'area protetta.
Al capo III si portano modifiche all'articolo 7 della 40/95 per
permettere l'acquisto dell'alloggio a coloro che abbiano 5 anni di
locazione legittima anche a titolo provvisorio.
All'articolo 9, al fine di meglio chiarire quali sono i lavori
che comportano l'abbattimento del 30 percento della vetustà, si fa
riferimento alle lettere c) e d) dell'articolo 31, comma 1, della
legge n. 457/78 anziché alla lettera b) dello stesso articolo.
Per concludere, non va disgiunto da questo provvedimento e
quindi dalla legge n. 39/95 il disegno di legge n. 294: norme per
la costituzione e il funzionamento del fondo regionale per
l'abitazione infatti, non solo sono eseguite variazioni in
diminuzione del canone qualora l'assegnatario dimostri una
riduzione del reddito, ma possono essere concessi contributi per
far fronte alla locazione e alle spese per i servizi accessori come
previsto appunto dagli articoli 1 e 3 della 294.
Vorrei annunciare la presentazione di tre emendamenti che
consegno e di cui darò lettura più tardi.
Presidente È aperta la discussione generale. Ha chiesto la
parola il Consigliere Parisi.
Parisi (Aut) Prendo la parola anche perché è una delle ultime
volte che parliamo di questo problema. Abbiamo in questo Consiglio
affrontato questo tema innumerevoli volte e credo che chiunque si
sarebbe commosso e avrebbe forse fatto qualcosa di più di quello
che invece siamo arrivati a formulare su questo tema.
Parto da quanto diceva il Consigliere Borre perché esiste come
una forma di prevenzione, un modo di vedere questo problema da
un'angolazione del tutto sbagliata a mio avviso.
Certo, i cittadini che occupano alloggi nel libero mercato sono
effettivamente e drammaticamente in una situazione di ricatto
continuo, sono in una situazione drammatica perché non riescono a
far fronte a quelle che sono le richieste che vengono fatte per gli
affitti che vengono molto spesso richiesti senza contratto, ma la
politica dell'ente pubblico non è mica quella di portare i
cittadini e gli abitanti che occupano un alloggio di edilizia
residenziale pubblica verso il libero mercato? L'azione politica
che dovrebbe essere fatta in questo Consiglio dovrebbe essere
quella semmai di percorrere una strada inversa: riuscire finalmente
a dare una risposta anche a tutti questi cittadini.
Mi sembra che qua l'approccio con questo tema sia un approccio
del tutto sbagliato, ma qui dobbiamo cambiare strada! Ormai siamo a
fine legislatura, ma non è possibile fare sempre i soliti discorsi!
Non è possibile pensare che i cittadini che occupano gli alloggi di
edilizia residenziale pubblica non vogliono pagare o quanto meno
che dovrebbero pagare gli stessi canoni dei quali diceva il
Consigliere Borre, assolutamente no. Lo ripeto, qui dovrebbe essere
fatta una politica tale da consentire a tutti di accedere alla casa
in maniera corretta. Abbiamo una legge 76 e questo l'ho detto per 5
anni che ha fatto soltanto drogare il mercato; in Valle d'Aosta e
soltanto in Valle d'Aosta il costo al metro quadro, e non al centro
di Aosta, ma in periferia e in qualsiasi comune della Valle, costa
oltre 3 milioni al metro quadro, questo significa che un alloggio
di 80 metri quadri non si trova a meno di 300 milioni. Mi dovete
dire, caro Assessore e caro Consigliere Borre, chi è che oggi
riesce, anche avendo un reddito medio-alto, ad avere un conto in
banca di 250 milioni per comprarsi un alloggio. Abbiamo fatto due
leggi, la legge 39 e la legge 40 che sono servite solo per
raccattare dei soldi, ma una vera politica della casa non è mai
stata fatta.
La riforma della legge sull'Istituto Autonomo Case Popolari, che
era giacente dal ?91, siamo nel ?98, è rimasta negli stessi
cassetti dove si trovava prima. La legge sui suoli, Assessore, che
era il meccanismo tecnico per dare una risposta a tutta la politica
della casa e che serviva anche per intervenire nei centri storici,
è rimasta nei cassetti. Questa non è strumentalizzazione, questi
non sono discorsi che vengono fatti perché siamo alla vigilia delle
elezioni; io manderò a tutti voi un piccolo dossier, dove queste
cose sono state scritte e poi dette e ridette, però per questo non
è stato fatto nulla quindi, non lo diciamo adesso, lo abbiamo
sempre detto.
È chiaro che purtroppo, a seguito di questa non azione
complessiva, ci siamo trovati anche, incluso il sottoscritto, in
una situazione di occupare un alloggio di edilizia residenziale
pubblica, ma voglio precisare che vent'anni fa, quando sono entrato
lì, non facevo mica il professionista in questo Consiglio, io ero
un impiegato come tantissimi altri e la mia professione è quella di
impiegato, non è la professione di consigliere regionale e nella
mia stessa situazione si trovano tantissime altre persone.
Voglio dire questo perché non è possibile pensare che uno arriva
con un reddito di 20 milioni l'anno e con dei figli piccoli, poi
non appena ha la possibilità di migliorare economicamente la sua
situazione che debba essere sfrattato. A quell'utente deve essere
applicato il canone adeguato a quella che è la sua potenzialità
reddituale. Era solo uno sfogo che volevo indirizzare sia al
Consigliere Borre, sia all'Assessore che poi ci risponderà e ci
dirà che va tutto bene, che è stato tutto fatto e che sono state
date le risposte.
Dicevo questo per dire che purtroppo anche questo disegno di
legge arriva in questo momento, ma sicuramente non era il disegno
di legge che il gruppo di lavoro voleva. Il gruppo di lavoro voleva
portare soltanto alcuni piccoli aggiustamenti e questo lo può
confermare il Consigliere Borre che coordinava quel gruppo di
lavoro. Invece ci siamo trovati, caro Consigliere Borre, all'ultima
riunione della Commissione, fra le varie montagne di altri disegni
di legge, a dover discutere su una serie infinita di emendamenti
presentati non so se dall'Assessore o dal Presidente dell'Istituto
Autonomo Case Popolari di cui né il gruppo di lavoro né la
Commissione erano a conoscenza. E noi abbiamo dovuto decidere.
Certo, abbiamo deciso perché si devono dare delle risposte, però
sicuramente questo non è il metodo per dare quelle risposte che
dicevo prima.
Voglio ribadire ancora una volta quello che ho già detto altre
volte vale a dire che la politica della casa è stata la Caporetto
di questa Giunta. Sono catastrofista, però la realtà valdostana per
quanto riguarda questo settore è più drammatica - e magari neanche
i mass media sono molto attenti su questo - di quella
dell'occupazione. Anche quello è un settore preoccupante, ma qui
abbiamo toccato livelli di guardia.
Oggi ci troviamo a discutere e a confrontarci su un tema molto
importante in un momento in cui tutto appare strumentale e questo è
vero. Siamo già in clima elettorale, vi è una grande eccitazione,
tutti oggi si affannano a rilasciare interviste, a fare conferenze
stampa, a puntare il dito, ma io mi domando tutti questi signori
fino adesso dove sono stati e dov'erano quando sono state approvate
quelle leggi.
Vorremmo dire a questi nuovi paladini, che oggi cavalcano la
protesta, che da sempre c'è stato qualcuno che senza fare tanta
polvere ha fatto le sue battaglie dentro e fuori di quest'aula.
Abbiamo sempre sostenuto che il problema non riguardava solo il
settore dell'edilizia residenziale pubblica e doveva essere
affrontato in maniera globale cercando di dare delle risposte
complessive e rispondenti ai bisogni dell'intera Comunità
valdostana.
Purtroppo questo non è stato fatto e parlarne oggi appare quanto
mai sospetto. Nulla, Assessore, di tutto quello che ritenevamo
qualificante è stato fatto; l'unica azione concentrica è stata
quella di portare avanti le due leggi che citavo prima, la n. 39 e
la n. 40 che io definisco scellerate perché sono servite solo per
spremere il limone che poi in definitiva sono gli utenti di
edilizia residenziale pubblica.
Mi auguro che quanto dico non appaia strumentale, Assessore,
perché questo l'ho già detto in tempi non sospetti poiché non siamo
noi i responsabili se si arriva oggi a discutere di queste cose;
avremmo preferito parlare di queste cose in maniera molto più
pacata in altri tempi quando non vi era questa grande eccitazione.
È chiaro che qualcuno adesso può anche cavalcare la tigre. E
capisco che oggi non è né facile né agevole per nessuno, però
abbiamo il dovere di far conoscere ai cittadini valdostani cosa ne
pensiamo e qual è la risposta che vogliamo dare ai loro
problemi.
Diciamo che le tante pressioni e gli interventi da noi
effettuati nel corso del tempo hanno obbligato la Giunta a fare
qualcosa, vede, Assessore, che le riconosco che ha fatto qualcosa,
non è vero che lei non ha fatto proprio nulla, qualcosa ha
fatto.
Comunque non mi dilungo oltre su questi temi perché ormai credo
di averne parlato per tantissimo tempo. In questa sede ho fatto
anche delle proposte che, se accolte, potevano dare risposte
diverse, ma tant'è la politica viene fatta con i numeri e i numeri
non sono sicuramente a vantaggio di chi sta parlando, il quale più
che protestare e più che fare proposte altro non può fare se
dall'altra parte non trova orecchie attenti e riceventi.
Mi permetto però di sfatare quel concetto al quale faceva
riferimento il Consigliere Borre e questo lo dico per rispetto
anche per tutta una categoria che non è opulenta così come si vuol
pensare e cioè questo luogo comune, che è sempre stato presente
anche in quest'aula e fuori di quest'aula, cioè il fatto che gli
utenti che occupano gli alloggi di edilizia residenziale pubblica
non intendono pagare l'affitto o quanto meno vorrebbero stare
gratuitamente in quegli alloggi, devo dire che questo non è vero.
Quello che viene chiesto è solo di fare attenzione ad una categoria
disagiata e io sostengo che coloro che hanno la possibilità
reddituale devono pagare quello che è giusto pagare senza sconti di
alcun genere.
Ho presentato degli emendamenti che forse, come è successo in
Commissione, appariranno degli emendamenti strumentali o
demagogici, però sono emendamenti che recepiscono una richiesta
fatta da coloro che rappresentano la realtà di tutta l'edilizia
residenziale pubblica. Sicuramente non verranno accolti, però credo
che forse non in quest'occasione e forse fuori di quest'aula
bisognerà tener conto che non è tutto bianco o tutto nero. Caro
Consigliere Piccolo, non faccia le battutine perché, quando va a
bussare da quegli utenti ai quali è arrivato attraverso la legge n.
39 un affitto che è il 300 percento di quello che pagava, vedrà che
non sono bruscolini. Io almeno non mi metto a deridere quella che è
una situazione di fatto. Allora, lasciamo perdere le battutine.
Caro Consigliere Piccolo, la realtà è questa, probabilmente a lei
non fa piacere quello che sto dicendo e non voglio fare del
populismo, però lei sa benissimo che non sono uno che non accetta
la polemica, sono forse uno dei più grandi polemici che ci siano in
questa sala, pertanto se lei vuole la polemica, non deve fare altro
che stuzzicarmi. Se invece vuole che continui il mio discorso, ma
con un tono pacato e cercando di dire le cose che ho sempre detto,
perché non le ho dette solo oggi, anche se è chiaro che oggi quello
che dico può apparire di un certo tipo, però queste cose le ho
dette - e lo dimostrerò attraverso i fatti - in tempi non sospetti.
Purtroppo, per quanto riguarda questa materia, non si è riusciti a
dare quelle risposte che i cittadini valdostani si attendevano.
Presidente Ha chiesto la parola il Consigliere Chiarello.
Chiarello (RC) Sì, Borre, lo sappiamo che stiamo parlando di
edilizia residenziale pubblica, per quello prima dicevo che
dovevamo pensare anche agli altri che non sono in edilizia
sovvenzionata, ma lei se ne ricorda solo quando si parla di
edilizia residenziale pubblica e non quando si parla al fondo. Cioè
quelli che sono fuori, che hanno bisogno di un aiuto per pagare
l'affitto, quelli non lo prendono mai. Vorrei che fosse coerente la
battuta che ha fatto prima.
Ha ragione Parisi, devo dargli atto che in questo Consiglio ne
ha parlato quasi sicuramente più di me della prima casa. Vorrei
anche che venisse riconosciuto che sia in Comune ad Aosta che a
livello nazionale stiamo cercando in tutti i modi di prevedere un
qualcosa che cerchi di lenire, non di risolvere, il problema della
prima casa.
Si parla di cercare di incentivare i proprietari, di aiutare gli
inquilini in modo che il sommerso venga a galla e qualcuno paghi
anche le tasse sull'affitto che ha.
Parto dalla legge n. 40. Per fortuna che è stata recepita una
delle incongruenze che c'era perché sappiamo benissimo che si
creavano delle incongruenze per piccole ristrutturazioni di cui
erano stati oggetto gli alloggi, ad esempio la variazione di
serramenti o l'installazione di caldaie e gli inquilini, dopo che
l'ente che aveva preso dalla Regione il contributo per questi
interventi, si vedevano negata la riduzione al momento
dell'acquisto. E questo nella legge n. 40 è già una cosa che va
abbastanza bene.
Devo anche ricordare, e vorrei sentire, Assessore, quanti
alloggi sono stati venduti già in base alla legge n. 40, quando è
stata approvata, ci diceva che non ci sarebbe voluto tanto per
iniziare a vendere gli alloggi ed io ero contrario a venderli
perché ho detto che depauperare l'edilizia residenziale pubblica
era sbagliato a meno che non si vendessero e per ogni alloggio
ceduto se ne costruisse uno nuovo. Dato che c'è ancora l'emergenza
casa, non vedevo l'opportunità di vendere gli alloggi.
Venendo adesso a parlare di questa legge, inizialmente quando
l'abbiamo approvata in Commissione si era detto più volte che già
con la legge che avevamo scritto l'affitto per la fascia protetta
non doveva superare il 5 percento del reddito. Non è stato così.
Erano stati espressi dei dubbi già in Commissione, dubbi che poi si
sono rivelati veri.
Lasciamo perdere che gli Istituti autonomi case popolari poi ci
hanno messo un anno e mezzo per calcolare gli affitti e certi
inquilini sono stati soggetti a degli arretrati che a dir poco sono
stati disgustosi perché un istituto come l'Istituto Autonomo Case
Popolari che impiega un anno e mezzo per calcolare degli affitti,
mi sembra un po' strano.
Non era vero, dicevo, perché so di famiglie che con 2 o 3 vani
pagavano il 20-30 percento della pensione che avevano e già questo
era un punto disatteso. Poi devo dire - mi rivolgo a Borre perché
questa è chiamata la legge Borre e siccome Borre ha detto quello
che pensava all'inizio - che è più di un anno che chiedo quando
finisce questo gruppo di lavoro perché la gente in Valle d'Aosta si
sta lamentando di questa legge che non funziona bene e che ha dato
frutti che non sono del tutto buoni. Mi si continuava a dire che
mancava poco tempo e adesso il lavoro è stato presentato a quattro
giorni dalla fine del nostro mandato per così dire perché fra
quattro giorni c'è la scadenza dei Consigli. Anche questo non è
voluto elettoralmente, Consigliere. Io le do atto che non c'è
niente di elettorale, l'importante è che vada avanti.
Stamani ho parlato di emendamenti, forse ho sbagliato di nuovo a
parlare di emendamenti, ho anche chiesto se erano accettabili
perché so che diversamente non passa niente. Mi ritrovo a vedere
più o meno gli stessi emendamenti presentati in questo momento da
qualcuno, questa è una scorrettezza. La legge è passata in
Commissione e la maggioranza aveva tutto il tempo per elaborare
questa legge, c'erano le richieste dei vari organismi valdostani
che si interessano di abitazione e sono stati recepiti in questo
momento degli emendamenti buttati giù maldestramente, aggiustati
poi all'ultimo minuto... non i suoi, parlo di altri, già qualcuno
ha annunciato degli emendamenti prima di lei, Consigliere
Parisi.
Annuncio degli emendamenti, chiedo anche una sospensione per
capire se i vari emendamenti si incrociano e se possiamo fare
qualcosa che sia utile per gli inquilini che andranno a subire
questa legge.
Président Monsieur Chiarello a demandé une suspension, 5 minutes
de suspension ont été toujours concédées.
La seduta è sospesa dalle ore 17,53 fino alle ore 18,07.
Président La parole au Conseiller Borre.
Borre (UV) C'è stata la riunione per vedere se era possibile
concordare gli emendamenti, ma il risultato era già forse chiaro
prima, altrimenti lo avremmo già fatto in Commissione quindi, gli
emendamenti che hanno presentato i Consiglieri Parisi e Chiarello
vanno nella direzione nella quale erano già stati proposti in
Commissione, senza cercare una mediazione, cosa che invece abbiamo
fatto noi con i nostri emendamenti. Prima di passare agli
emendamenti, visto che sono stato chiamato in causa dai due
Consiglieri, vorrei ricordare al Consigliere Parisi - anche se in
questo momento non è presente - che non ho detto affatto che
bisogna punire chi abita nell'edilizia residenziale pubblica oppure
che chi è nell'edilizia residenziale non vuol pagare l'affitto.
Sono lontano dal dire questo, anzi tutta la gente che ho trovato io
che abita nell'edilizia residenziale non ha trovato da ridire su
quanto paga perché si è fissato un criterio che è basato sul
reddito e le fasce sono in funzione del reddito.
Trovo incomprensibile come possano essere d'accordo il
Consigliere Parisi e il Consigliere Chiarello perché la fascia di
deroga che abbiamo in questa legge è ad un livello che forse
potrebbe suscitare delle critiche perché all'interno di queste case
può rimanere gente fino a dei redditi di 70-80 milioni. Vorrei
ricordare anche che non è semplice senz'altro la situazione
dell'edilizia popolare nella città di Aosta perché il quartiere
Cogne è stato trasferito al Comune di Aosta con una categoria di
abitanti che non è stata mai oggetto di un bando o di
un'appartenenza alle categorie con i criteri di edilizia popolare,
quindi giustamente non si poteva escludere dall'interno di questo
quartiere questi abitanti e si è adeguata un po' la normativa. Però
dire che si spreme il limone, perché si è fatta una legge per
aumentare il canone in funzione del reddito, mi sembra esagerato,
mi sembra inoltre esagerato parlare di una legge iniqua, questa è
una legge che garantisce alle fasce deboli, quindi all'area
protetta, di non pagare più del 5 percento di quanto è il loro
reddito annuale, garantisce il 10 percento alle fasce sociali,
mentre la permanenza, come dicevo, fino alla fascia di deroga
arriva oltre i 40 milioni.
Chiaramente non era e non è compito di questo tipo di legge fare
fronte a tutta la problematica della casa, mentre riconosco che è
vero che dobbiamo muoverci con una politica diversa dell'abitazione
e della locazione, forse con mentalità e cultura diverse, con
l'incentivazione della costruzione, della cooperazione con
convenzioni ente pubblico e privati, oppure con l'edilizia
integrata.
Vorrei chiudere presentando gli emendamenti. Con il primo
emendamento si chiede di sostituire al 1° comma dell'articolo 18 la
parola "quattro" con la parola "sei" perché ci siamo resi conto che
il reddito dei figli con il cumulo del reddito nel nucleo familiare
per la fascia di decadenza può essere un fatto estremamente
pericoloso per il genitore, che magari ha un reddito basso e che,
trovandosi improvvisamente con i figli che lavorano, correrebbe il
rischio di andare in decadenza e di dover lasciare l'alloggio, e
poi magari i figli si sposano e lui si ritrova con il reddito
basso. Portandolo a sei anni, cerchiamo di tutelare in maniera più
realistica questo problema.
Gli altri emendamenti riguardano l'istituzione di una fascia
nuova che è quella che va da 0 a 9 milioni, mentre prima c'era solo
l'area sociale fascia B che andava da 0 a 18,5 milioni, adesso
chiediamo, anche su suggerimenti che sono venuti in Commissione -
che però non hanno fermato l'attenzione su questo problema, ma sono
andati al di là, cioè volevano riduzioni del reddito anziché andare
a cercare soluzioni che fossero eque - l'istituzione di una fascia
che va da 0 a 9 milioni che si chiamerà area sociale fascia A e a
questa fascia dovrebbe incidere il 5 percento del reddito annuale
in quanto canone. In questo modo vogliamo tutelare una fascia che
va appena al di là di quelle che sono le pensioni sociali.
Presidente Ha chiesto la parola il Consigliere Chiarello.
Chiarello (RC) Peccato, Borre, che dell'area in deroga ci si
ricordi quando si parla di affitto e non quando si deve vendere la
casa. Le ricordo che quelli in deroga possono poi comprare
l'alloggio al che io mi ero opposto. Volevo solo ricordarle questo,
cioè questi dovrebbero uscire però devono comprare l'alloggio. Lei
parla solo fino ad un certo punto poi il resto se lo dimentica.
Si è chiesto come Parisi ed io possiamo pensarla allo stesso
modo; io invece continuo a ripeterle come la penso: che gli alloggi
di edilizia residenziale pubblica non si dovrebbero vendere se non
con la presenza di un altro alloggio che vada ad esaudire le
necessità della gente in Valle d'Aosta.
Devo dire che anche nei miei emendamenti sono previsti i 6 anni
perché anch'io voglio cercare di risolvere l'emergenza. Ci sono due
poli che bisogna mettere d'accordo: c'è della gente che è lì e
magari dovrebbe uscire e trovare qualcos'altro, però continua a
dire che in Valle d'Aosta è difficile trovare alloggi a prezzi
adeguati ed è per quello che si parla di politica della casa. Prima
ho parlato di incentivi a chi affitta, di abbassamento delle tasse
sull'affitto ai proprietari degli alloggi e di incentivi a chi deve
andare ad affittare in modo che anche il prezzo dell'affitto
diventi meno esoso per chi deve uscire dall'edilizia pubblica
sovvenzionata.
Sono d'accordo sull'emendamento che porta a 6 anni. Gli
emendamenti - almeno qualcuno - che con Parisi avevamo portato in
Commissione andavano a calcolare il reddito dei figli almeno al 50
percento e venivano inseriti nel calcolo totale del reddito della
famiglia, l'unica cosa era che il reddito dei figli veniva
dimezzato inizialmente del 50 percento. In questo modo non facevamo
la rivoluzione perché questi figli a 16-17 anni sappiamo bene
quanti soldi danno in casa, se non vogliamo fare i moralisti, ma
vogliamo dire cosa succede, queste sono le cose che succedono nelle
nostre famiglie. Borre ha presentato un pezzo dello schema che era
anche quello che era stato richiesto, però a questo schema manca
una fascia sotto; nello schema iniziale, nell'allegato è scritto
area protetta fascia A e sotto, in base alla fascia A di area
protetta, è scritto il 40 percento. Poi c'è l'area sociale, fascia
B, e c'è scritto 80 percento. Mi piacerebbe che nello schemino
fosse previsto anche cos'è in queste fasce perché cambia tutto cioè
cambiano, rimangono uguali il 40 percento, il 60 percento? C'è
scritto davanti nella premessa, ma non costava mica tanto fare lo
schemino completo qui. Lo so che li avete fatti all'ultimo momento
questi emendamenti e sono uguali a quelli che avevo presentato io,
però... no, perché non ci sono tutti. Qualcuno lo voterò perché
rispecchia quello che avevo detto io.
Président La parole au Conseiller Borre.
Borre (UV) Ne approfitto per dire, Chiarello, che la legge
nazionale n. 560, che poi è una legge quadro, prevedeva la vendita
per andare incontro al problema degli alloggi in deroga, quindi non
lo abbiamo inventato noi.
All'articolo 26 è scritto quello che succede nello specchietto
perché nello schema non cambia niente, cambia solo
nell'articolato.
Président S'il n'y a plus d'autres conseillers qui demandent la
parole, je déclare close la discussion générale. La parole à
l'Assesseur aux travaux publics, aux infrastructures et à
l'aménagement du territoire, Lavoyer.
Lavoyer (FA) Sarò brevissimo. Il Consigliere Parisi mi ha
accusato di avere poca diplomazia nei suoi confronti quando dico
che è catastrofico. Allora io mi sono annotato le dichiarazioni di
Parisi: situazione drammatica, scelte scellerate, Caporetto della
Giunta, non si è fatto nulla. Io dico che se questo non è
catastrofismo, non so. Se vuole posso anche sorridere davanti a
queste dichiarazioni e non prenderle sul serio perché
effettivamente non sono da prendere sul serio. Voglio solo dire
che, come ha già sottolineato il Consigliere Borre, non solo non è
una Caporetto, ma i provvedimenti legislativi che ha adottato la
Giunta nella nostra Regione, in incontri che abbiamo avuto con i
ministeri, sono stati additati ad esempio alle altre regioni. Non
per nulla stanno andando avanti le modifiche nel settore a livello
nazionale e vengono recepiti alcuni requisiti e alcune scelte fatte
nei nostri disegni di legge che vengono ritenute corrette, con meno
storture di quelle previste dalla legge n. 560.
Quanto all'affermazione che non si sia fatto nulla, questa
Giunta, oltre ad avere approvato le leggi n. 39 e n. 40, il fondo
sociale, la modifica della 76 dei mutui, l'adeguamento degli
interventi alle cooperative, penso che sul problema della casa
abbia posto la massima attenzione, però con un atteggiamento che
non è quello della demagogia bensì quello dell'equità e della
correttezza, quindi molta attenzione alle categorie sociali deboli
e anche un certo rigore nei confronti dei furbi.
Président On passe à l'examen du projet de loi dans le texte
prédisposé par la IIIème Commission. On vote l'article 1er:
Présents: 26
Votants et favorables: 23
Abstenus: 3 (Dujany, Lanièce, Parisi)
Président A l'article 2 il y a un amendement du Conseiller
Parisi, dont je donne la lecture:
Emendamento All'articolo 2 è aggiunto il seguente comma
1bis:
1bis) La lettera e) del comma 1 dell'articolo 6 della legge
regionale n. 39/95 è sostituito dal seguente:
"Il reddito annuo complessivo del nucleo familiare di cui
all'allegato A è determinato dal 60 percento dei redditi imponibili
così come prodotti dal comma 2 dell'articolo 42, esclusi quelli
indicati all'articolo 27, comma 3".
Président La parole au Conseiller Parisi.
Parisi (Aut) Non sto ad illustrarli tutti, mi limito a dire che
la logica degli emendamenti, che sono uno consequenziale all'altro,
è quella di un abbassamento della situazione del calcolo del
reddito presente attualmente nella legge n. 39. Cioè noi riteniamo
che, come diceva prima il Consigliere Chiarello, sia per la
permanenza, sia per il calcolo del reddito che può riguardare i
figli o comunque anche altre persone conviventi, mi riferisco agli
anziani, si debba favorire la possibilità per i nuclei familiari di
tenere in casa l'anziano senza che l'eventuale reddito
dell'anziano, che potrebbe essere la pensione o altro, venga
calcolata nella valutazione del reddito complessivo. Questo nello
spirito anche della legge che è in atto a livello nazionale, la
quale - come facevo presente per quanto riguardava la categoria
degli anziani all'Assessore Vicquéry - mira ad incentivare le
famiglie che tengono presso il proprio nucleo degli anziani proprio
per non parcheggiarli nelle strutture pubbliche anche facendo
riferimento a quelli che sono gli alti costi del mantenimento di
una persona anziana in queste strutture.
Gli altri emendamenti, come dicevo, seguono questa logica cioè
il discorso è il rapporto del nucleo familiare con i figli e quello
che è invece il riferimento alle tabelle dei limiti di reddito. Si
chiedeva attraverso questi emendamenti un abbassamento di un
gradino verso il basso; in questa maniera evidentemente tutti gli
occupanti degli alloggi di edilizia residenziale pubblica avrebbero
pagato qualcosa in meno, però pare che questa logica non possa
essere accolta per cui votiamo gli emendamenti e il Consiglio
esprimerà il voto che ritiene più opportuno.
Président On vote l'amendement présenté par le Conseiller
Parisi:
Présents: 27
Votants et favorables: 4
Abstenus: 23 (Agnesod, Bavastro, Bionaz, Borre, Ferraris,
Florio, Lavoyer, Linty, Louvin, Mafrica, Mostacchi, Perrin C.
Perrin G.C., Perron, Piccolo, Riccarand, Rini, Squarzino S.,
Stévenin, Vallet, Vicquéry, Viérin D., Voyat)
Le Conseil n'approuve pas.
Président L'amendement présenté par Monsieur Chiarello, dont je
donne la lecture, est échoué:
Emendamento All'articolo 2, dopo il comma 1, è aggiunto il
seguente 1bis):
La lettera e) del comma 1 dell'articolo 6 della legge regionale
39/95 viene così sostituita:
"e) Il reddito annuo complessivo del nucleo familiare di cui
all'allegato A è determinato dal 60 percento dei redditi imponibili
come prodotti dal comma 2 dell'articolo 42 esclusi quelli indicati
dall'articolo 27 comma 3".
On vote l'article 2:
Présents: 27
Votants et favorables: 23
Abstenus: 4 (Chiarello, Dujany, Lanièce, Parisi)
Président On vote l'article 3:
Présents: 27
Votants et favorables: 23
Abstenus: 4 (Chiarello, Dujany, Lanièce, Parisi)
Président On vote l'article 4:
Présents: 27
Votants et favorables: 23
Abstenus: 4 (Chiarello, Dujany, Lanièce, Parisi)
Président On vote l'article 5:
Présents: 27
Votants et favorables: 23
Abstenus: 4 (Chiarello, Dujany, Lanièce, Parisi)
Président On vote l'article 6:
Présents: 27
Votants et favorables: 23
Abstenus: 4 (Chiarello, Dujany, Lanièce, Parisi)
Président On vote l'article 7:
Présents: 27
Votants et favorables: 23
Abstenus: 4 (Chiarello, Dujany, Lanièce, Parisi)
Président On vote l'article 8:
Présents: 27
Votants et favorables: 23
Abstenus: 4 (Chiarello, Dujany, Lanièce, Parisi)
Président On vote l'article 9:
Présents: 27
Votants et favorables: 23
Abstenus: 4 (Chiarello, Dujany, Lanièce, Parisi)
Président On vote l'article 10:
Présents: 27
Votants et favorables: 23
Abstenus: 4 (Chiarello, Dujany, Lanièce, Parisi)
Président On vote l'article 11:
Présents: 27
Votants et favorables: 23
Abstenus: 4 (Chiarello, Dujany, Lanièce, Parisi)
Président On vote l'article 12:
Présents: 27
Votants et favorables: 23
Abstenus: 4 (Chiarello, Dujany, Lanièce, Parisi)
Président On vote l'article 13:
Présents: 27
Votants et favorables: 23
Abstenus: 4 (Chiarello, Dujany, Lanièce, Parisi)
Président On vote l'article 14:
Présents: 27
Votants et favorables: 23
Abstenus: 4 (Chiarello, Dujany, Lanièce, Parisi)
Président On vote l'article 15:
Présents: 27
Votants et favorables: 23
Abstenus: 4 (Chiarello, Dujany, Lanièce, Parisi)
Président On vote l'article 16:
Présents: 27
Votants et favorables: 23
Abstenus: 4 (Chiarello, Dujany, Lanièce, Parisi)
Président On vote l'article 17:
Présents: 27
Votants et favorables: 23
Abstenus: 4 (Chiarello, Dujany, Lanièce, Parisi)
Président A l'article 18 il y a les amendements du Conseiller
Parisi, du Conseiller Chiarello et des Conseillers Florio et Borre.
Je donne la lecture de l'amendement présenté par le Conseiller
Parisi:
Emendamento Il comma 1 dell'articolo 18 è sostituito dal
seguente:
1. La lettera d) del comma 1 dell'articolo 37 della legge
regionale n. 39/95 è sostituita dalla seguente:
"d) abbiano perduto i requisiti indicati all'articolo 43. Per
quanto concerne il superamento del limite di reddito di cui
all'articolo 43, comma 1, lettera d), l'applicazione dell'indennità
di occupazione, prevista nell'articolo 48, comma 5 per un periodo
consecutivo superiore a 2 anni comporta la decadenza
dell'assegnazione. Nel caso in cui concorrano il 50 percento dei
redditi dei figli, la decadenza non viene dichiarata".
On vote l'amendement du Conseiller Parisi:
Présents: 28
Votants e favorables: 4
Abstenus: 24 (Agnesod, Bavastro, Bionaz, Borre, Chenuil,
Ferraris, Florio, Lavoyer, Linty, Louvin, Mafrica, Mostacchi,
Perrin C. Perrin G.C., Perron, Piccolo, Riccarand, Rini, Squarzino
S., Stévenin, Vallet, Vicquéry, Viérin D., Voyat)
Le Conseil n'approuve pas.
Président Je donne la lecture de l'amendement présenté par le
Conseiller Chiarello:
Emendamento Il comma 1 dell'articolo 18 è sostituito dal
seguente:
1. La lettera d) del comma 1 dell'articolo 37 della legge
regionale n. 39/95 è sostituita dalla seguente:
"d) abbiano perduto i requisiti indicati all'articolo 43. Per
quanto concerne il superamento del limite di reddito di cui
all'articolo 43, comma 1, lettera d), l'applicazione dell'indennità
di occupazione, prevista nell'articolo 48, comma 5 per un periodo
consecutivo superiore a 2 anni comporta la decadenza
dell'assegnazione. Nel caso in cui concorrano redditi dei figli la
decadenza viene dichiarata dopo 6 anni".
On vote l'amendement du Conseiller Chiarello:
Présents: 27
Votants et favorables: 1
Abstenus: 26 (Agnesod, Bavastro, Bionaz, Borre, Chenuil, Dujany,
Ferraris, Florio, Lavoyer, Linty, Louvin, Mafrica, Mostacchi,
Parisi, Perrin C. Perrin G.C., Perron, Piccolo, Riccarand, Rini,
Squarzino S., Stévenin, Vallet, Vicquéry, Viérin D., Voyat)
Le Conseil n'approuve pas.
Président Je donne la lecture de l'amendement présenté par les
Conseillers Florio et Borre:
Emendamento all'articolo 18, 1° comma:
cancellare "quattro" e sostituire con "sei".
On vote l'amendement présenté par les Conseillers Florio et
Borre:
Présents: 28
Votants et favorables: 24
Abstenus: 4 (Chiarello, Dujany, Lanièce, Parisi)
Président On vote l'article 18 dans le texte amendé:
Articolo 18 (Decadenza. Modificazioni all'articolo 37)
1. La lett. d) del comma 1 dell'articolo 37 della l. r. 39/1995
è sostituita dalla seguente:
"d) abbiano perduto i requisiti indicati all'articolo 43. Per
quanto concerne il superamento del limite di reddito di cui
all'articolo 43, comma 1, lett. d), l'applicazione dell'indennità
di occupazione, prevista nell'articolo 48, comma 5, per un periodo
consecutivo superiore a due anni comporta la decadenza
dall'assegnazione. Nel caso in cui concorrano i redditi dei figli,
la decadenza è dichiarata dopo un periodo consecutivo superiore a
sei anni;".
2. Il comma 2 dell'articolo 37 della legge regionale 39/1995 è
sostituito dal seguente:
"2. La decadenza viene inoltre dichiarata nei confronti dei
nuclei familiari con reddito compreso nella fascia E dell'allegato
B, nel caso in cui l'assegnatario non provveda ad accettare e a
sottoscrivere, nel termine stabilito dall'ente gestore, il canone
di locazione di cui all'articolo 48, comma 1, lett. e)."
3. Il comma 6 dell'articolo 37 della legge regionale 39/1995 è
sostituito dal seguente:
"6. Contro il provvedimento del Sindaco, l'interessato può
proporre ricorso alle autorità e nelle sedi competenti."
4. Dopo il comma 6 dell'articolo 37 della legge regionale
39/1995 è aggiunto il seguente:
"6bis. Il Sindaco può, per comprovati motivi, revocare il
provvedimento di decadenza."
Présents: 28
Votants et favorables: 24
Abstenus: 4 (Chiarello, Dujany, Lanièce, Parisi)
Président On vote l'article 19:
Présents: 28
Votants et favorables: 24
Abstenus: 4 (Chiarello, Dujany, Lanièce, Parisi)
Président On vote l'article 20:
Présents: 28
Votants et favorables: 24
Abstenus: 4 (Chiarello, Dujany, Lanièce, Parisi)
Président On vote l'article 21:
Présents: 28
Votants et favorables: 24
Abstenus: 4 (Chiarello, Dujany, Lanièce, Parisi)
Président A l'article 22 il y a l'amendement du Conseiller
Parisi, dont je donne la lecture:
Emendamento L'articolo 22 è sostituito dal seguente:
1. Il comma 1 dell'articolo 42 della legge regionale 39/1995 è
sostituito dal seguente:
"Per la determinazione del canone di locazione degli alloggi di
cui all'articolo 1 gli enti gestori si basano sul reddito
complessivo del nucleo familiare così come previsto dal comma
2".
2. Il comma 2 dell'articolo 42 viene così modificato:
"Alla formulazione del reddito annuo complessivo del nucleo
familiare concorre anche il 50 percento del reddito prodotto dai
figli e dai conviventi in forma continuativa, esclusi quelli
indicati all'articolo 27, comma 3".
3. Il comma 3 dell'articolo 42 viene così modificato:
"Si considera reddito annuo complessivo il reddito imponibile
fiscale, al netto delle imposte e dei contributi previdenziali e
assistenziali, degli assegni familiari e degli oneri deducibili,
con esclusione dei redditi soggetti a tassazione separata e dei
sussidi concessi da enti pubblici a fini assistenziali".
On vote l'amendement présenté par le Conseiller Parisi:
Présents: 28
Votants et favorables: 4
Abstenus: 24 (Agnesod, Bavastro, Bionaz, Borre, Chenuil,
Ferraris, Florio, Lavoyer, Linty, Louvin, Mafrica, Mostacchi,
Perrin C. Perrin G.C., Perron, Piccolo, Riccarand, Rini, Squarzino
S., Stévenin, Vallet, Vicquéry, Viérin D., Voyat)
Le Conseil n'approuve pas.
Président L'amendement présenté par Monsieur Chiarello, dont je
donne la lecture, est échoué:
Emendamento L'articolo 22 è sostituito dal seguente:
Articolo 22
1. Il comma 1 dell'articolo 42 della legge regionale n. 39/95 è
sostituito dal seguente:
"Per la determinazione del canone di locazione degli alloggi di
cui all'articolo 1 gli enti gestori si basano sul reddito
complessivo del nucleo familiare così come previsto dal comma
2".
2. Il comma 2 dell'articolo 42 viene così modificato:
"Alla formazione del reddito annuo complessivo del nucleo
familiare concorre anche il 50 percento del reddito prodotto dai
figli e dai conviventi in forma continuativa, esclusi quelli
indicati all'articolo 27, comma 3".
3. Il comma 3 dell'articolo 42 viene così modificato:
"Si considera reddito annuo complessivo il reddito imponibile
fiscale, al netto delle imposte e dei contributi previdenziali e
assistenziali, degli assegni familiari e degli oneri deducibili,
con esclusione dei redditi soggetti a tassazione separata e dei
sussidi concessi da enti pubblici a fini assistenziali".
On vote l'article 22:
Présents: 28
Votants et favorables: 24
Abstenus: 4 (Chiarello, Dujany, Lanièce, Parisi)
Président On vote l'article 23:
Présents: 28
Votants et favorables: 24
Abstenus: 4 (Chiarello, Dujany, Lanièce, Parisi)
Président Sur l'article 24 la parole au Conseiller Florio.
Florio (PVA-cU) Votiamo certamente anche quest'articolo Volevo
solo precisare che il voto favorevole si riferisce alla
considerazione delle unità immobiliari classificate A1 e A2 in
categoria A3, ma solo ai fini della definizione del valore
locativo. Se invece questa considerazione dovesse servire nel
futuro a considerare in categoria A3 gli immobili censiti in
categoria A1 e A2 ai fini della legge n. 40, non saremmo
d'accordo.
Président La parole au Conseiller Chiarello.
Chiarello (RC) È già uscita in Commissione questa cosa,
Presidente, ma io non penso che si possa classificare A3 per gli
affitti .... e poi quando o sono classificati A3 o sono
classificati in altre categorie.... questo è solo un nascondersi
dietro al dito! È chiaro che l'Assessore non può alzarsi dalla
sedia ... perché non lo so ... due leggi della stessa Regione...
una dice li cataloghiamo in A3 e altra no perché...
Président La parole au Conseiller Florio.
Florio (PVA-cU) Quanto dice il Consigliere Chiarello non
corrisponde pienamente al vero. Le ragioni che stanno alla base
dell'individuazione del valore locativo possono essere a mio avviso
diverse dalle ragioni che stanno alla base dell'individuazione del
valore di vendita di un bene immobile. Posso capire che
nell'individuazione del valore locativo si tenga conto in misura
predominante, ad esempio, delle condizioni dell'immobile stesso.
Quando invece vado ad individuare il valore di vendita, devo tenere
anche conto dell'ubicazione all'interno della città di
quell'immobile.
Per intenderci, l'immobile di dimensioni analoghe esistente in
via Volontari del Sangue non può avere lo stesso valore di vendita
dell'immobile situato in via Festaz ed è questo che voglio
semplicemente dire.
Chiarello (fuori microfono) ... sono d'accordo con te di quello
che dici ma...
Président Voilà, une petite suspension de 5 minutes.
La seduta è sospesa dalle ore 18,41 alle ore 18,49.
Président La parole à l'Assesseur aux travaux publics, aux
infrastructures et à l'aménagement du territoire, Lavoyer.
Lavoyer (FA) Solo per rispondere alla sollecitazione del
Consigliere Florio visto che la legge è divisa in capi, quello che
stiamo votando è il capo I che fa riferimento alla modifica della
n. 39 visto anche il titolo dell'articolo 24 che fa riferimento al
valore locativo, le modificazioni che approviamo sono riferite al
valore locativo.
Président Avec cette précision on vote l'article 24:
Présents: 28
Votants et favorables: 24
Abstenus: 4 (Chiarello, Dujany, Lanièce, Parisi)
Président A l'article 25 il y a un amendement du Conseiller
Parisi, dont je donne la lecture:
Emendamento Il comma 1 dell'articolo 25 è sostituito dal
seguente:
1. La lettera a) del comma 1 dell'articolo 48 della legge
regionale n. 39/95 è sostituita dalla seguente:
"A) Area sociale: nella misura del 40 percento per gli
assegnatari con reddito effettivo annuo convenzionale complessivo
del nucleo familiare compreso nella fascia A dell'allegato B; il
canone annuo non può comunque superare il 10 percento del reddito
effettivo del nucleo;
B) Area amministrata: nella misura dell'80 percento per gli
assegnatari con reddito annuo convenzionale compreso nella fascia B
dell'allegato B il canone annuo non può comunque superare il 15
percento del reddito effettivo del nucleo;
C) Area amministrata: nella misura del 120 percento per gli
assegnatari con reddito annuo convenzionale compreso nella fascia C
dell'allegato B; il canone annuo non può comunque superare il 15
percento del reddito effettivo del nucleo;
D) nella misura del 150 percento per gli assegnatari con reddito
annuo convenzionale complessivo del nucleo familiare compreso nella
fascia D dell'allegato B; il canone annuo non può comunque superare
il 15 percento del reddito effettivo del nucleo;
E) Area di deroga: nella misura stabilita dalla contrattazione
tra ente gestore e assegnatari secondo le modalità previste dal DL
333/92 convertito in legge 359/92, agli assegnatari con reddito
annuo convenzionale complessivo del nucleo familiare compreso nella
fascia E dell'allegato B; il canone annuo di locazione, determinato
in relazione al valore locativo dell'immobile non può comunque
superare il 20 percento del reddito effettivo del nucleo. In attesa
della contrattazione si affianca il canone di cui alla lettera
d)".
On vote pour l'amendement présenté par Monsieur Parisi:
Présents: 28
Votants: 6
Favorables: 5
Contraires: 1
Abstenus: 22 (Agnesod, Bavastro, Bionaz, Borre, Chenuil,
Ferraris, Florio, Lavoyer, Linty, Louvin, Perrin C. Perrin G.C.,
Perron, Piccolo, Riccarand, Rini, Squarzino S., Stévenin, Vallet,
Vicquéry, Viérin D., Voyat)
Le Conseil n'approuve pas.
Président Il y a un amendement du Conseiller Florio à l'article
25, dont je donne la lecture:
Emendamento Il comma 1 dell'articolo 25 è modificato come
segue:
"Articolo 25
(Calcolo del canone. Modificazioni all'articolo 48)
1. La lettera a) del comma 1 dell'articolo 48 della legge
regionale 39/1995 è sostituita dalla seguente:
1. "a) area protetta: nella misura del quaranta percento per gli
assegnatari con reddito effettivo annuo complessivo del nucleo
familiare, derivante esclusivamente da pensione, non superiore
all'importo di una pensione minima INPS per la generalità dei
lavoratori aumentato dell'importo di una pensione sociale, come
previsto dall'area protetta dell'allegato B. Il canone annuo non
può comunque superare il cinque percento del reddito effettivo del
nucleo familiare e non può in alcun caso essere inferiore al cinque
percento dell'importo della pensione sociale; in deroga a quanto
stabilito dall'articolo 42, comma 3, sono inseriti nell'area
protetta i nuclei familiari con reddito costituito unicamente da
sussidi concessi da enti pubblici a fini assistenziali, purché di
importo ricompreso nel previsto limite;"
2. La lettera b) del comma 1 dell'articolo 48 della legge
regionale 39/1995 è sostituita dalla seguente:
"b) area sociale: nella misura del quaranta o dell'ottanta
percento per gli assegnatari con redditi annui convenzionali
complessivi del nucleo familiare compresi nelle fasce A o B
dell'allegato B; il canone annuo non può comunque superare
rispettivamente il cinque o il dieci percento del reddito effettivo
del nucleo;".
On vote l'amendement présenté par le Conseiller Florio:
Présents: 29
Votants et favorables: 24
Abstenus: 5 (Chiarello, Dujany, Lanièce, Parisi, Tibaldi)
Président On vote l'article 25 dans le texte amendé:
Articolo 25 (Calcolo del canone. Modificazioni all'articolo
48)
1. La lett. a) del comma 1 dell'articolo 48 della legge
regionale 39/1995 è sostituita dalla seguente:
"a) area protetta: nella misura del quaranta percento per gli
assegnatari con reddito effettivo annuo complessivo del nucleo
familiare, derivante esclusivamente da pensione, non superiore
all'importo di una pensione minima INPS per la generalità dei
lavoratori aumentato dell'importo di una pensione sociale, come
previsto dall'area protetta dell'allegato B. Il canone annuo non
può comunque superare il cinque percento del reddito effettivo del
nucleo familiare e non può in alcun caso essere inferiore al cinque
percento dell'importo della pensione sociale; in deroga a quanto
stabilito dall'articolo 42, comma 3, sono inseriti nell'area
protetta i nuclei familiari con reddito costituito unicamente da
sussidi concessi da enti pubblici a fini assistenziali, purché di
importo ricompreso nel previsto limite;".
2. La lettera b) del comma 1 dell'articolo 48 della legge
regionale 39/1995 è sostituita dalla seguente:
"b) area sociale: nella misura del quaranta o dell'ottanta
percento per gli assegnatari con redditi annui convenzionali
complessivi del nucleo familiare compresi nelle fasce A o B
dell'allegato B; il canone annuo non può comunque superare
rispettivamente il cinque o il dieci percento del reddito effettivo
del nucleo;".
3. Il comma 5 dell'articolo 48 della legge regionale 39/1995 è
sostituito dal seguente:
"5. A coloro che sono collocati nella fascia E dell'allegato B e
che non provvedono ad accettare e a sottoscrivere il canone di
locazione di cui al comma 1, lett. e), a coloro che superano il
limite di reddito di cui alla fascia E dell'allegato B, nonché a
coloro che sono ricompresi nelle fattispecie di cui all'articolo
36, comma 6, all'articolo 42, comma 8, e all'articolo 43, comma 3,
è applicata un'indennità di occupazione pari al doppio del canone
risultante da quanto indicato al comma 1, lett. d),
indipendentemente dall'entità del reddito."
4. Il comma 6 dell'articolo 48 della legge regionale 39/1995 è
sostituito dal seguente:
"6. Con effetto dal primo giorno del mese successivo a quello di
entrata in vigore della presente legge, il canone di locazione non
può in alcun caso essere inferiore a lire 15.000 mensili a vano
convenzionale, salvo quanto previsto al comma 1, lett. a). Tale
importo è aggiornato al 1° gennaio di ogni anno, nella misura del
settantacinque percento della variazione accertata dall'ISTAT per
il periodo giugno/giugno. L'importo così ottenuto è arrotondato
alle cento lire superiori."
Présents: 29
Votants et favorables: 24
Abstenus: 5 (Chiarello, Dujany, Lanièce, Parisi, Tibaldi)
Président On vote l'article 26:
Présents: 29
Votants et favorables: 24
Abstenus: 5 (Chiarello, Dujany, Lanièce, Parisi, Tibaldi)
Président On vote l'article 27:
Présents: 29
Votants et favorables: 24
Abstenus: 5 (Chiarello, Dujany, Lanièce, Parisi, Tibaldi)
Président On vote l'article 28:
Présents: 29
Votants et favorables: 24
Abstenus: 5 (Chiarello, Dujany, Lanièce, Parisi, Tibaldi)
Président On vote l'article 29:
Présents: 29
Votants et favorables: 24
Abstenus: 5 (Chiarello, Dujany, Lanièce, Parisi, Tibaldi)
Président On vote l'article 30:
Présents: 29
Votants et favorables: 24
Abstenus: 5 (Chiarello, Dujany, Lanièce, Parisi, Tibaldi)
Président On vote l'article 31:
Présents: 29
Votants et favorables: 24
Abstenus: 5 (Chiarello, Dujany, Lanièce, Parisi, Tibaldi)
Président Il y a un article 31 bis avec un amendement des
Conseillers Borre et Florio, dont je donne la lecture:
Emendamento Dopo l'articolo 31 è aggiunto l'articolo 31bis che
segue:
"Articolo 31 bis
(Modificazioni alla tabella B)
1. La tabella B allegata alla legge regionale 39/1995 è
sostituita dalla tabella B allegata alla presente legge.
Composizione
nucleo
familiare
Area
protetta
Area
sociale
fascia A
Area
sociale
fascia B
Area
amministrata
fascia C
Area
amministrata
fascia D
Area
deroga
fascia E
Reddito
effettivo
Reddito
convenzionale
Reddito
convenzionale
Reddito
convenzionale
Reddito
convenzionale
Reddito
convenzionale
fino a 2 persone
pensione minima INPS + pensione sociale
fino a
9.000.000
da 9.000.000
a 18.500.000
da 18.500.001
a 24.000.000
da 24.000.001
a 29.600.000
da 29.600.001
a 40.600.000
3 persone
pensione minima INPS + pensione sociale
fino a 10.500.000
da 10.500.000
a 21.800.000
da 21.800.000
a 27.300.000
da 27.300.001
a 32.800.000
da 32.800.001
a 48.500.000
4 persone
pensione minima INPS + pensione sociale
fino a 12.000.000
da 12.000.000
a 25.100.000
da 25.100.001
a 30.600.000
da 30.600.001
a 36.000.000
da 36.000.001
a 57.000.000
5 persone
pensione minima INPS + pensione sociale
fino a 14.000.000
da 14.000.000
a 28.400.000
da 28.400.001
a 33.900.000
da 33.900.001
a 39.200.000
da 39.200.001
a 65.500.000
On vote l'amendement des Conseillers Borre et Florio:
Présents: 29
Votants et favorables: 24
Abstenus: 5 (Chiarello, Dujany, Lanièce, Parisi, Tibaldi)
Président L'amendement présenté par Monsieur Chiarello, dont je
donne la lecture, est échoué:
Emendamento Dopo l'articolo 31 è inserito il seguente:
"Articolo 31bis
1. L'allegato B alla legge regionale 39/1995 è sostituito dal
seguente:
Allegato B)
Limiti di reddito di cui all'articolo 44 per l'applicazione
dell'articolo 48
Compos.ne
nucleo
familiare
Area protetta
fascia A
Area sociale
fascia B
Area amm.ta
fascia C
Area amm.ta
fascia D
Area deroga
fascia E
Reddito
effettivo
Reddito
convenz.le
Reddito
convenz.le
Reddito
convenz.le
Reddito
convenz.le
fino a 2 persone
pensione minima INPS + pensione sociale e reddito convenzionale
fino a 9.000.000
da 9.000.000
a 17.000.000
da 17.000.001
a 22.000.000
da 22.000.001
a 27.000.000
da 27.000.001
a 33.000.000
3 persone
pensione minima INPS + pensione sociale e reddito convenzionale
fino a 12.000.000
da 12.000.000
a 20.000.000
da 20.000.001
a 25.000.000
da 25.000.001
a 30.000.000
da 30.000.001
a 37.000.000
4 persone
pensione minima INPS + pensione sociale e reddito convenzionale
fino a 15.000.000
da 15.000.000
a 23.000.000
da 23.000.001
a 28.000.000
da 28.000.000
a 33.000.000
da 33.000.001
a 42.000.000
5 persone e oltre
pensione minima INPS + pensione sociale e reddito convenzionale
fino a 17.000.000
da 17.000.000
a 26.000.000
da 26.000.001
a 31.000.000
da 31.000.001
a 36.000.000
da 36.000.000
a 48.000.000
Président On vote l'article 32:
Présents: 29
Votants et favorables: 24
Abstenus: 5 (Chiarello, Dujany, Lanièce, Parisi, Tibaldi)
Président On vote l'article 33:
Présents: 29
Votants et favorables: 24
Abstenus: 5 (Chiarello, Dujany, Lanièce, Parisi, Tibaldi)
Président On vote l'article 34:
Présents: 29
Votants et favorables: 24
Abstenus: 5 (Chiarello, Dujany, Lanièce, Parisi, Tibaldi)
Président On vote l'article 35:
Présents: 29
Votants et favorables: 24
Abstenus: 5 (Chiarello, Dujany, Lanièce, Parisi, Tibaldi)
Président On vote l'article 36:
Présents: 29
Votants et favorables: 24
Abstenus: 5 (Chiarello, Dujany, Lanièce, Parisi, Tibaldi)
Président A l'article 37 il y a un amendement du Conseiller
Parisi, dont je donne la lecture:
Emendamento Prima del comma 1 dell'articolo 37 è inserito il
seguente:
Il comma 1 dell'articolo 9 della legge regionale 40/95 è
sostituito dal seguente:
"Il prezzo di vendita degli alloggi è determinato dal prodotto
tra la tariffa relativa alla categoria e classe catastale di
appartenenza, moltiplicata per cento e il numero dei vani
convenzionali.
Il numero dei vani convenzionali è calcolato dividendo la
superficie convenzionale, determinata sulla base dell'articolo 13,
commi 1 e 3, della legge 27 luglio 1978, n. 392 (Disciplina delle
locazioni di immobili urbani), per quattordici. Al prezzo così
determinato si applica la riduzione dell'uno percento per ogni anno
di vetustà dell'edificio fino ad un massimo del venti percento.
Il prezzo di vendita, in ogni caso, non può superare il valore
massimo previsto dal comma 10 della legge 560/93."
Président La parole au Conseiller Parisi.
Parisi (Aut) Ritengo che quest'emendamento faccia tragicamente
la fine che hanno fatto tutti gli altri però, lo voglio presentare
lo stesso perché questo fa riferimento al prezzo di vendita della
legge n. 40, e - checché ne possa dire l'Assessore Lavoyer - credo
che, per quanto riguarda quest'aspetto, tutte le regioni d'Italia
che hanno applicato la n. 560, per quanto riguarda la vendita, lo
hanno fatto sulla base di quello che diceva l'articolo 10 e inoltre
sulla base di una valutazione a vano catastale.
Quando abbiamo affrontato quest'argomento in Commissione, anche
se poi per motivi di salute non sono stato presente quando lo si
votava, abbiamo detto che avremmo accettato il discorso di fare la
valutazione a vano convenzionale, il che già di per sé portava ad
un aumento del valore al metro quadro perché come tutti sapete la
superficie convenzionale è diversa dalla superficie catastale in
quanto, mentre nel vano convenzionale incidono anche altre
pertinenze, il balcone, le cantine ed altro, nel vano catastale
questo non avviene...
(interruzione di un Consigliere fuori microfono)
... Visco, bravo, Visco non è compagno mio, quindi te la devi
prendere con qualcun altro, se hai qualche obiezione da fare guarda
da quella parte...
Come dicevo, l'applicazione con il vano convenzionale ha
comportato una differenza di prezzo abbastanza elevata e, visto che
l'Assessore è stato a Roma dove tutti gli hanno fatto gli elogi per
l'applicazione della nostra legge, volevo fargli quest'esempio. Un
alloggio che con il valore della legge n. 560 sarebbe costato 88
milioni con il prezzo calcolato a vano convenzionale costa 115
milioni, cioè 28 milioni in più. E ancora, un alloggio che con la
n. 560 costava 104 milioni con il valore stabilito dalla legge n.
40 costa 137 milioni, quindi c'è un aumento in alcuni casi del
20-30 percento. Faccio solo questi esempi, ma lo stesso
ragionamento potrebbe essere esteso a tutti gli alloggi di edilizia
residenziale pubblica che sono nel piano vendita.
Come dicevo prima, lo scopo di quest'emendamento era perché
ritenevo che se avessimo applicato la n. 560, che è stata applicata
su tutto il territorio nazionale, gli utenti, che si sono trovati
non per un volere nostro, ma per un volere che è partito da Roma ad
essere proprietari o comunque ad accedere a questi alloggi,
avrebbero potuto farlo con un prezzo enormemente inferiore. Poi
altro discorso è, Consigliere Chiarello, se il patrimonio pubblico
vada venduto o non vada venduto, se debbano essere realizzati altri
alloggi, se debbano essere buttati fuori coloro che stanno dentro.
Questa è tutta un'altra partita e l'affronteremo dopo, però io non
vedo perché questa Valle, che è una Valle opulenta, una Valle che
ha tantissimi primati, si debba distinguere sempre da tutto il
territorio nazionale. Questo me lo dovete spiegare. Va benissimo,
dobbiamo dimostrare di essere dei bravi amministratori, però allora
Signori miei dimostriamolo in tutto non solo in queste cose qua,
dopodiché noi effettivamente avremmo il primato di tutto. Però non
vedo perché il cittadino che abita in Emilia Romagna o che abita in
Lombardia debba, attraverso una legge che non ha voluto nessuno, ma
che hanno voluto altri, acquisire un alloggio a certe condizioni e
l'inquilino che abita in Valle d'Aosta debba essere penalizzato in
questa maniera anche se poi ha dei vantaggi evidentemente. Però
teniamo conto che anche gli alloggi di edilizia residenziale
pubblica sono stati costruiti con certi tipi di materiali e a certi
costi. A questo riguardo vi invito tutti a farmi visita tanto per
vedere dove abito io perché, probabilmente, uscendo fuori da questa
stanza uno si rende conto di che tipo di alloggi parliamo. Avevamo
tra l'altro una bellissima area a verde, adesso pare che per
problemi non sappiamo di che genere ci debbano venire delle
autorimesse per cui l'area a verde sparirà perché l'istituto non ha
trovato il mezzo per fare dei garage sotterranei. Così ci troveremo
fra qualche tempo ad avere al posto dell'area a verde queste
strutture che sicuramente saranno, come impatto visivo e come
impatto ambientale, uno spettacolo che verranno a vedere tutti i
cittadini valdostani.
Senza fare polemica e senza fare dei drammi, Assessore, volevo
solo far presente una situazione che è reale e che è quella che si
applicherà attraverso l'articolo 9 della legge n. 40.
Président La parole au Conseiller Florio.
Florio (PVA-cU) Il ragionamento fatto dal Consigliere Parisi non
lo condividiamo premettendo che siamo per principio contrari alla
cessione del patrimonio di edilizia residenziale pubblica e lo
abbiamo detto quando in quest'aula si discusse del disegno di legge
che condusse poi alla legge n. 40. Ci sembra politica dissennata lo
spendere dei quattrini raccolti dai cittadini per realizzare un
patrimonio di edilizia residenziale pubblica che dovrebbe servire
per quelle fasce sociali che incontrano serissimi problemi a
risolvere il problema della casa, per soddisfare il bisogno di casa
in proprietà di fasce sociali che - fortunati loro - stanno
meglio.
Ma ci sembra che il discorso fatto dal Consigliere Parisi da una
parte sulla qualità degli edifici di edilizia residenziale pubblica
e dall'altra sulla superficie convenzionale non sia assolutamente
condivisibile perché la qualità degli edifici dipende anche questa
dalla dissennata politica di alcuni comuni che hanno voluto, contro
ogni logica di tipo urbanistico, realizzare edilizia di questo tipo
in ogni dove. L'esempio realizzato negli anni a partire dal ?78
nella città di Aosta è significativo: abbiamo piazzato edifici di
questo tipo in ogni dove, su ogni area che il piano regolatore
generale prevedeva in quel momento vincolata a verde, ad edilizia
scolastica, a scarpata stradale, a qualsiasi tipo di destinazione
purché fosse libera da edificazione. Lì le Giunte che si sono
succedute nel Comune di Aosta, presenti Parisi ed altri, hanno
localizzato tutto il localizzabile con le conseguenze che poi oggi
gli stessi, che hanno sollecitato l'inserimento di quegli
insediamenti, vengono qui a lamentare.
Seconda considerazione Consigliere Parisi. Vorrei sapere perché
chi compra unità immobiliari di questo tipo non debba pagare i
balconi, non debba pagare le cantine, non debba pagare i vani
comuni, non debba pagare la quota parte delle aree verdi, dei
parcheggi, delle strade di accesso, ma quale mai è il cittadino che
affronta un onere di questo tipo e che non deve pagare anche queste
cose? Ma perché ci deve essere un ragionamento di tipo diverso nei
confronti di questi cittadini che ricevono da una scelta politica
di questo tipo - che non condividiamo - un vantaggio evidente?
Président La parole à l'Assesseur aux travaux publics, aux
infrastructures et à l'aménagement du territoire, Lavoyer.
Lavoyer (FA) Ci asterremo su quest'emendamento, però mi pare -
senza polemica - che Parisi faccia un po' come Pinocchio, cioè non
solo non dica la verità, ma dica delle mezze verità. Infatti
l'esempio di equità del nostro disegno di legge è molto semplice:
applicando la n. 560 un alloggio di 4 vani calcolato per vano può
avere 160 metri, un alloggio di edilizia residenziale pubblica
costruito con i criteri più recenti, sempre di 4 vani, ha 90 metri.
Allora Parisi si preoccupa di far pagare l'alloggio di 160 metri
allo stesso prezzo di quello di 90 metri e questo è il risultato
che avremmo di fronte a noi se applichiamo la n. 560.
Poi quest'emendamento non sta in piedi, sarebbe un aborto, nel
senso che mi chiedo come possiamo noi, quando andiamo a calcolare
il prezzo di vendita degli alloggi, fare riferimento a due leggi,
cioè calcolare due valori, uno con la legge n. 40 e uno con la n.
560 e poi andare lì con il bilancino. Insomma, Parisi,
quest'emendamento va proprio contro uno dei capisaldi della legge,
quindi non possiamo che astenerci.
Président On vote l'amendement du Conseiller Parisi à l'article
37:
Présents: 26
Votants et favorables: 3
Abstenus: 23 (Agnesod, Bavastro, Bionaz, Borre, Chiarello,
Florio, Lavoyer, Linty, Louvin, Mafrica, Mostacchi, Perrin C.
Perrin G.C., Perron, Piccolo, Riccarand, Rini, Squarzino S.,
Stévenin, Vallet, Vicquéry, Viérin D., Voyat)
Le Conseil n'approuve pas
Président On vote l'article 37:
Présents: 27
Votants et favorables: 22
Abstenus: 5 (Chiarello, Dujany, Lanièce, Parisi, Tibaldi)
Président On vote l'article 38:
Présents: 27
Votants et favorables: 22
Abstenus: 5 (Chiarello, Dujany, Lanièce, Parisi, Tibaldi)
Président La parole au Conseiller Parisi pour déclaration
d'intention.
Parisi (Aut) Faccio una brevissima replica tanto ormai tutto
quello che doveva essere detto e che doveva essere scritto è
successo. Siamo all'ultimo atto, Assessore, lei sostiene che quanto
ho detto non solo oggi, ma durante tutta la legislatura non
risponde al vero, lei sostiene di aver realizzato un bellissimo
programma che riguarda l'edilizia residenziale pubblica, che
riguarda la politica della casa, ma i fatti sono fatti e non si
possono smentire con le parole. Basta andare a verificare quello
che avviene sul territorio valdostano, basta andare a fare delle
analisi per verificare quali sono le richieste che provengono sia
dalle giovani coppie, sia dalle famiglie in merito alla richiesta
di alloggi, basta vedere i prezzi che sono sul mercato per rendersi
conto della politica che in questo settore è stata portata avanti
dalla Giunta e lei, Assessore, è il titolare di questo dicastero
per cui io devo purtroppo rivolgermi a lei in qualità di
Responsabile di questo settore. Non lo faccio con
strumentalizzazione, non voglio neppure fare della demagogia, ma
questa è la realtà e la realtà, come dicevo prima, è evidente.
A nostro avviso, l'azione che poteva essere fatta dall'ente
pubblico era un'azione forte, un'azione che prendesse in
considerazione tutto il contesto generale che riguarda il problema
casa perché solo in quella maniera si sarebbero potute dare le
risposte puntuali a tutti i soggetti interessati al problema. Credo
che oggi nessuno sarebbe attaccato ad un alloggio di edilizia
residenziale pubblica, se avesse la possibilità di rivolgersi in
maniera diversa ad altre leggi e ad altri settori. Non è possibile
pensare oggi di dare una risposta con la legge n. 76, quando questa
legge, fatta nell'83, non risponde più alla realtà valdostana.
Quella legge andava modificata radicalmente, andavano trovati altri
strumenti per far fronte all'esigenza della casa; noi abbiamo fatto
proposte in tal senso, ma non sono state accolte, pazienza.
Speriamo che in futuro, come diceva il Consigliere Borre, questa
materia venga affrontata in maniera diversa, venga riconsiderato
l'atteggiamento che si è avuto verso questo settore fino adesso e
sicuramente le risposte saranno positive e saranno risolti molti
problemi.
Per quanto riguarda questa legge, si è voluto tentare di
accogliere delle richieste ancora una volta settoriali delle
esigenze di qualcuno, probabilmente saranno state date anche delle
risposte con questa legge però il problema di fondo rimane ed è
quello che ho cercato di esporre.
Per quanto riguarda l'emendamento, non volevo certamente fare
strumentalizzazione, non volevo fare demagogia. E non è vero
neanche che, approvando quest'emendamento, si sarebbe applicato un
prezzo differenziato per gli alloggi di tipologia diversa. Avevamo
accettato, lo dico anche al Consigliere Florio, di far pagare
quella che era l'incidenza che poteva concorrere alla valutazione
del prezzo di vendita tant'è che abbiamo accolto ben volentieri una
richiesta avanzata in Commissione, quella cioè di fare la
valutazione a vano convenzionale visto che il vano catastale poteva
portare a quello che diceva lui perché riteniamo giusto che un
alloggio di 100 metri quadri abbia lo stesso prezzo sia che si
trovi al quarto piano, sia che si trovi al primo piano, mentre
questo proprio con la n. 560 non era possibile. Con
quest'emendamento volevamo dire però un'altra cosa, volevamo dire
che come Regione Valle d'Aosta dovevamo applicare i criteri
applicati da tutte le altre regioni italiane per una questione di
equità. Non vediamo, e forse nel ragionare in questa maniera siamo
in errore, ma non vediamo perché un alloggio di 100 metri quadri di
edilizia residenziale pubblica in Valle d'Aosta debba costare 150
milioni e a Milano ne debba costare 100-120. Questo è il concetto.
Volevamo, solo per una ragione di equità, dire che lo stesso
alloggio, tenuto conto che la n. 560 è una legge nazionale, doveva
avere lo stesso valore a Bologna, a Milano come ad Aosta. Questo
non è stato fatto e ripeto che non voglio fare della demagogia.
Prima di terminare, voglio chiedere scusa al Consigliere Piccolo
perché l'ho citato ingiustamente. Mi era sembrato che, mentre
intervenivo, avesse fatto delle battute spiritose, non era così;
gli chiedo scusa pubblicamente perché avevo capito male.
Termino il mio intervento, mi auguro che quelli che sederanno in
questi banchi saranno molto più capaci di noi a dare quelle
risposte che forse non siamo stati in grado di dare, però
purtroppo, Assessore, la politica della casa e il settore della
casa sono in mano sua, ma non soltanto in mano sua perché ci sono
altri soggetti che assieme a lei potrebbero concorrere a dare
quelle risposte che lei forse da solo non è riuscito a dare.
Infine, vorrei fare una sola annotazione: stranamente l'attenzione
è sempre stata perspicacemente riferita agli alloggi di edilizia
residenziale pubblica, non si è mai parlato in questo Consiglio di
edilizia sovvenzionata o convenzionata. Eppure il Consigliere
Florio, quando faceva riferimento a quello che è successo nella
città di Aosta, non ha detto una cosa importante ed è quella che
purtroppo nel Comune di Aosta in particolare, ma anche in altri
comuni, gli interventi che sono stati fatti per l'edilizia
sovvenzionata e per l'edilizia convenzionata sono stati ben più
massicci di quelli fatti nell'edilizia residenziale pubblica. Là
andava prestata più attenzione, e lì sicuramente non sono stati
realizzati alloggi del tipo popolare, come dicevo per quanto
riguarda questo settore, lì è stato fatto altro. Sarebbe
interessante che qualcuno una volta tanto prestasse più attenzione
non a questo tipo di problematica, ma a quei problemi.
Termino con quest'annotazione, sperando di non avervi tediato e
augurandomi che, per quanto riguarda questo problema, si possano
dare in futuro risposte migliori.
Président La parole au Conseiller Chiarello.
Chiarello (RC) Dopo tutto quello che abbiamo detto, bisogna pur
ammettere che qualche passo avanti si fa con questa legge. Ho detto
prima che è arrivata in ritardo e io spero fermamente che il
periodo elettorale l'aiuti ad avere gambe subito, mentre l'altra
volta gli Istituti Autonomi Case Popolari per gli aumenti ci hanno
messo un anno e mezzo, speriamo che adesso per ridare indietro i
soldi o ricalcolare gli affitti, ce la facciano entro il 31 maggio.
Questa è una speranza che nutro.
Volevo solo ricordare una cosa, Borre: all'inizio della
relazione alla legge si parla di facilitazioni nel caso di presenze
nel nucleo familiare di redditi dei figli, quella parte lì
l'abbiamo stralciata però, è stato solo allungato, nessuna
facilitazione. Grazie.
Président On vote la loi dans son ensemble:
Présents: 26
Votants et favorables: 21
Abstenus: 5 (Chiarello, Dujany, Lanièce, Parisi, Tibaldi)
Le Conseil approuve
