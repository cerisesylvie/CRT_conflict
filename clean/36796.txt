Classificazione
FINANZA REGIONALE E LOCALE
Partecipazioni azionarie regionali



Oggetto del Consiglio n. 729 del 25 settembre 2014 - Resoconto
OGGETTO N. 729/XIV - Disegno di legge: "Disposizioni per
favorire il consolidamento patrimoniale della Monterosa S.p.A..
Modificazione alla legge regionale 13 dicembre 2011, n. 30 (Legge
finanziaria per gli anni 2012/2014)". (Approvazione di un ordine
del giorno).
Presidente
- La parola al relatore La Torre.
La Torre (UV)
- Grazie Presidente.
La relazione è stata allegata credo per tempo, quindi non so se
volete che la leggo o se la prendiamo per letta, come preferite...
La recente riorganizzazione societaria del settore funiviario
valdostano ha permesso alla Regione, per il tramite di Finaosta
S.p.A., di ottenere il controllo azionario di tutte le società
funiviarie valdostane e, conseguentemente, attraverso varie
operazioni di fusione societaria, di concentrare la proprietà e la
gestione di tutti i comprensori (con esclusione di quelli di
proprietà diretta dei Comuni) nelle sei maggiori società
funiviarie. Valutata la situazione dei crediti per finanziamenti
vantati sia dalla Regione stessa che da Finaosta S.p.A. nei
confronti delle sopracitate società funiviarie, si è ritenuto
opportuno immaginare un'operazione di ricapitalizzazione societaria
per la sola società Monterosa S.p.A. attraverso l'estinzione
parziale dei crediti per finanziamenti. Tale operazione, che si
realizzerebbe senza alcun esborso finanziario da parte della
Regione, per il tramite di Finaosta S.p.A., permetterebbe alla
società controllata di ridurre i propri impegni finanziari per la
restituzione dei finanziamenti a fronte di una contestuale
ricapitalizzazione societaria di importo pari al debito residuo dei
finanziamenti stessi.
Il disegno di legge prevede, per il consolidamento patrimoniale
della società Monterosa, la trasformazione in aumento di capitale
dei mutui attualmente contratti dalla società a valere sui fondi di
rotazione del bilancio regionale (gli altri mutui in capo a
Monterosa S.p.A. sono stati contratti sulla gestione speciale di
Finaosta, di seguito denominati "infruttifero"...). Ciò
permetterebbe quindi a Monterosa di avere un margine operativo per
i propri investimenti, non dovendo più restituire la quota di
capitale e di interessi e potendo quindi utilizzare tali cifre per
gli investimenti necessari al mantenimento del comprensorio, senza
pesare sul bilancio regionale.
L'operazione riguardante i mutui a valere sui fondi di rotazione
comporterà un mancato introito di quota di interessi da parte della
Regione di 403.230 euro e una rinuncia a credito (che però è
destinata all'acquisto di azioni) pari a 4.470.140 euro. Per
Monterosa l'operazione significa poter utilizzare 700.000 euro
l'anno per i prossimi sette anni. Grazie.
Presidente
- Grazie collega La Torre.
Siamo in discussione generale. È arrivato anche un ordine del
giorno inerente questo punto, non appena saranno pronte le
fotocopie...prego gli uscieri di distribuire l'ordine del giorno ai
colleghi. Qualcuno che chiede la parola? Ricordo che siamo in
discussione generale. Dopo aver chiuso la discussione generale,
prima di procedere a quelle che sono le votazioni dell'articolato,
si deve votare l'ordine del giorno. Non vedo richieste per la
discussione generale, quindi chiuderei la discussione generale per
la presentazione dell'ordine del giorno...ancora in discussione
generale, la parola al collega Gerandin.
Gerandin (UVP)
- Merci Président.
Semplicemente per ribadire l'importanza per una società come la
Monterosa Ski, per una realtà come il comprensorio Monterosa Ski.
Era necessario precisare quest'importanza perché, in un momento
così delicato in cui il settore turistico è toccato pesantemente
dalla crisi, la nostra realtà, la realtà che fa capo alla Monterosa
Ski è una realtà che in questo momento crea un'importante
occupazione. È una realtà che è cresciuta col tempo, che ha visto
ultimamente l'aggregazione di quelle che erano quelle piccole
società. È una realtà che, nostro malgrado, è purtroppo
economicamente sempre stata in palese difficoltà: questo non
possiamo negarlo. Quando è stata fatta la scelta di aggregare
queste piccole società, l'idea era proprio quella di cercare,
creando un comprensorio molto più ampio, di andare a diminuire
quello che era l'impatto, quelle che erano le perdite e oggi ci
vediamo di fronte a questa proposta, a questo progetto di legge n.
29. Noi crediamo che questo passaggio sia un passaggio necessario
per dare un minimo di garanzia a questa società. Nello stesso tempo
noi vorremmo che le cose si chiamassero con il loro vero nome,
questo io l'ho già detto in commissione quando ci venne illustrata
la legge dall'Assessore, perché, quando si dice che tale operazione
si realizzerebbe senza alcun esborso finanziario da parte della
Regione per il tramite di Finaosta...è vero che la Regione non tira
fuori i soldi, ma è pur vero che comunque quei fondi di
rotazione...sono disponibilità in meno della finanziaria regionale,
per cui di fatto...io direi: chiamiamo le cose con il loro vero
nome, non è un impatto zero per le casse regionali. È che la
Regione non tira fuori i soldi, ma è la finanziaria regionale,
Finaosta, che, di fatto, riconvertendo quelle che
sono...trasformando in aumento di capitale sociale i mutui
attualmente contratti, di fatto, vede ridotta la capacità di poter
garantire questi fondi di rotazione: questa mi pareva una premessa
necessaria, corretta, non polemica, però noi ci teniamo a dire le
cose come stanno.
Detto questo, noi vorremmo che questo sforzo non fosse uno
sforzo vano, fosse uno sforzo di prospettiva e ci sono alcuni
passaggi che a noi non garbano così tanto su com'è stato gestito
fino ad oggi il Monterosa Ski: dico questo perché se affronti...noi
vorremmo che ci fosse un po' di coerenza con quanto stabilito,
parlo dei compensi, ad esempio, del Presidente. Quando un'assemblea
delibera 90.000 euro di compensi e poi alla fine vedi che ci
aggiungono più di 10-12 mila euro all'anno di rimborsi, autostrade
e rimborsi auto...ora, nessuno ha obbligato nessuno a fare
l'amministratore, il presidente di questa società. Noi abbiamo
ultimamente, purtroppo come altre località, alloggi vuoti, se
qualcuno vuol fare l'Amministratore del Monterosa, può benissimo,
io penso, con questi emolumenti fare una scelta di vita, invece che
addebitare 10-12 mila euro all'anno di trasporti, rimborsi spesa,
magari fare una scelta...anche perché ho guardato, ho dato
un'occhiata anche a quelle che erano le presenze in loco
dell'Amministratore...beh, posso dirvi tranquillamente che la media
è di due, tre giorni la settimana. Immaginiamoci se era presente
tutti i giorni...ecco, avremmo probabilmente raddoppiato i
costi...questo è il senso che vogliamo...noi vorremmo che ci fosse
trasparenza su tutto, trasparenza anche sui metodi di assunzione:
questo è un altro passaggio che noi riteniamo particolarmente
importante.
Dicevo prima: va salvaguardata l'occupazione, è una realtà che
non può prescindere da quest'occupazione, però abbiamo visto anche
lì dei percorsi particolarmente privilegiati per parenti e amici e
abbiamo visto assunzioni anche quelle a tempo determinato che
magari alcune hanno durata di undici mesi, altre più sfortunate,
ecco, tre mesi, però basta darsi alcune regole, darsi alcuni
criteri. Questo era il senso, per cui noi crediamo che sia
necessario procedere a questa ricapitalizzazione, ma allo stesso
tempo vorremmo che si cambiasse veramente registro. Questo era
anche il senso dell'ordine del giorno che abbiamo presentato, come
vedete, e su questo noi gradiremmo veramente che ci sia un cambio
di passo che vada nel senso di chiamare le cose con il loro nome e
soprattutto cercare di essere coerenti con le difficoltà
dell'azienda, dove abbiamo visto che purtroppo si è cercato in
qualche maniera di eludere anche quelli che erano i...soprattutto
legato ai compensi. Detto questo, torno a dire che ribadiamo
l'importanza in questo momento di mantenere questa società, dare un
segnale forte, ma un segnale che ci sia un vero cambiamento.
Grazie.
Presidente
- Grazie Consigliere. Siamo sull'ordine del
giorno. Siamo ancora in discussione generale. La parola al collega
Donzel.
Donzel (PD-SIN.VDA)
- Grazie Presidente.
Prendiamo atto di quest'ordine del giorno giudicandolo
sicuramente significativo e importante alla luce della relazione
fatta dal collega La Torre, in quanto è chiaro che, quando noi
parliamo di salvare delle aziende strategiche come quelle degli
impianti da sci, entriamo su un terreno delicatissimo. Sappiamo che
il turismo è la prima azienda valdostana, è indispensabile per lo
sviluppo della nostra comunità, sappiamo che in gioco ci sono posti
di lavoro, non soltanto posti di lavoro di queste società, ma c'è,
diciamo, un intero comprensorio che opera nel settore privato che
vive intorno agli impianti da sci. Il rammarico certamente è sempre
quello di gestioni che forse sono state sicuramente molto attente a
valutare e anche a premiare non si sa neanche bene per quale motivo
gli amministratori, i dirigenti che sicuramente hanno tratto
beneficio dalla gestione di queste società, lasciando poi magari
dei conti che invece sono dei conti che ovviamente non ci lasciano
soddisfatti di questa gestione. Da una parte quindi ci troviamo di
fronte ad un'emergenza, al dire se siamo favorevoli che continui
uno sviluppo turistico e sciistico importante in questa regione - e
non vogliamo sottrarci a questo dovere -, però, dall'altra,
chiediamo che altro sia l'atteggiamento che dev'essere tenuto anche
dalla Regione nei confronti di questi amministratori, si deve
chiedere maggior rigore, una maggiore attenzione ai risultati
economici, perché ovviamente il tempo in cui probabilmente queste
ricapitalizzazioni o risistemazioni dei conti passavano via lisce
senza problemi non è più quello e quindi è importante che, di
fronte al salvataggio di un'impresa, si risponda anche con un
cambio netto negli uomini e nel modo di gestire queste società. Noi
quindi voteremo a favore di quest'ordine del giorno.
Presidente
- Altri colleghi? La parola al collega
Farcoz.
Farcoz (UV)
- Grazie Presidente. Cinque minuti per una
sospensione al fine di valutare il testo.
Si dà atto che la seduta è sospesa dalle ore 17,39 alle ore
17,54.
Viérin M. (Presidente) -
Riprendiamo i lavori dopo la
sospensione. La parola all'Assessore Marguerettaz...ah, la parola
all'Assessore Ferrero...
(ilarità in aula)
...Ferrero è perché...visto che c'era la sospensione...se lei
era già Assessore...
(interruzione di alcuni Consiglieri, fuori microfono)
Marguerettaz (UV) -
Grazie Presidente.
Ora, intanto ringrazio coloro che sono intervenuti, ovviamente,
parlando sia dell'ordine del giorno, sia del disegno di legge,
quindi credo che tutti quelli che sono intervenuti abbiano ribadito
che è fondamentale sostenere e seguire con attenzione le nostre
società di gestione degli impianti a fune. Società degli impianti a
fune che in quest'ultimo anno hanno dovuto affrontare tutta una
serie di sfide non banali, quali l'incorporazione di una serie di
società minori, minori perlomeno come fatturato, non è ovviamente
una
diminutio
e non è una valutazione negativa. Devo dire
che stiamo raccogliendo ormai già da un po' di tempo delle
soddisfazioni, ci sono sicuramente ancora tante cose da mettere a
punto, ma tante sono state fatte.
Rispetto all'ordine del giorno, la maggioranza non è contraria
di per sé all'ordine del giorno, dobbiamo semplicemente metterci
solo d'accordo su come vogliamo interpretarlo, nel senso che è un
ordine del giorno che, ripercorrendo quella che è stata la storia
degli ultimi anni, evidenzia che, in un momento dove si introducono
delle importanti risorse finanziarie, si debba fare il possibile
per rilanciare e, se vogliamo, per migliorare la gestione della
società. Se per discontinuità intendiamo andare a rivedere ruoli e
anche persone per dare una migliore interpretazione, una migliore
energia alla società, siamo sostanzialmente d'accordo; se per
discontinuità vogliamo dire che tutto quello che è stato fatto in
precedenza è stato fatto male, ovviamente non siamo d'accordo, nel
senso che riteniamo che in questi anni tante siano state le cose
che sono state fatte, tante sono le cose da fare e quindi se per
discontinuità è una scelta per andare ad individuare delle risorse,
delle energie, delle competenze che ci consentano di rivedere
quella che è l'attuale impostazione siamo d'accordo. Non vorrei che
questa discontinuità fosse poi un'interpretazione con il bilancino,
dove andiamo a bollare qualcuno e a renderlo un intoccabile. Nel
senso che per discontinuità siamo d'accordo nel dare un segnale,
per cui se siamo allineati su questo tipo di interpretazione, non
ci sono motivi per non votare quest'ordine del giorno.
Presidente -
La parola al collega Ferrero.
Ferrero (M5S) -
Grazie Presidente.
Non ruberò molti minuti e cercherò di mantenermi, diciamo, calmo
sulla questione, non prima però di riscontrare come le
dichiarazioni del collega La Torre, in base al quale l'operazione
si svolgerebbe senza esborso da parte della RAVA, dette così per il
pubblico anche che ci ascolta mi sembrano oltremodo fuorvianti e
devo dire che...anzi mi hanno fatto girare veramente
forte...mantengo diciamo...la caratteristica finanziaria...i fondi
di rotazione. Ecco, per dire che ormai questa è un po' una fila di
cadaveri, quella che si allinea dopo il bilancio del Casinò e il
bilancio di Valle d'Aosta Structure, il bilancio questo della
Monterosa. Bilancio che non è per il primo anno in passivo, ma è un
bilancio che ha dei precedenti che risalgono ad anni e anni
addietro. Io mi sono letto il bilancio con attenzione, e
ovviamente, effettivamente, fa venire un pochettino i brividi; mi
sono letto anche la relazione del revisore legale, una relazione
che è abbastanza asettica per una situazione che è come quella che
è stata rappresentata e la relazione che è stata fatta sulla
gestione del bilancio dal Presidente del consiglio di
amministrazione.
Qui effettivamente è una relazione che io ho trovato oltremodo
lacunosa, nel senso che si limita, allineando una serie di dati,
sì, a rappresentare quella che è la situazione, ma è una specie di
certificato di morte con l'autopsia fatta dal
coroner
, cioè
non troviamo degli elementi di speranza in questa relazione, non
troviamo quasi neanche la consapevolezza della gravità della
situazione! Io non sto a leggervi tutta la relazione, ma un
elemento che può essere ben compreso anche da noi, che non siamo
degli esperti in bilancio, in una situazione del genere, in cui la
società veramente è con un piede nella tomba, nel capitolo
"Marketing e promozione" si scrive:
"la campagna 2012-2013 di
Monterosa Ski si è sviluppata su un riuscitissimo mix tra branding
e call-to-action commerciale"
, che uno dice: "accidenti!". Le
tematiche portanti della comunicazione sono state...uno dice: "in
una situazione del genere sarai...cioè devi aggredire il mercato,
quindi avrai dei messaggi che sono dei messaggi forti", le
tematiche portanti sono state:
"abbiamo la neve
.
"Abbiamo
la neve" punta sulla voglia della prima neve, comunica l'apertura
del comprensorio, lancia una stagione e promuove il preski"
.
Abbiamo la neve... La seconda tematica aggressiva è:
"sciare nel
Monterosa Ski"
. Sciare? Ma cosa dovrebbero fare nel Monterosa
Ski? Ma ci rendiamo conto che questi sono i messaggi di marketing
che vengono inviati? Non dobbiamo poi stupirci se i risultati che
sono anche evidenziati in bilancio del numero delle persone che
frequentano il comprensorio, quel comprensorio...i vari comprensori
che ormai fanno parte, a seguito dell'incorporazione di tutte le
altre società...hanno dei numeri che sono dei numeri completamente
fuori dal mondo!
Nel capitolo principale, "Principali rischi per la società", la
stessa cosa:
"i rischi più significativi sono l'ineludibile
rischio di mercato e il correlato rischio di liquidità, a fronte di
una struttura produttiva caratterizzata dalla prevalenza di costi
fissi, l'affluenza degli sciatori nel comprensorio e quindi i
ricavi della gestione caratteristica, cui sono connessi i flussi di
cassa positivi della gestione..."
, e via così, ma il bello
viene nella sezione "Evoluzione prevedibile della gestione" e qui
dici: la ricetta quale sarà? La ricetta è non come uscire dalla
crisi, ma è una fotografia su quello che bisognerebbe fare, ma
quello che bisognerebbe fare, cioè aumentare le persone che
frequentano il comprensorio, diminuire i costi, come lo facciamo?
Qui c'è una mera elencazione di quello che...insomma, è come se
alla fine si dicesse: "certo, non abbiamo da mangiare, dobbiamo
trovare da mangiare", ma dove lo troviamo, come lo troviamo? La
stessa lacuna la troviamo poi nella relazione del collegio
sindacale. Una relazione che - mi sono anche fatto aiutare da una
persona che è addetta ai lavori - è veramente una relazione...io
non so quanto è stato pagato questo collegio sindacale per fare una
relazione del genere, poi lo chiederò attraverso una richiesta di
accesso agli atti. Veramente non è stato fatto un grande sforzo,
qui addirittura c'è un eventuale residuo che potrebbe essere di
copia-incolla e vi spiego perché:
"al fine di assicurare la
continuità aziendale, la società dovrà presumibilmente fare ricorso
ad ulteriori sostegni patrimoniali da parte degli azionisti"
,
ma che riscontro è? Allora, questa è sicuramente una società
partecipata, ma si muove sul mercato, come ci insegna Frigerio,
come una società in libera concorrenza, non si può dire e dare come
ricetta per ripianare un deficit quella automaticamente di dire:
"andiamo a chiedere i soldi alla Regione"! Qui ci vuole almeno una
linea guida, certamente non è il collegio sindacale che deve dare
le linee guida di amministrazione, ma quanto meno un indirizzo lo
deve dare, qui non c'è nulla, non si ritrova nulla!
Vi è poi anche una cosa che è molto interessante:
"il
bilancio reca una perdita netta di euro 2.128.492, nulla opponendo
alla proposta della sua destinazione..."
, ma, Signori, anche
dal punto di vista della tecnica di esposizione, le perdite non si
destinano, le perdite si ripianano, ma come si fa a fare una
relazione del genere? Come si fa a pagarla? A questo punto io mi
pongo anche il dubbio...ho della documentazione che dovrò
verificare...è veramente realistica, è stato fatto veramente un
controllo sui bilanci della Monterosa come si deve da parte di chi
doveva controllare? Perché qui i dubbi seri vengono. Allora capite
che se ci si affida ad amministrazioni del genere e anche chi
dovrebbe controllare fa un controllo che qui parrebbe - dico
"parrebbe" - superficiale, ma se poi si andasse nel dettaglio, si
potrebbero tirare fuori altre cose che sono però di carattere
tecnico, e non mi sembra questa la sede... Dobbiamo allora
veramente farci una domanda: se è il caso di ripianare questo
deficit o se non sia il caso, sicuramente, come hanno proposto i
colleghi, di andare verso la sostituzione immediata di chi ha
amministrato in questi anni e andare nel senso di una riduzione dei
costi e degli sprechi, ma che non dev'essere una dichiarazione di
intenti, dev'essere un'elencazione di quello che si può fare e che
si deve fare, perché sennò ci viene voglia di andare a vedere in
alcuni "appalti" - tra virgolette - della Monterosa, e qualcuno
riceverà il messaggio, perché adesso anche noi mandiamo qualche
messaggio criptato. Ho terminato.
Presidente -
La parola al collega Viérin Laurent.
Viérin L. (UVP) -
Merci Monsieur le Président.
L'occasione della discussione di questo disegno di legge per il
consolidamento patrimoniale della Monterosa è un'occasione
importante per discutere, e alcuni colleghi lo hanno anticipato, ma
anche l'Assessore...sulla situazione in parte si trova nella
relazione della legge, in parte su questa realtà, ma inserita in un
discorso più generale e globale di quella che è un'importante
realtà degli impianti a fune della Valle d'Aosta. Ci pare di capire
in questi ultimi mesi, dalle dichiarazioni, dagli atti e da ciò che
si sta muovendo a livello amministrativo, e non solo, che ci sia
un'idea di lavorare maggiormente in sinergia per quello che è
l'indirizzo che l'Amministrazione regionale dà a queste realtà
importanti, affinché ci sia la possibilità di promuovere un
territorio, di operare su un singolo territorio, ma anche quella di
avere una realtà unica che possa essere più competitiva, che possa
essere più trasparente sugli acquisti, piuttosto che unica
nell'idea di supporto a quella che è una politica turistica e non
solo di una Regione.
È chiaro che abbiamo tante realtà nel panorama degli impianti a
fune e tra queste realtà quella della Monterosa forse negli ultimi
anni è stata quella un po' più travagliata da un punto di vista di
bilanci, dal punto di vista operativo e non oggi...e nel nostro
ordine del giorno lo abbiamo voluto evidenziare, proprio per far
risalire i problemi di una società non all'immediato e solo al
presente. Ciò che ci faceva e ci ha fatto riflettere è il fatto che
nel 2010, a fronte della presentazione di un bilancio che
presentava forti perdite, si era deciso di dare una svolta o,
meglio, per usare le parole del nostro ordine del giorno, si era
deciso di dare discontinuità e si era data discontinuità perché in
capo ad una certa gestione si diceva non ci fossero più le
condizioni per riuscire ad avere un effettivo rilancio, tant'è che
gli indirizzi e soprattutto l'atto di nomina del 2011 del nuovo CdA
presupponeva un rilancio di questa che è un'importante realtà per
la nostra Valle d'Aosta e anche per un comprensorio, che è in netta
evoluzione e gli ultimi dibattiti sui nuovi collegamenti ci fanno
capire che un potenziale enorme sta in capo a questa realtà.
Il fatto di avere assistito ad una gestione, ad una realtà
travagliata quindi ci fa dire, oggi ancora più di prima, che
probabilmente c'è qualcosa che dev'essere visto in questa società e
soprattutto si deve rivedere qualcosa in questa società inserita in
un contesto generale: ecco perché noi chiediamo la discontinuità.
Assessore, è chiaro che la discontinuità sta nelle scelte e le
scelte stanno nelle persone, noi non facciamo mai delle questioni
personali, lo abbiamo detto dall'inizio di questa legislatura -
perché si è parlato tante volte, purtroppo, di persone in altre
società partecipate, ma mai nulla avevamo da un punto di vista
personale -, ma, quando si ricoprono dei ruoli e delle funzioni, si
sa che il nostro ruolo è connesso all'azione, alle idee,
all'impulso, al fare squadra. Noi riteniamo che in questa società,
purtroppo, non ci siano oggi, da un punto di vista del bilancio,
perché siamo in scadenza...quindi non chiediamo che ci sia una
rottura, come abbiamo chiesto in altre società, ma che ci sia, in
prospettiva di una revisione di certe persone, con la dignità che
va riservata a queste persone, un cambio di rotta, un cambio di
rotta che tuteli anche soprattutto noi amministratori. È per questo
che il nostro voto su quest'atto è fortemente condizionato
dall'approvazione di quest'ordine del giorno, perché è chiaro che
noi siamo anche disposti a dare un voto favorevole ad un'azione
indispensabile per il rilancio di una nostra società
importantissima per la Valle d'Aosta, però il nostro voto è
condizionato all'approvazione di quest'ordine del giorno.
Prendiamo quindi atto favorevolmente dei buoni propositi esposti
dall'Assessore a nome del Governo regionale e rassicuriamo sul
fatto che non è nostra intenzione andare a mettere in discussione
le persone, ma in questo caso bisogna dire che le scelte che
all'epoca furono così di cambiamento per rilanciare, anche
attraverso nuove persone, non hanno purtroppo dato gli esiti
sperati. Non siamo quindi noi a valutare se sono le persone, se è
la situazione contingente, se sono appunto i cambiamenti che stanno
arrivando, fatto sta che, come amministratori, proprio per
tutelarci oggi e per avere una speranza di rilancio di questa
realtà, noi chiediamo questa discontinuità. Qualcosa non ha
funzionato anche...e sappiamo tutti che le responsabilità non sono
mai solo di chi ha un ruolo, diciamo, di nomina politica, ma ci
sono stati anche dei problemi dal punto di vista di chi, da un
punto di vista tecnico, ha gestito tutta una serie di dossier,
anche e soprattutto - e questo è un aspetto importante per noi - a
livello di personale, di risorse umane, perché il clima che si è
creato su un'importante realtà che è su due versanti e che deve
contemperare mentalità, territori, amministrazioni, esigenze
diverse...deve saper creare sinergie tra queste comunità e queste
comunità... Chi opera all'interno di queste società comunque ha
vissuto in quest'ultimo periodo dei momenti non favorevoli, non
consoni, secondo noi, a quella che è una gestione, diciamo,
operativa in senso positivo, soprattutto con i risultati che poi
chi lavora in una società porta nell'insieme di una
squadra...dovrebbe invece essere in termini di criteri, in termini
soprattutto di clima, di collaborazione, di meritocrazia, di
trasparenza e, senza volersi riempire la bocca di slogan, ma quella
che è effettivamente una motivazione di chi lavora all'interno di
queste società, perché poi, quando si parla di società partecipate,
il lavoro che viene fatto in II Commissione, trasversale tra tutti,
va proprio nella direzione di dire: "noi non andiamo a parlare di
dipendenti, non andiamo a mettere in discussione il lavoro di
dipendenti, che vanno probabilmente motivati e che fanno parte di
un sistema, ma mettiamo in discussione quella che è
un'organizzazione, che probabilmente, se più funzionale, darebbe la
possibilità a chi lavora all'interno di questa società di sentirsi
valorizzato maggiormente". È con questi propositi quindi che noi
chiediamo che ci sia un voto favorevole da parte di tutti,
maggiormente condiviso, per quanto possibile, tra i vari gruppi, le
varie sensibilità all'interno di questo Consiglio, affinché tutti
assieme, in sinergia con ciò che si sta facendo sulle partecipate,
ci sia un'attenzione di riguardo per questa realtà, di fronte
soprattutto alle sfide che ci attendono e che attendono il futuro
degli impianti a fune in Valle d'Aosta.
Presidente -
Grazie collega Viérin. Altri chiedono la
parola? Non ci sono richieste di intervento. Chiudo la discussione
generale e passiamo alla votazione dell'ordine del giorno...scusi,
Chatrian, le chiedo solo di prenotarsi prima, altrimenti...la
parola al Consigliere Chatrian, ancora in discussione generale.
Chatrian (ALPE) -
Sì, grazie Presidente.
Questo è un tema importante, che in questi sei anni e mezzo
abbiamo affrontato diverse volte in quest'aula, che va affrontato
con tutte le pari informazioni sul tavolo, come sempre, come per
tutti i dossier, come per tutti gli argomenti. Dico questo perché
il DL 29, scaricatoci dal Governo qualche giorno prima dell'ultimo
Consiglio, ci è arrivato così sul tavolo in II Commissione, come
oltretutto stamattina, collega La Torre, Presidente della "grande"
II Commissione, ha fatto per quanto riguarda il piano informativo.
La maggioranza decide, va avanti, mancano tutta una serie di
informazioni, forse questo Consiglio non ha neanche bisogno di
avere tutte le informazioni per poter affrontare nel merito, non a
livello di ricatti, ma nel merito i dossier..."io ti do questo e tu
prendi quello". Non penso che sia la soluzione per la Valle d'Aosta
che vogliamo, per la Valle d'Aosta del domani, almeno per quanto
riguarda il gruppo ALPE. Avevamo chiesto all'Assessore Marguerettaz
in commissione di avere ulteriori informazioni per quanto riguarda
la situazione non solo patrimoniale, ma le azioni che erano state
messe in campo e, al collega Presidente La Torre, il sottoscritto
aveva chiesto di incontrare l'azionista di riferimento, Finaosta,
come faccio sempre per tutte le società partecipate e controllate,
e di incontrare il consiglio di amministrazione, come faccio sempre
d'abitudine, da sei anni a questa parte, anzi da sei anni e mezzo a
questa parte.
La risposta di questa maggioranza, o quanto meno del collega La
Torre, è stata: "dobbiamo scaricare il provvedimento subito perché
è urgente", così mi è stato detto dalla maggioranza...e quindi
dobbiamo andare in aula. Tutte queste informazioni quindi non sono
state recepite dalla commissione, non sono state affrontate nel
merito; avevamo chiesto anche all'azionista di riferimento,
Finaosta, di avere l'ultimo bilancio; a nostro avviso, ci sembrava
doveroso avere il bilancio 2013-2014, che mi risulta non ancora
approvato. Al di là di questo, non penso che con la formula dei
ricatti: "voto uno sennò voto l'altro" si vada molto avanti, quindi
noi, come gruppo ALPE, avevamo deciso, come dicevo prima, di
affrontare nel merito il disegno di legge n. 29. Rispetto ad altre
società, la società Monterosa nel 2000, 2002, 2005, 2007 aveva
fatto grandi investimenti - giusti, sbagliati, penso che non sia
oggi il momento di entrare nel merito su quello -, quindi si era
indebitata parecchio e aveva avuto delle grandi difficoltà legate
anche alla mancanza di innevamento in quegli anni, dove oltretutto
l'andamento sia del MOL che del fatturato segnava dal 2000 al 2011
delle volatilità molto importanti. Queste sono tutte considerazioni
che devono essere fatte ed affrontate nel momento in cui si decide
di fare - non so se è giusto dal punto di vista tecnico - una
ricapitalizzazione, perché praticamente è una ricapitalizzazione,
con un delta che alla fine la Regione mette...anzi non incassa come
interessi, quindi c'è un aiuto diretto a questa società. Dico
questo perché a domanda proprio del sottoscritto in commissione,
l'ingegner Zoppo mi rispose che, per quanto riguarda l'andamento
del bilancio 2013 e 2014, la perdita di esercizio risultava
inferiore rispetto agli altri anni, ma aggravata
dall'incorporazione delle piccole società: quella di Brusson 400
mila euro mi pare, quella di Champorcher mi pare e mi pare anche
quella di Gressoney-Saint-Jean, cosiddetta "Weissmatten". La
perdita di esercizio quindi praticamente veniva aggravata
dall'accorpamento delle tre piccole società. Dicevo: noi abbiamo
sempre affrontato queste società in questa direzione, prima di
eventualmente decidere dei percorsi alternativi, bisogna avere sul
tavolo tutte le informazioni, tant'è vero che al punto 50...come
capite, noi non eravamo a conoscenza di quest'ordine del giorno,
immagino...non so se correttamente...dirlo in politica...si dice e
non si dice...ma non eravamo assolutamente a conoscenza di
quest'ordine del giorno presentato dai colleghi.
Come gruppo ALPE, abbiamo presentato una mozione che andava
proprio, a nostro avviso, nella direzione che noi da anni riteniamo
indispensabile, a maggior ragione adesso che le risorse sono
calate: quella della trasparenza, tant'è vero che chiediamo al
Presidente della Regione e al Consiglio tutto che informi la
commissione competente e condivida criteri e scelte per la
selezione prima che Finaosta proceda alle nomine. Noi sappiamo
perfettamente che è Finaosta poi che nomina, e che è a conoscenza
quasi di tutti, penso di chi si occupa di politica in questo
Consiglio, che ci sono in scadenza le nomine della Monterosa Ski,
ma anche quella della Cervino S.p.A. e della Pila S.p.A.. La
richiesta che avevamo stilato dieci giorni fa quindi andava proprio
in quella direzione: che la trasparenza deve essere sì pagata, ma
le competenze devono essere di alto profilo e soprattutto ci devono
essere dei criteri chiari, blindati e forti. Nel nostro programma
del gruppo ALPE avevamo inserito nel 2013 e anche nel 2008...mi
sembra che dal 2008 al 2013 più volte mi avete sentito...ci avete
sentito discutere del nostro secondo bilancio, dell'importanza
socio-economica che hanno le società partecipate e controllate sul
territorio regionale; abbiamo inserito proprio su questo punto, un
punto, a nostro avviso, programmatico, ma importante:
"per
quanto riguarda le partecipate e controllate, ad ogni partecipata
andranno affidate missioni ben precise e della loro attività dovrà
essere edotto il Consiglio regionale"
. Dibattito di ieri sul
discorso del gruppo CVA, che abbiamo affrontato, sul fatto di
entrare in Borsa oppure no, chiediamo di avere le pari informazioni
per poter decidere, quindi di ridare centralità al Consiglio
regionale.
Ripeto: a noi i ricatti non interessano, non è partita nostra,
ma a noi interessa invece che i vertici di queste società...e
l'avevamo scritto sul nostro programma:
"al vertice andranno
nominate, tramite procedure selettive trasparenti, persone capaci,
retribuite in base all'impegno richiesto e alle performance
societarie"
, questo era un po' il principio che avevamo
inserito all'interno del nostro programma.
Termino facendo queste due considerazioni sull'ordine del giorno
che è stato presentato. Io spero, io auspico che la mozione che noi
abbiamo presentato innanzitutto sia approvata da questo Consiglio,
perché altrimenti mi sembra una partita di ricatto personale...e
che quindi la selezione sia trasparente, i criteri siano chiari, lo
skill
pure, e anche il curriculum perché noi riteniamo
fondamentale che in questo momento chi viene nominato - e queste
sono delle nomine non elettive, sono delle nomine - abbia tutte le
capacità per poter portare le società partecipate e controllate,
anche quelle in difficoltà, anche quelle che hanno subito dei
grandi investimenti nel passato...possano comunque essere solide,
dare lavoro e soprattutto creare le condizioni e valorizzare quelle
che sono le attività locali, commerciali, perché l'obiettivo di una
società partecipata e controllata è quello non solo di chiudere un
bilancio in pareggio, ma quello di far vivere e convivere la nostra
società. Grazie.
Presidente -
Grazie collega Chatrian. Chiudiamo quindi la
discussione generale o c'è ancora qualcuno? Si chiude la
discussione generale e si passa alla votazione dell'ordine del
giorno. La parola al Presidente della Regione per la replica.
Rollandin (UV) -
Molto brevemente, l'analisi che è stata
fatta e che l'Assessore ha giustamente ripreso sul discorso della
Monterosa, tenendo conto delle considerazioni nel suo insieme sulla
valenza di quello che è stato fatto in questi anni per cercare in
qualche modo di valorizzare le potenzialità e di ridurre i costi:
questa è l'operazione che si è cercato di fare...questo passa
attraverso tanti momenti, passa attraverso una serie di operazioni
che devono essere in qualche modo chiare. Voglio ricordare che il
discorso Monterosa, tanto perché non ci siano equivoci, proprio
perché ha uno storico indebitamento, che poi non è avvenuto per
altre società, si è trovato con un
gap
, che è quello degli
interessi su questo, perché bisogna dirlo questo, al di là delle
gestioni, cosa che non è avvenuta per altri impianti, dove
l'Amministrazione ha pagato tutto. Credo che il collega Chatrian
può essere buon testimone che ai tempi in cui si diceva: "non
facciamo più indebitare le società"...è stato un momento favorevole
a Torgnon, perché in quel momento Torgnon ha fatto i suoi
investimenti e la Regione ha pagato tutto, poi di nuovo si è
tornati ad una situazione dove, per diverse ragioni, gli
investimenti avevano comunque un coinvolgimento della società. Oggi
qui la Monterosa si trova con interessi su quelli che erano gli
investimenti fatti, correttamente è stato ricordato, che
chiaramente pesano. Ora, la considerazione di base che è stata
fatta, solo per chiarire il perché oggi facciamo quest'intervento,
è che noi ci troviamo a dover sostanzialmente pagare interessi
forti alle banche quando con questo sistema cerchiamo di ridurre. I
700 mila che vengono dati per interessi sono fondi che, per carità,
vanno alle banche, ma, con tutto il rispetto, è meglio che, se si
può, non vengano utilizzati in quel modo, ma possano essere
utilizzati per una ricapitalizzazione e possano essere in qualche
modo un patrimonio comune.
Quando il collega La Torre, che ha illustrato, ha detto: "non
c'è l'esborso della Regione", sotto il profilo del discorso
economico, è vero ed è altrettanto vero che non esborsa
direttamente la Regione, ma tramite la Finaosta si fa un'operazione
di ricapitalizzazione. Sicuramente quindi c'è utilizzo di denaro
che serve a togliere quello che è un peso oggi, che diventa un
macigno, perché, nella logica di quello che è l'andamento
pur...dobbiamo dire che è un andamento che è stato positivo, nel
senso che, rispetto a quelle che erano le attese - non guardiamo il
discorso nivologico, ma il discorso di quelle che sono state le
presenze -, è stato un discorso positivo. Ora, questo voglio
rimarcarlo, perché altrimenti non si capisce, ma dice: "ma come, la
Monterosa è andata così perché tutto è amministrato...", no, quando
si era fermato nel 2010 ci sono stati dei problemi. Oggi il
problema è di guardare con una logica diversa a quello che può
essere fatto, quindi senza colpevolizzare nessuno: questo ci
teniamo a dirlo, perché il discorso dev'essere evidente, dev'essere
chiarito in questa logica. Nel contempo non deve essere in qualche
modo esasperato il discorso di quello che era un pregresso, che,
come dico, ha una sua matrice, una sua origine proprio perché gli
interventi pubblici non sono stati uguali, perché a parità di
condizioni se c'era un debito, le situazioni sarebbero state molto
diverse anche nelle altre società, cosa che non è avvenuta, tant'è
che addirittura - ci ricordiamo - per sopperire doveva intervenire
anche la Comunità montana, si cercava di far di tutto per cercare
di aiutare in quel settore dove c'era questo... Ecco, questo lo
dico ad onor del vero, per evitare che ci siano delle
interpretazioni non corrette sulla ricapitalizzazione che oggi
viene fatta, chiamandola per quello che è, come diceva Gerandin
prima, diciamo quello che avviene oggi.
L'impegno che c'è è di andare in una certa direzione e di tener
conto con l'ordine del giorno che si debba in qualche modo fare con
la massima accortezza...vedere come vengono utilizzati...come si
può gestire nel modo migliore l'insieme dell'organizzazione: questo
credo che sia l'impegno che noi abbiamo detto che condividiamo e
quindi questa impostazione ha un suo significato. Il dibattito che
faremo tra un po' sulle partecipate è aperto, certamente, perché
questa mozione non significa che dobbiamo andare...almeno, io l'ho
capita così, non è che dà le indicazioni di andare ad una selezione
per dire chi deve andare ad occupare una certa posizione, credo sia
giusto guardare le competenze, guardare che ci siano persone che
abbiano in qualche modo il senso di dove vanno e dell'impegno che
devono avere, queste sono sicuramente delle opzioni che devono
essere tenute presenti e va in quella indicazione anche la
richiesta che viene fatta e che noi condividiamo. Grazie.
Presidente -
Grazie Presidente per la replica. In merito
all'ordine del giorno, ci sono dichiarazioni di voto? La parola al
collega Bertschy.
Bertschy (UVP) -
Dichiarazione di voto, quindi 10
minuti.
Semplicemente, intanto, vorrei ritornare con la massima serenità
sull'argomento che stiamo trattando, che, fra l'altro, dà ossigeno
ad una società che ne ha bisogno, dà risposte ad un territorio che,
attraverso questa società, trova la possibilità di sviluppare anche
la propria autonomia, quindi stiamo parlando di questo e non di
altri problemi. Soprattutto credo, collega Chatrian, non si tratta
tanto di dire chi ha fatto qualcosa prima, chi l'ha detto prima,
qua oggi sapete tutti che la minoranza sta cercando di esprimere,
attraverso la sua pluralità - parola tanto cara all'ALPE, ieri il
Capogruppo ce l'ha ricordato -, anche una sua forza, una sua
potenzialità in questo Consiglio, quindi quest'ordine del giorno
è...fa parte di una politica che la minoranza metterà in campo, che
ha messo in campo, tant'è vero che l'ALPE ha presentato alcune
mozioni, e ce l'ha ricordato il collega Chatrian in questo
Consiglio, quindi il suo passaggio credo sia anche in questa
direzione. La mozione sulle partecipate poteva sicuramente
accogliere anche un po' di questi indirizzi, questi indirizzi hanno
bisogno di essere espressi durante questi disegni di legge ed è
questo che noi abbiamo cercato di fare. Non si tratta assolutamente
di fare dei ricatti e ha ben capito l'Assessore Marguerettaz che
non si tratta di fare neanche un processo al passato, anche perché
questa società ha dovuto gestire tutta la fase di trapasso delle
altre società. È evidente, però, che questa società è diventata una
società importante, una società che ha 80 dipendenti, nel periodo
estivo si arriva a 120, nel periodo invernale a 230, 12 milioni di
fatturato, è una società che ha bisogno di trovare una sua gestione
e una sua riorganizzazione, che evidentemente passa anche per
persone, che probabilmente certe operazioni non sono
riuscite...forse anche non hanno avuto la forza di fare.
Noi allora chiediamo alla Giunta, al Governo di immaginare per
il futuro di questa società un'amministrazione, un governo, un CdA
fatto con indirizzi proposti dal collega Chatrian e che discuteremo
nella mozione, ma fatto soprattutto con una forza politica per
andare a fare quelle operazioni che questo CdA non è riuscito a
fare. Credo che questo lo si possa fare non solo mettendo insieme
amministratori che sono provenuti da una società piuttosto che
dall'altra, ma riorganizzando una squadra dandole degli indirizzi
chiari e degli obiettivi forti, quindi senza nessuno spirito di
prevaricare e arrivare prima, tanto noi semplicemente arriviamo
sempre dopo quando si fanno certe discussioni... Siamo qua
tranquilli a proporre una nostra mozione e non a fare dei ricatti,
ma evidentemente a proporre quello che noi possiamo sostenere
rispetto all'elettorato, al movimento, agli impegni che ci può
dare. Abbiamo voglia quindi di dare una risposta al territorio e
sostenere questo disegno di legge, però vi chiediamo anche di
cambiare marcia e nominare un consiglio di amministrazione che
possa prendersi a cura di una società così importante e possa
svilupparla. Grazie.
Presidente -
Grazie collega Bertschy. Altri? La parola
alla collega Certan.
Certan (ALPE) -
Sì, per dichiarazione di voto. Credo che
il collega Chatrian abbia già fatto l'analisi precedentemente; noi
sui due punti che l'ordine del giorno prevede non abbiamo
sicuramente obiezioni, anzi vanno bene con la formula credo data
dall'Assessore Marguerettaz, che non si va chiaramente a farne una
questione personale, la politica non deve guardare le persone, ma
piuttosto i metodi e i risultati... Noi crediamo che sicuramente in
passato i parametri e i modi di nomina, molte volte ALPE ha
richiesto e ha chiesto che venissero adottati, non sono stati
utilizzati, quindi il gruppo ALPE si asterrà sul DL e approverà
l'ordine del giorno.
Presidente -
Altri? Sempre in dichiarazione di voto
sull'ordine del giorno. Non vedo altre richieste. Metto in
votazione l'ordine del giorno presentato dal gruppo UVP. La
votazione è chiusa.
Presenti: 35
Votanti: 35
Favorevoli: 35
Il Consiglio approva all'unanimità.
Passiamo adesso a quello che è il disegno di legge. Articolo
1...nessuna richiesta? Si prega di votare l'articolo 1. La
votazione è chiusa.
Presenti: 35
Votanti: 28
Favorevoli: 28
Astenuti: 7 (i colleghi Bertin, Certan, Chatrian, Cognetta,
Ferrero, Morelli, Roscio)
Il Consiglio approva.
Articolo 2. Stesso risultato.
Metto ora in votazione il disegno di legge nel suo complesso. La
votazione è chiusa.
Presenti: 35
Votanti: 28
Favorevoli: 28
Astenuti: 7 (i colleghi Bertin, Certan, Chatrian, Cognetta,
Ferrero, Morelli, Roscio)
Il Consiglio approva.
Prima di continuare, farei distribuire la risoluzione che è
stata presentata dal gruppo ALPE, primo firmatario credo il collega
Bertin, in modo che possiamo magari iscriverla subito, prima di
procedere all'analisi delle mozioni. Chiedo al collega Segretario
intanto di leggere il testo della risoluzione, ma vedo che i
colleghi stanno leggendo la risoluzione. Possiamo proseguire con
una mozione, poi la iscriviamo, quindi passerei al punto 48.
