Classificazione
GIUNTA REGIONALE
INFORMAZIONE


Resoconto integrale del dibattito dell'aula
Oggetto del Consiglio n. 476 del 9 febbraio 1994 - Resoconto
OGGETTO N. 476/X - Disegno di legge: "Norme per la redazione del
Bollettino Ufficiale della Regione autonoma Valle d'Aosta, per la
pubblicazione degli atti ed istituzioni dell'Albo notizia­rio della
Regione autonoma Valle d'Aosta".
Articolo 1 - (Natura, finalità e servizio competente)
1. Il Bollettino ufficiale della Regione autonoma Valle d'Aosta,
che nella presente legge sarà denominato semplicemente Bol­lettino
ufficiale, è lo strumento di legale conoscenza, salvo gli effetti
ricollegati alle forme di conoscenza o pubblicità ricono­sciute dal
vigente ordinamento, delle leggi e dei regolamenti regionali e di
tutti gli atti in genere in esso pubblicati, ai sensi di quanto
stabilito dallo Statuto speciale della Valle d'Aosta, approvato con
legge costituzionale 26 febbraio 1948, n. 4, dalla legge 7 agosto
1990, n. 241 (Nuove norme in materia di proce­dimento
amministrativo e di diritto di accesso ai documenti amministrativi)
e dalla legge regionale 6 settembre 1991, n. 59 (Norme in materia
di procedimento amministrativo, di diritto di accesso ai documenti
amministrativi e di autocertificazione).
2. Al Centro direzionale per gli affari legislativi, istituito
con legge regionale 29 maggio 1992, n. 19 (Modificazioni ed
inte­grazioni alle norme sull'ordinamento dei servizi regionali e
sullo stato giuridico del personale della Regione. Approvazione
delle nuove tabelle organiche dei posti e del personale
dell'Amministrazione regionale) è assegnata la gestione del
Bollettino ufficiale.
Articolo 2 - (Divisione)
1. Il Bollettino ufficiale è diviso in tre parti, delle quali la
prima contiene le modificazioni dello Statuto speciale della
Regione e relative norme di attuazione, le leggi regionali, i
regolamenti regionali ed i testi unici di leggi regionali, nonché
le sentenze e le ordinanze della Corte costituzionale riguardanti
la legisla­zione regionale della Valle d'Aosta o quella statale
incidente sulla legislazione regionale della Valle d'Aosta e le
decisioni ri­guardanti i conflitti di attribuzione fra lo Stato e
la Regione.
2. La seconda parte contiene:
a) testi coordinati di leggi o regolamenti regionali;
b) decreti e determinazioni, aventi carattere di generalità,
emanati dalle competenti autorità regionali;
c) circolari, aventi carattere di generalità, con esclusione di
quelle riguardanti disposizioni di carattere meramente interno
all'Amministrazione regionale;
d) deliberazioni, aventi carattere di generalità, del Consiglio
regionale, della Giunta regionale, degli organi scolastici
regio­nali, degli organi deliberativi dell'Unità sanitaria locale e
del Comitato regionale prezzi;
e) deliberazioni della Giunta regionale concernenti la pianta
organica dell'Amministrazione regionale;
f) atti emanati da altre amministrazioni;
g) comunicati aventi carattere di generalità della Presidenza
della Giunta regionale e degli assessorati regionali;
h) avvisi, a carattere generale, dell'Unità sanitaria locale, di
enti ed organi regionali;
i) disposizioni dell'Assessorato dell'industria, del commercio e
dell'artigianato concernenti le società cooperative;
l) altri atti la cui pubblicazione è prevista ai sensi della
legge 241/1990 o da altre specifiche disposizioni di legge.
3. La parte terza contiene annunzi legali nonché bandi ed
av­visi di concorsi.
4. Oltre agli atti da pubblicarsi ai sensi dei commi 1, 2 e 3,
sono pubblicati sul Bollettino ufficiale altri tipi per i quali
l'organo adottante ravvisi la necessità di renderli noti al
pubblico ed espressamente la sancisca nell'atto stesso.
5. L'avvenuta pubblicazione rende presunta la conoscenza degli
atti ai terzi.
Articolo 3 - (Cadenza di pubblicazione, bilinguismo e
regolamentazione della pubblicazione. Pubblicazione per
estratto.)
1. Il Bollettino ufficiale è pubblicato settimanalmente, salvo
edizioni straordinarie, e tutti gli atti in esso contenuti sono
tra­scritti in lingua italiana e lingua francese in ossequio al
dispo­sto dell'articolo 38 dello Statuto speciale della Valle
d'Aosta.
2. Il testo che costituisce la redazione ufficiale dell'atto è
quello nella cui lingua l'atto stesso è stato predisposto ed
approvato.
3. L'invio degli atti al Centro direzionale per gli affari
legisla­tivi avviene a cura degli uffici o servizi interessati
tramite let­tera di accompagnamento contenente la richiesta di
pubblica­zione con l'indicazione della normativa sulla cui base la
pubbli­cazione deve essere effettuata e corredata di due copie
conformi all'originale dell'atto stesso.
La conformità delle copie all'originale è attestata dall'ufficio
o servizio mittente tramite l'apposizione di un timbro recante la
dicitura "copia conforme all'originale" con la sottoscrizione del
funzionario responsabile.
4. É fatto divieto di pubblicare per estratto, cioè privi della
parte narrativa e con la parte dispositiva per intero, le
diretti­ve, i programmi, le istruzioni, le circolari, ed ogni altro
atto che dispongano in generale sull'organizzazione, sulle
funzioni, sugli obiettivi, sui procedimenti, ovvero in cui si
determini l'interpre­tazione di norme giuridiche o si dettino
disposizioni per l'appli­cazione di esse, nonché tutte le
disposizioni attuative della leg­ge 241/1990, della legge regionale
59/1991 e tutte le iniziative dirette a precisare ed a rendere
effettivo il diritto di accesso ai documenti amministrativi. Nel
caso in cui sia richiesta la pubblicazione per estratto, l'atto
deve pervenire già predisposto in tale forma a cura dell'ufficio o
servizio competente e correda­to di una copia dell'atto stesso nel
testo integrale.
5. L'ufficio del Bollettino ufficiale non può apportare
modifiche ai testi pervenutigli come previsto dal comma 4 e
provvede a segnalare gli errori eventualmente rilevati all'ufficio
o al ser­vizio competente che, a sua volta, predispone gli atti
necessari per la pubblicazione di un sollecito avviso di
rettifica.
6. Qualora i termini di cui all'articolo 4 lo consentano, può
esse­re disposto il rinvio della pubblicazione dell'atto errato in
atte­sa che dal competente ufficio o servizio pervenga il testo
corret­to dell'atto stesso.
Articolo 4 - (Termini per la pubblicazione)
1. Il Centro direzionale per gli affari legislativi provvede a
far pubblicare sul Bollettino ufficiale le leggi e i regolamenti
regio­nali nonché tutti gli atti previsti dalla presente legge o da
altre leggi sia statali sia regionali nel termine di giorni trenta
decor­renti dal ricevimento dei medesimi e salvo che specifiche
di­sposizioni prevedano termini diversi o che una particolare e
motivata urgenza imponga termini più brevi.
2. I termini di cui al comma 1 sono sospesi nel periodo
neces­sario alla traduzione dei testi ufficiali da parte
dell'Office ré­gional de la langue française al quale il Centro
direzionale per gli affari legislativi deve inviare gli atti da
tradurre entro sette giorni decorrenti dal giorno in cui li ha
ricevuti.
Articolo 5 - (Formule della promulgazione)
1. L'atto di promulgazione delle leggi e dei regolamenti
regio­nali, di competenza del Presidente della Giunta regionale, si
compone di quattro parti:
a) l'attestazione del procedimento seguito;
b) l'intestazione;
c) l'ordine di pubblicazione;
d) la clausola esecutiva.
2. La formula dell'attestazione del procedimento seguito che
precede quella dell'intestazione, è la seguente: "Il Consiglio
re­gionale ha approvato".
3. La formula dell'intestazione, che precede il testo della
legge o del regolamento regionale è la seguente: "il Presidente
della Giunta regionale promulga la seguente legge (il seguente
rego­lamento)".
4. La formula dell'ordine di pubblicazione, salvo che sia
previ­sta l'approvazione con urgenza, che segue il testo della
legge o del regolamento regionale, è la seguente: "La presente
legge (il presente regolamento) sarà pubblicata (pubblicato) sul
Bollet­tino ufficiale della Regione".
5. Le formule dell'ordine di pubblicazione, qualora sia prevista
l'approvazione con urgenza, che segue il testo della legge o del
regolamento regionale, sono le seguenti:
a) "La presente legge (Il presente regolamento) è dichiarata
(dichiarato) urgente ai sensi dell'articolo 31, comma terzo, dello
Statuto speciale per la Valle d'Aosta ed entrerà in vigore il
giorno successivo a quello della sua pubblicazione nel Bollettino
ufficiale della Regione;
b) "La presente legge (Il presente regolamento) è dichiarata
(dichiarato) urgente ai sensi dell'articolo 31, comma terzo, dello
Statuto speciale per la Valle d'Aosta ed entrerà in vigore il
giorno................", con l'indicazione di una data anteriore al
termine ordinario di entrata in vigore.
6. Qualora risulti necessario disporre dell'entrata in vigore
di­versa da quelle previste dai commi 4 e 5, si possono adottare le
seguenti formule:
a) "La presente legge (Il presente regolamento) sarà pubblicata
(pubblicato) su] Bollettino ufficiale della Regione ed entrerà in
vigore il giorno............", indicando cioè una data composta di
giorno, mese ed anno;
b) "La presente legge (Il presente regolamento) sarà pubblicata
(pubblicato) sul Bollettino ufficiale della Regione ed entrerà in
vigore dopo ..... giorni dalla sua pubblicazione", indicando cioè
il numero dei giorni decorso il quale la legge entra in vigore.
7. La formula della clausola esecutiva, che segue l'ordine di
pubblicazione della legge o del regolamento regionale, è la
se­guente: "É fatto obbligo a chiunque spetti di osservarla
(osservarlo) e farla (farlo) osservare come legge (regolamento)
della Regione autonoma Valle d'Aosta".
8. La clausola esecutiva è seguita dalla data di promulgazione e
dalla sottoscrizione del Presidente della Giunta regionale.
9. Per la pubblicazione sul Bollettino ufficiale, dopo la data e
la sottoscrizione di cui al comma 8, è riportato, a cura dei
compe­tenti servizi del Consiglio regionale, sinteticamente, il
procedi­mento di approvazione della legge o del regolamento (lavori
preparatori) con l'indicazione degli organi che vi hanno preso
parte, della data e del numero eventuale di adozione degli atti
stessi.
10. La Giunta regionale è autorizzata ad adottare, con proprio
provvedimento, le formule necessarie al fine di redigere l'iter di
approvazione delle leggi o dei regolamenti regionali (lavori
pre­paratori), di cui al comma 9.
Articolo 6 - (Stampa e distribuzione)
1. La Giunta regionale provvede, ogni quinquennio, ad asse­gnare
la stampa del Bollettino ufficiale, tramite apposita gara, ad una
tipografia con preferenza, a parità di altre condizioni, per quelle
aventi sede legale ed operanti in Valle d'Aosta da almeno cinque
anni.
2. Le imprese interessate, al fine di partecipare alla gara di
cui al comma 1, devono essere in grado di garantire un costante,
rapido ed efficiente collegamento col Centro direzionale per gli
affari legislativi; la Giunta regionale è autorizzata a stabilire,
nel capitolato d'oneri, le condizioni necessarie per il
raggiungi­mento di detto fine.
3. La stampa del Bollettino ufficiale avviene utilizzando carta
riciclata al cento per cento, ai sensi della legge regionale 5
set­tembre 1991, n. 46 (Utilizzo di carta riciclata).
4. La Giunta regionale è autorizzata ad approvare, con proprio
provvedimento, l'impostazione e la veste grafica del Bollettino
ufficiale.
5. La Giunta regionale individua, con proprio provvedimento,
semestralmente rinnovabile, i soggetti ai quali il Bollettino
uf­ficiale è inviato gratuitamente, il numero di copie riservato ad
ognuno dei destinatari nonché le eventuali condizioni alle quali è
sottoposta l'attribuzione gratuita del Bollettino ufficiale.
6. La Giunta regionale determina con proprio provvedimento, da
rinnovare annualmente e da adottarsi entro il 30 settembre, i
prezzi e le condizioni di abbonamento, nonché le modalità per le
inserzioni ed i relativi prezzi.
7. La Giunta regionale é, altresì, autorizzata a stipulare
ap­positi contratti con una o più librerie della regione per la
vendi­ta al pubblico di copie del Bollettino ufficiale, i cui
fascicoli re­sidui sono, mensilmente, restituiti al Centro
direzionale per gli affari legislativi; i contratti suddetti devono
contenere anche le condizioni praticate alle librerie per la
vendita del Bollettino ufficiale.
Articolo 7 - (Conservazione del Bollettino ufficiale)
1. Il fascicolo originale di ogni numero del Bollettino
ufficiale è conservato a cura del competente servizio del Centro
direziona­le per gli affari legislativi.
2. Le copie di ogni numero del Bollettino ufficiale che
residuano a seguito della distribuzione agli abbonati e della
vendita tramite libreria di cui al comma 7 dell'articolo 6 sono
conserva­te a cura del competente servizio del Centro direzionale
per gli affari legislativi per due anni; decorso tale termine, le
copie ec­cedenti il numero di tre sono inviate al macero.
3. Parallelamente alla conservazione prevista dai commi 1 e 2,
il competente servizio del Centro direzionale degli affari
legi­slativi può provvedervi anche tramite appositi sistemi
infor­matici.
Articolo 8 - (Direttore responsabile del Bollettino
ufficiale)
1. Il direttore responsabile del Bollettino ufficiale é
nominato, in ossequio al disposto di cui all'articolo 3 della legge
8 febbraio 1948, n 47 (Disposizioni sulla stampa), con decreto del
Presi­dente della Giunta regionale su proposta del Dirigente del
Centro direzionale per gli affari legislativi.
Articolo 9 - (Albo notiziario della Regione autonoma Valle
d'Aosta)
1. Al fine di rendere effettivi e penetranti i principi di
traspa­renza e pubblicità di cui all'articolo 1 della legge
241/1990 e della legge regionale 59/1991 è istituito l'Albo
notiziario della Regione autonoma Valle d'Aosta. In esso sono
pubblicati tutti gli atti che, ai sensi della presente legge o di
altre leggi statali o regionali, non debbono essere pubblicati sul
Bollettino ufficiale.
2. Gli atti sono esposti, salvo diverse disposizioni, all'Albo
di cui al comma 1 per quindici giorni consecutivi affinché chiunque
vi abbia interesse possa prenderne visione.
3. La pubblicazione effettuata tramite l'Albo notiziario della
Regione autonoma Valle d'Aosta ha funzioni di mera
pubblici­tà-notizia e non serve a formare la presunzione di
conoscenza presso i terzi, salvo casi in cui vi sia estrema urgenza
di rende­re pubblico un atto che, ai sensi della legislazione
vigente, è pubblicato solo sul Bollettino ufficiale. In tale
ipotesi la legale conoscenza dell'atto è data dalla pubblicazione
sull'Albo noti­ziario e da quella sul Bollettino ufficiale.
4. La pubblicazione effettuata con altri mezzi non sostituisce
quella prevista dalla presente legge.
Articolo 10 - (Disposizione finanziaria)
1. Gli oneri derivanti dall'applicazione della presente legge
gravano sugli stanziamenti iscritti al capitolo 20475 (Spese
editoriali e stampa del Bollettino ufficiale della Regione) del
bilancio di previsione per l'anno 1993 e sul corrispondente
capi­tolo dei futuri esercizi.
2. Alla determinazione annua degli oneri si provvede ai sensi
dell'articolo 15 della legge regionale 27 dicembre 1989, n. 90
(Norme in materia di bilancio e di contabilità generale della
Regione autonoma Valle d'Aosta) e successive modificazioni.
Presidente -
La parola al Consigliere
Agnesod.
Agnesod (UV) -
Il disegno di legge n. 28
interviene a colmare un vuoto che si colloca in un settore rispetto
al quale non esiste nessuna norma legislativa. Sicuramente, avere
una base normativa a cui fare riferimento, è un momento di certezza
per la Pubblica Ammi­nistrazione. Con questo disegno di legge si
procede alla concre­tizzazione del principio di pubblicità che è
uno dei cardini inno­vatori della legge 241 del 7 agosto 1990,
recepita con legge re­gionale n. 59 del 6 settembre 1991.
All'articolo 1, in riferimento alla natura e finalità del
disegno di legge, viene evidenziato che è lo strumento di legale
conoscen­za, salvo gli strumenti
di pubblicità riconosciuti
dai vigenti re­golamenti ai sensi di quanto stabilito dallo Statuto
speciale. Al Centro direzionale degli affari legislativi viene
assegnata la gestione del Bollettino ufficiale che è diviso in tre
parti: la pri­ma contiene le modificazioni dello Statuto e le
relative norme di attuazione, le leggi regionali, i regolamenti ed
i testi unici di leggi regionali nonché le sentenze e le ordinanze
della Corte Costituzionale riguardanti la Valle d'Aosta.
La seconda parte contiene testi coordinati di leggi o
regola­menti regionali, decreti, circolari e deliberazioni o altri
atti, la cui pubblicazione è prevista ai sensi della legge 241/90 e
aventi sempre carattere di generalità; contiene, inoltre, atti
emanati da altre amministrazioni, disposizioni concernenti le
società co­operative e l'USL.
La parte terza del Bollettino contiene denunzie legali, bandi ed
avvisi di concorso. La cadenza di pubblicazione è settimanale, in
forma bilingue. Costituisce la redazione ufficiale dell'atto il
testo nella cui lingua l'atto stesso è stato predisposto ed
appro­vato. Gli atti devono essere pubblicati per intero e non per
estratto e l'Ufficio non può apportare modifiche ai testi
perve­nuti. I termini per la pubblicazione sono di 30 giorni,
conside­rando sospesi i giorni occorrenti per la traduzione dei
testi uf­ficiali da parte dell'Ufficio apposito. L'articolo 5
illustra le for­mule di promulgazione che riprendono quelle
attualmente usate da parte dei vari organi regionali competenti nei
diversi settori.
La Giunta assegna la stampa del Bollettino tramite apposita gara
d'appalto, tenendo conto della garanzia delle imprese. Come già
avviene attualmente, è previsto l'utilizzo di carta ri­ciclata.
Ogni sei mesi la Giunta può individuare i soggetti a cui inviare
gratuitamente il Bollettino.
L'articolo 6, comma 7, introduce un concetto nuovo riguardante
il Bollettino regionale e cioè la possibilità di vendita al
pubblico tramite librerie convenzionate con il Bollettino stesso.
Quest'innovazione sicuramente comporterà una necessità di verifica
per capire quale potrà essere il numero medio di gior­nali da
stampare nel futuro. Il cittadino è agevolato perché non sarà più
costretto ad abbonarsi o a farsi le fotocopie nelle bi­blioteche,
ma potrà acquistare in libreria il numero singolo a cui è
interessato.
L'articolo 8 istituisce la figura del direttore responsabile del
Bollettino, attualmente mancante. L'articolo 9, in ossequio ai
principi di trasparenza e pubblicità, previsti dalla legge 241/90 e
dalla legge regionale 159/91, prevede l'istituzione per legge
dell'Albo notiziario della Regione dove sono pubblicati tutti gli
atti che non devono essere pubblicati sul Bollettino.
Gli atti sono esposti per 25 giorni, la pubblicazione ha
funzione di mera pubblicità e non serve a formare la presunzione di
co­noscenza presso terzi, salvo i casi in cui, per motivi di
urgenza estrema, l'atto viene esposto, ma dovrà comunque venire poi
pubblicato sul Bollettino ufficiale, che è l'organo deputato alla
legale conoscenza; in pratica, l'Albo notiziario regionale non può
avere la funzione legale che hanno gli albi pretori nei co­muni e
nelle province, bensì una funzione di pubblicità e divul­gazione al
pubblico dell'attività complessiva dell'ente Regione.
Un emendamento tecnico era stato presentato e votato in
Commissione: una copia è stata già distribuita allegata alla
relazione. Propongo, inoltre, un nuovo emendamento già di­scusso e
annunciato da alcuni consiglieri in I Commissione. Si tratta di un
emendamento all'articolo 6 e precisamente al 1° comma dell'articolo
6 si propone di sostituire le parole iniziali: "la Giunta regionale
provvede ogni quinquennio" con "la Giunta regionale provvede ogni
triennio".
Presidente -
Dichiaro aperta la discussione
generale. La parola al Vicepre­sidente, Viérin Marco.
Viérin M. (PpVA) -
Su questa proposta di legge, il
sottoscritto si era già astenuto in I Commissione dando delle
motivazioni che voglio ripetere in questa sede. Innanzitutto ho
obiettato sulla durata, ma ho visto che è stato consegnato un
emendamento che porta dai 5 anni di durata ai 3 anni. Qui c'è anche
un fatto pratico: abbiamo vissu­to un appalto, nell'autunno del
1993, che per la prima volta è stato di 5 anni; dopodiché facciamo
la legge che, anche se emendata, varrà per 3 anni. É la prima volta
che succede che l'appalto per il Bollettino sia di 5 anni, anche
perché comporta una cifra abbastanza rilevante: l'importo per 5
anni sicuramen­te supera i due miliardi, quindi non è una cosa di
poco conto, come qualcuno vorrebbe far credere o trasparire.
In maniera più precisa direi che questa legge è di nuovo una di
quelle tante leggi che sono state approvate, ma che poi hanno
creato dei grossi problemi a livello burocratico e di gestione.
Di­co questo perché si può soprattutto rivedere l'articolo 6, comma
5 dove la Giunta individua, di volta in volta, a chi spedire
gra­tuitamente questo Bollettino ufficiale; quindi, non si ha
ancora, adesso, un numero preventivato di bollettini che verranno
stampati e offerti gratuitamente ad enti o associazioni.
Punto 6: la Giunta determina annualmente i prezzi e le
condi­zioni di abbonamento; anche qui, si offre ai cittadini la
possi­bilità di accedere a questo Bollettino ma non si determina un
prezzo dello stesso. Quindi, chiaramente, questo implica poi che la
Regione diventi proprietaria di tutti i bollettini, decida come
venderli e sia lei ad introitare l'incasso.
Il punto 7 dice che la Giunta regionale è altresì autorizzata a
stipulare questi contratti con una o più librerie della Regione per
la vendita al pubblico di copie del Bollettino ufficiale i cui
fascicoli residui, cioè quelli che le librerie avanzeranno,
saran­no mensilmente restituiti al Centro direzionale per gli
affari legislativi e poi verranno mandati al macero.
Da tutte queste cose che ho detto si può fare una valutazione
molto semplice, che va anche posta in relazione all'articolo 10,
dove chiaramente non c'è un preventivo di spesa. Impostando la
legge in questo senso non si sa quanto si andrà a spendere e questo
non è, secondo me, nella logica del momento e non deve essere
neanche nelle logiche future. Allora io dico che è bene che ci sia
la legge 241, ma è anche giusto che l'Amministra­zione si rivolga
al discorso della privatizzazione; qui se ne parla sempre, come
anche del risparmio per l'ente pubblico, ma poi, alla resa dei
conti, queste scelte non vengono fatte.
Io direi che la Regione ha tutte le possibilità, gestendo sia la
preparazione di quanto inserire nel Bollettino sia dando degli
input
per delle date precise di consegna da parte
dell'eventuale tipografia, di dare informazioni - tramite un
bollettino od altro - direttamente con un accordo privatistico;
quindi, con un unico appalto, e non con convenzioni conseguenziali
con librerie e poi ritirando tutto quello che avanza dalla mancata
vendita. La Regione dovrebbe andare verso questa nuova possibilità
di af­frontare simili problemi e, nel caso specifico, di fissare il
nume­ro minimo di copie da stampare, il prezzo al pubblico del
Bol­lettino, quale spazio massimo può essere occupato dalla
pub­blicità, quante copie dovranno essere acquistate
dall'Ammini­strazione regionale per uso interno e per inoltro
gratuito ad al­tri enti.
La distribuzione dovrebbe essere effettuata perlomeno in 6
li­brerie di cui 2 in bassa Valle, 2 in centro Valle e 2 in alta
Valle e, infine, si dovrebbero fissare i tempi di consegna e di
stampa. Con questi punti fermi è chiaro che la Regione può fare un
bando di gara dopo il quale la Regione non ha più alcuna
in­combenza se non quella di consegnare il materiale da inserire
nella stampa del Bollettino; tutti gli impegni, burocratici e non,
i rischi imprenditoriali li avrà l'imprenditore che vincerà
l'ap­palto. Chiaramente, l'imprenditore ha bisogno dei dati che
di­cevo prima per sapere quante copie sono comprate dalla Regio­ne
per fare un preventivo, ma sarà lo stesso imprenditore che dovrà
fare uno sforzo presso le librerie affinché questo prodotto venga
proposto ai cittadini per essere acquistato, altrimenti non
cambiamo né la logica, né la mentalità. E' chiaro che così facendo
si avrebbe una minor spesa per l'Amministrazione re­gionale, una
miglior gestione in quanto derivante dalle reali necessità della
popolazione, minori incombenze per l'Ammini­strazione regionale,
pur mantenendo il controllo dei testi.
In Commissione si è anche detto che se si fa questo tragitto
ri­schiamo poi di creare confusione per la consegna del materiale o
altro; questo non è vero, perché è sufficiente che nel bando
vengano specificati i tempi e, se l'imprenditore che vincerà
l'appalto non rispetterà questi tempi, verrà revocato. É chiaro che
questo è un nuovo metodo di ragionare, ma è anche chiaro che un
eventuale cammino in questo senso non darà altro che quelle cose,
di cui ci riempiamo tutti la bocca, in questa sala, e cioè:
privatizzazione, minor burocrazia e un senso più giusto
nell'affrontare le cose.
Io chiedo che ci sia buon senso nel ragionare su queste cose
al­trimenti noi non voteremo tale proposta.
Presidente -
Se non ci sono altri interventi
chiudo la discussione generale e passo la parola al Presidente
della Giunta, Viérin Dino.
Viérin D. (UV) -
Je remercie, tout d'abord, le rapporteur
pour son intervention qui a mis en évidence les finalités que se
propose d'atteindre ce projet de loi. Contrairement à ce qui a été
affirmé par d'autres conseillers, il s'agit de donner application
concrète à un prin­cipe de publicité des actes de l'Administration
régionale, en ré­glementant les fonctions du Bulletin officiel de
l'Administration régionale et, surtout, en fixant des dispositions
concernant la publication et les modalités de diffusion de ce même
Bulletin.
Le Conseiller Viérin est également intervenu dans la discus­sion
et je le remercie pour sa participation au débat; je crois qu'il a
répété les argumentations déjà soutenues au sein de la Commission
et qu'il est nécessaire d'exprimer quelques consi­dérations, sans
se cantonner derrière ce mythe de la privatisa­tion à tout prix,
sans pour cela affirmer que tout ce qui ne cor­respond pas en
général à cette idée de privatisation représente une entrave au bon
fonctionnement des services de l'Adminis­tration régionale.
Je crois qu'il faut tenir compte des expériences, surtout de la
réalité de notre région et, enfin, des principes innovateurs aussi
que l'on veut introduire avec cette loi et avec cette
pro­position.
Tout d'abord, je crois qu'il est tout à fait normal que l'on
attri­bue certains pouvoirs au Gouvernement, le cas échéant le
pou­voir de fixer toutes les années, comme il est établi à
l'article 6, au sixième alinéa, les prix et les conditions
d'abonnement ainsi que les modalités pour ceux qui veulent faire
publier au Bulle­tin officiel leurs avis et les prix y afférents.
Je n'ai pas saisi quels étaient les problèmes liés à la publicité
sur ce Bulletin officiel; je ne sais pas quel genre de publicité on
pourrait faire dans un bulletin officiel, peut-être n'ai je pas, de
ce point de vue, un esprit innovateur ou une ouverture suffisante.
En tout cas, ce qu'on avait indiqué, rentre, je crois, dans les
fonctions du Gouvernement qui peut tenir compte des changements qui
interviennent, année par année, et donc fixer au 30 septembre les
conditions qui se rapportent à l'année suivante.
Le problème des gratuités, je crois que monsieur Viérin est le
premier à le connaître, c'est un problème qui ne peut être défini
d'emblée par une loi, sauf toutes les fois qu'il y a une
associa­tion nouvelle qui se constitue il faut revenir au Conseil
pour modifier les dispositions. Je crois que même dans les lignes
et dans les principes directeurs de toute réforme de
l'Administra­tion régionale on essaye, de plus en plus, de partager
celles qui sont les fonctions d'une assemblée et qui devraient se
rapporter aux principes généraux d'organisation et, donc, dans le
cadre et dans le secteur des réglementations générales, par rapport
à certains problèmes qui sont confiés à l'Exécutif. Il s'agit là,
je crois, d'une tâche spécifique qui revient de plein droit à
l'Exé­cutif; ce sont là les raisons pour lesquelles, à l'article 6,
on donne ou on confie ce pouvoir au Gouvernement.
Sur le problème de la vente au public, je sais que l'on pourrait
choisir d'autres modalités. Si nous nous rapportons à d'autres
régions, je crois que le Piémont suit une modalité semblable à
celle qu'aujourd'hui nous proposons; la Région Lombardie suit une
autre procédure, mais je crois qu'il était important pour nous
d'affirmer tout d'abord un principe: à savoir, celui de la vente au
public de ce Bulletin et je crois qu'il est nécessaire, pour
autant, de le faire avec une certaine gradualité. Confier le tout
par un appel d'offre à une même entreprise je crois que tout au
début, sans avoir la possibilité d'une période de vérifi­cation,
pourrait créer certains problèmes et certaines entraves. A cet
effet il y aura appel d'offre quant à l'impression de ce Bulletin,
il y aura la possibilité de se conventionner avec une ou plusieurs
librairies de façon que le public, les usagers, puis­sent trouver
le Bulletin également dans ces librairies et donc l'acheter. Je
crois que, aujourd'hui, il est également important de soutenir
encore la diffusion et l'impression de cet instrument par une
réglementation fixée par les soins de l'Administration
régionale.
Pour ce qui est, par contre, du montant, il est vrai qu'on n'a
pas indiqué le montant précis, mais l'article 10 renvoi pour ce qui
est de la dépense à la somme prévue inscrite au budget de l'an­née
1994. Même si nous considérons le budget triénnal pour les années
1995 et 1996, le chapitre 20475 du budget de la Région prévoit une
dépense, si nous voulons nous rapporter à deux années - l'année
1994 et l'année 1995 - de 700 millions en 1994 et 710 millions en
1995.
Pour conclure, je crois qu'avec ces nouvelles modalités nous
au­rons la possibilité de vérifier quel sera leur impact et, le cas
échéant, nous serons successivement à même, au-delà des
sug­gestions et des convictions que nous avons aujourd'hui quant à
la portée et à l'applicabilité de ce mot magique, qui est devenu
aujourd'hui le mot "privatisation", de disposer d'éléments
con­crets pour revenir sur ce problème et vérifier si le procédé
que nous avons proposé est le meilleur ou si l'on peut imaginer
d'autres procédés.
Presidente -
Passiamo all'esame dell'articolato:
articolo 1. La parola al Vice­presidente, Viérin Marco.
Viérin M. (PpVA) -
Per fare una dichiarazione di
voto in merito a tutto l'articolato.
Potrei accettare il discorso del periodo di prova al quale
faceva riferimento il Presidente della Giunta, ma ribadisco che
quest'appalto è già stato affidato per 5 anni. Potrei accettare
questa cosa se l'appalto fosse stato affidato per un tempo molto
più limitato, invece è per 5 anni, a partire dal 1994; quindi,
scadrà nell'anno 2000 e, pertanto, avremo 5 anni di prova. Io
ritengo che, a questo punto, 5 anni di prova non mi paiono una
scelta sensata o consona alla situazione.
Seguire altre regioni: molte volte quando in questo Consiglio si
chiede di seguire altre regioni per atti che sono già stati
intra­presi; si dice che noi siamo "un'altra regione" e che non per
for­za dobbiamo seguire le altre. Comunque io voglio ribadire che
questa gestione, eventualmente più indirizzata verso l'affida­mento
ad un privato, sicuramente avrebbe dato minor spesa
all'Amministrazione regionale e una maggior diffusione sul
territorio perché il privato sarebbe obbligato a prodigarsi per far
sì che questo Bollettino sia presente in più luoghi possibili
poiché avrebbe un introito maggiore. É per questo che noi ci
asterremo dal votare questa legge.
Presidente -
Se nessun altro chiede la parola,
possiamo passare alla vota­zione dell'articolo 1.
Presenti: 28
Votanti e favorevoli: 25
Astenuti: 3 (Collé, Marguerettaz, Viérin Marco)
Presidente -
Passiamo alla votazione dell'articolo
2.
Presenti: 28
Votanti e favorevoli: 25
Astenuti: 3 (Collé, Marguerettaz, Viérin Marco)
Presidente -
Passiamo alla votazione dell'articolo
3, con l'emendamento pro­posto dalla I Commissione, di cui do
lettura:
Emendamento - Il comma 5 dell'articolo 3 è così sostituito:
"L'ufficio del Bollet­tino ufficiale non può apportare modifiche ai
testi pervenutigli come previsto dal comma 3 e provvede a segnalare
gli errori eventualmente rilevati all'ufficio o al servizio
competente che, a sua volta, predispone gli atti necessari per la
pubblicazione di un sollecito avviso di rettifica".
Presenti: 28
Votanti e favorevoli: 25
Astenuti: 3 (Collé, Marguerettaz, Viérin Marco)
Presidente -
Passiamo alla votazione dell'articolo
3 nel testo così emendato:
Articolo 3 - (Cadenza di pubblicazione, bilinguismo e
regolamentazione della pubblicazione. Pubblicazione per
estratto.)
1. Il Bollettino ufficiale è pubblicato settimanalmente, salvo
edizioni straordinarie, e tutti gli atti in esso contenuti sono
tra­scritti in lingua italiana e lingua francese in ossequio al
dispo­sto dell'articolo 38 dello Statuto speciale della Valle
d'Aosta.
2. Il testo che costituisce la redazione ufficiale dell'atto è
quello nella cui lingua l'atto stesso è stato predisposto ed
approvato.
3. L'invio degli atti al Centro direzionale per gli affari
legislati­vi avviene a cura degli uffici o servizi interessati
tramite lettera di accompagnamento contenente la richiesta di
pubblicazione con l'indicazione della normativa sulla cui base la
pubblicazio­ne deve essere effettuata e corredata di due copie
conformi all'originale dell'atto stesso.
La conformità delle copie all'originale è attestata dall'ufficio
o servizio mittente tramite l'apposizione di un timbro recante la
dicitura "copia conforme all'originale" con la sottoscrizione del
funzionario responsabile.
4. É fatto divieto di pubblicare per estratto, cioè privi della
parte narrativa e con la parte dispositiva per intero, le
direttive, i programmi, le istruzioni, le circolari, ed ogni altro
atto che di­spongano in generale sull'organizzazione, sulle
funzioni, sugli obiettivi, sui procedimenti, ovvero in cui si
determini l'interpre­tazione di norme giuridiche o si dettino
disposizioni per l'appli­cazione di esse, nonché tutte le
disposizioni attuative della legge 241/1990, della legge regionale
59/1991 e tutte le iniziative di­rette a precisare ed a rendere
effettivo il diritto di accesso ai do­cumenti amministrativi. Nel
caso in cui sia richiesta la pubbli­cazione per estratto, l'atto
deve pervenire già predisposto in tale forma a cura dell'ufficio o
servizio competente e corredato di una copia dell'atto stesso nel
testo integrale.
5. L'ufficio del Bollettino ufficiale non può apportare
modifiche ai testi pervenutigli come previsto dal comma 3 e
provvede a se­gnalare gli errori eventualmente rilevati all'ufficio
o al servizio competente che, a sua volta, predispone gli atti
necessari per la pubblicazione di un sollecito avviso di
rettifica.
6. Qualora i termini di cui all'articolo 4 lo consentano, può
es­sere disposto il rinvio della pubblicazione dell'atto errato in
at­tesa che dal competente ufficio o servizio pervenga il testo
cor­retto dell'atto stesso.
Presenti: 28
Votanti e favorevoli: 25
Astenuti: 3 (Collé, Marguerettaz, Viérin Marco)
Presidente -
Passiamo alla votazione dell'articolo
4.
Presenti: 28
Votanti e favorevoli: 25
Astenuti: 3 (Collé, Marguerettaz, Viérin Marco)
Presidente -
Passiamo alla votazione dell'articolo
5.
Presenti: 28
Votanti e favorevoli: 25
Astenuti: 3 (Collé, Marguerettaz, Viérin Marco)
Presidente -
Passiamo alla votazione dell'articolo
6 con l'emendamento pre­sentato dal Consigliere Agnesod, di cui do
lettura:
Emendamento - Si propone di sostituire le parole iniziali: "la
Giunta regionale provvede ogni quinquennio,..." con le seguenti:
"la Giunta re­gionale provvede ogni triennio,...".
Presenti: 28
Votanti e favorevoli: 25
Astenuti: 3 (Collé, Marguerettaz, Viérin Marco)
Presidente -
Passiamo alla votazione dell'articolo
6 nel testo così emendato:
Articolo 6 - (Stampa e distribuzione)
1. La Giunta regionale provvede, ogni triennio, ad assegnare la
stampa del Bollettino ufficiale, tramite apposita gara, ad una
tipografia con preferenza, a parità di altre condizioni, per quelle
aventi sede legale ed operanti in Valle d'Aosta da almeno cin­que
anni.
2. Le imprese interessate, al fine di partecipare alla gara di
cui al comma 1, devono essere in grado di garantire un costante,
rapido ed efficiente collegamento col Centro direzionale per gli
affari legislativi; la Giunta regionale è autorizzata a stabilire,
nel capitolato d'oneri, le condizioni necessarie per il
raggiungi­mento di detto fine.
3. La stampa del Bollettino ufficiale avviene utilizzando carta
riciclata al cento per cento, ai sensi della legge regionale 5
set­tembre 1991, n. 46 (Utilizzo di carta riciclata).
4. La Giunta regionale è autorizzata ad approvare, con proprio
provvedimento, l'impostazione e la veste grafica del Bollettino
ufficiale.
5. La Giunta regionale individua, con proprio provvedimento,
semestralmente rinnovabile, i soggetti ai quali il Bollettino
uffi­ciale è inviato gratuitamente, il numero di copie riservato ad
ognuno dei destinatari nonché le eventuali condizioni alle quali è
sottoposta l'attribuzione gratuita del Bollettino ufficiale.
6. La Giunta regionale determina con proprio provvedimento, da
rinnovare annualmente e da adottarsi entro il 30 settembre, i
prezzi e le condizioni di abbonamento, nonché le modalità per le
inserzioni ed i relativi prezzi.
7. La Giunta regionale é, altresì, autorizzata a stipulare
apposi­ti contratti con una o più librerie della regione per la
vendita al pubblico di copie del Bollettino ufficiale, i cui
fascicoli residui sono, mensilmente, restituiti al Centro
direzionale per gli affari legislativi; i contratti suddetti devono
contenere anche le condi­zioni praticate alle librerie per la
vendita del Bollettino ufficia­le.
Presenti: 28
Votanti e favorevoli: 25
Astenuti: 3 (Collé, Marguerettaz, Viérin Marco)
Presidente -
Passiamo alla votazione dell'articolo
7.
Presenti: 28
Votanti e favorevoli: 25
Astenuti: 3 (Collé, Marguerettaz, Viérin Marco)
Presidente -
Passiamo alla votazione dell'articolo
8.
Presenti: 28
Votanti e favorevoli: 25
Astenuti: 3 (Collé, Marguerettaz, Viérin Marco)
Presidente -
Passiamo alla votazione dell'articolo
9.
Presenti: 28
Votanti e favorevoli: 25
Astenuti: 3 (Collé, Marguerettaz, Viérin Marco)
Presidente -
Passiamo alla votazione dell'articolo
10. Per questo articolo è stato presentato un emendamento da parte
della I Commissio­ne, di cui do lettura:
Emendamento - Al primo comma dell'articolo 10 le parole "anno
1993" sono so­stituite con le parole "anno 1994".
Presenti: 28
Votanti e favorevoli: 25
Astenuti: 3 (Collé, Marguerettaz, Viérin Marco)
Presidente -
Passiamo alla votazione dell'articolo
10 nel testo così emendato:
Articolo 10 - (Disposizione finanziaria)
1. Gli oneri derivanti dall'applicazione della presente legge
gra­vano sugli stanziamenti iscritti al capitolo 20475 (Spese
edito­riali e stampa del Bollettino ufficiale della Regione) del
bilancio di previsione per l'anno 1993 e sul corrispondente
capitolo dei futuri esercizi.
2. Alla determinazione annua degli oneri si provvede ai sensi
dell'articolo 15 della legge regionale 27 dicembre 1989, n. 90
(Norme in materia di bilancio e di contabilità generale della
Regione autonoma Valle d'Aosta) e successive modificazioni.
Presenti: 28
Votanti e favorevoli: 25
Astenuti: 3 (Collé, Marguerettaz, Viérin Marco)
Presidente -
Qualcuno chiede la parola per delle
dichiarazioni di voto? Se nessuno chiede la parola, possiamo
passare alla votazione del disegno di legge nel suo complesso.
Presenti: 28
Votanti e favorevoli: 25
Astenuti: 3 (Collé, Marguerettaz, Viérin Marco)
Il Consiglio approva.
Presidente -
Prima di passare all'oggetto
successivo volevo informare il Consiglio regionale che sono state
presentate due risoluzioni e un ordine del giorno. L'ordine del
giorno riguarda la Jugosla­via, una risoluzione è relativa
all'accordo Regione-Ilva e Marzo­rati e una seconda risoluzione,
presentata dai tre Consiglieri della Lega, è sulla "Nuova Rock" di
Saint-Vincent. Sia l'ordine del giorno sia le risoluzione vengono
distribuiti per essere poi messi in votazione per l'iscrizione
all'ordine del giorno.
