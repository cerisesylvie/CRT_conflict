Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 3077 del 19 marzo 2003 - Resoconto
OGGETTO N. 3077/XI Programma delle esposizioni realizzate nel
triennio 2000/2002. (Interrogazione con risposta scritta)
Interrogazione r.s. Richiamata la deliberazione di Giunta
regionale n. 940 del 27 marzo 2000, avente per oggetto:
"Approvazione del programma delle esposizioni previste nell'ambito
del progetto "Vallée d'Aoste 2000", dell'anno 2000 e della stagione
invernale 2000/2001 da realizzarsi a cura della Presidenza della
Giunta e dell'Assessorato dell'Istruzione e cultura", che prevedeva
una spesa totale pari a lire 3.055.000.000;
Richiamata altresì la deliberazione di Giunta regionale n. 555
del 5 marzo 2001, avente per oggetto: "Approvazione del programma
delle esposizioni previste nell'ambito dell'anno 2001 e della
stagione invernale 2001/2002 da realizzarsi a cura della Presidenza
della Giunta e dell'Assessorato dell'Istruzione e cultura", che
prevedeva una spesa totale pari a lire 2.505.000.000;
Richiamata infine la deliberazione di Giunta regionale n. 648
del 4 marzo 2002, avente per oggetto: "Approvazione del programma
delle esposizioni previste nel corso dell'anno 2002 a cura
dell'Assessorato dell'Istruzione e cultura", che prevedeva una
spesa totale pari a euro 392.525,00;
Riscontrato che in tutte e tre le delibere è prevista la
possibilità, durante l'organizzazione di ogni singola esposizione,
di poter operare scostamenti fino ad un massimo del 15 per cento
della spesa preventivata;
il sottoscritto Consigliere regionale
Interroga
la Giunta regionale per conoscere:
1) il numero di visitatori di ogni singola mostra;
2) analogamente per ogni mostra, il costo finale sostenuto
dall'Amministrazione regionale, il costo dei cataloghi (con
l'indicazione del numero delle copie stampate e di quello delle
copie vendute);
3) qual è la valutazione finale, distinta anno per anno, sul
suddetto programma delle attività espositive organizzato nel
triennio.
F.to: Lanièce
Président
Je crois que le Conseiller Lanièce a reçu
réponse.
