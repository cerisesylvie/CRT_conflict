Classificazione
TRASPORTI E VIABILITÀ
Trasporti
Autostrade e trafori alpini



Oggetto del Consiglio n. 2786 del 23 gennaio 2013 - Resoconto
OGGETTO N. 2786/XIII - Interpellanza: "Iniziative per la
semplificazione delle procedure per la fruizione degli sconti sulle
tariffe autostradali".
Presidente -
La parola alla collega Fontana.
Fontana (PD)
- Grazie Presidente.
Preso atto con sconcerto e preoccupazione degli ulteriori
rincari delle tariffe autostradali decise da SAV e RAV ed entrate
in vigore dal 1º gennaio scorso; sottolineato come i rincari per le
due tratte già di gran lunga più care d'Italia siano del 14,4
percento e che i pedaggi abbiano raggiunto ormai livelli
insostenibili per le tasche dei cittadini valdostani, dei
lavoratori, degli artigiani e anche dalla maggior parte dei
turisti; appreso dell'entrata in vigore di alcuni sconti sulle
tariffe autostradali per i residenti in Valle d'Aosta; considerato
tuttavia che il meccanismo per poter godere di tali agevolazioni
risulta particolarmente macchinoso e limitato, in particolare, per
quel che concerne la limitazione mensile dei transiti scontati e la
scelta anticipata della tratta interessata, noi volevamo sapere se
si intende intervenire per rendere meno macchinoso il meccanismo di
attivazione degli sconti sulle tariffe autostradali per i cittadini
valdostani ed estendere gli sconti all'intera tratta autostradale
della Regione senza scelta anticipata, né limitazioni mensili dei
transiti. Grazie.
Presidente -
Grazie.
La parola al Presidente
Rollandin.
Rollandin (UV) -
Grazie Presidente.
Credo che, ancora una volta, ci troviamo a discutere, a parlare
di un tema molto difficile, molto caldo per tante ragioni, perché
ne abbiamo parlato in quest'aula, ne hanno parlato i cittadini, ne
hanno parlato i turisti, e quindi credo che sia a maggior ragione
che...sono giustificate queste esigenze di chiarimento. Quindi
ringrazio i colleghi, la collega Fontana, perché mantiene
l'attenzione alta su questo tema.
Una breve premessa per ricordare che da anni, come Governo
regionale, come Presidente, chiediamo alla società concessionaria
delle misure...quindi a nome di tutti, perché questo è stato
discusso, sono state prese posizioni a livello regionale...quindi
chiediamo delle misure per diminuire l'impatto degli aumenti
tariffari sui valdostani, e nello scorso mese di ottobre abbiamo
anche chiesto ai Ministri competenti di valutare con attenzione le
autorizzazioni relative ai nuovi aumenti, nonché di attivare un
tavolo di confronto con tutte le parti interessate, per individuare
le misure che possano calmierare i pedaggi. Questa iniziativa ha
portato a due risultati: il primo, l'incremento tariffario per
quanto riguarda la RAV è stato determinato dal Ministero delle
Infrastrutture e Trasporti in misura di oltre un punto percentuale
inferiore a quanto richiesto dalla società (la società aveva
chiesto 15,71, l'aumento è stato di 14,44). Per carità, sempre
molto alto, però c'è stato comunque questo risultato; secondo, vi è
stata per la prima volta una riunione con la presenza di società
concessionarie, Regione e struttura di vigilanza e concessioni
autostradali del Ministero Infrastrutture e Trasporti, nel corso
del quale...quindi c'è stata finalmente una riunione dove si è
potuto spiegare quali sono le buone ragioni delle nostre richieste
e si è chiarita la situazione e le esigenze della Regione anche con
la struttura che poi deve autorizzare le agevolazioni dei
pedaggi.
Considerato che gli incrementi tariffari sarebbero entrati in
vigore il 1º gennaio 2013, abbiamo spinto per ottenere il massimo
risultato nel minor tempo possibile e, non senza difficoltà,
abbiamo ottenuto, anche grazie alla disponibilità - bisogna dirlo -
della struttura di vigilanza delle concessioni stradali,
autostradali del Ministero Infrastrutture e Trasporti, in
particolare l'ingegner Coletta - voglio sottolinearlo - che è
venuto ad Aosta a fare l'incontro, l'estensione a tutti i
valdostani della procedura già in essere per i lavoratori
pendolari, che comporta in sostanza, in caso di utilizzo regolare
dell'autostrada, uno sconto del 50 percento. È una procedura messa
in atto a titolo sperimentale, come lo erano le altre, sempre
partite a titolo sperimentale, che in aggiunta alle altre
concernenti i pendolari, perché oggi quello già esiste...e la
tangenziale di Aosta dà comunque una risposta concreta alle
richieste che da tempo facciamo in tal senso, alle società
concessionarie per trovare dei meccanismi che soddisfino le
esigenze in causa, quella degli utenti, quella della Regione che
guarda alla sicurezza ed alla fluidità del traffico e, infine,
quella delle società concessionarie che a nostro avviso possono
ottenere la parità di introiti anche attraverso politiche
commerciali ed incentivi nell'utilizzo dell'autostrada...perché
abbiamo anche spiegato che non è vero che le autostrade ci
rimettono, perché molti di quelli che adesso con lo sconto la
prendono, non l'avrebbero presa, quindi quel 50 percento è, tra
virgolette, "in più", non in meno, paradossalmente...quindi oltre a
tutti i benefici che andiamo dicendo. Quindi le procedure in
questione...è già attentamente monitorata al fine di definire
eventuali miglioramenti.
Volevo solo dire sulla procedura: è quella già in atto per i
pendolari, cioè basta avere il telepass, dire qual è la tratta che
uno vuole, che sceglie come tratta principale, perché non è
chiaramente su tutte le tratte, cioè se uno fa Châtillon, Fénis,
queste...se io scelgo la tratta Pont-Saint-Martin/Aosta,
Courmayeur/Aosta, quella è la tratta che è oggetto dell'intervento,
quindi come procedura, non è che sia difficile, il problema che
stiamo monitorando adesso, perché è all'inizio...nei primi 20
giorni c'erano già più o meno 400 adesioni, a questo sistema.
Adesso vogliamo fare un primo
step
a fine febbraio, per
avere dei numeri realistici, poi sulla base di questo vedere
eventualmente se ci sono delle possibilità di integrazioni su
quelli che sono i sistemi adottati, soprattutto sul fatto che è
corretto che oggi c'è l'atteggiamento che è per i pendolari, cioè
io faccio 8 corse, 4 sono gratis, se ne faccio 15 non mi conta, mi
conta solo 8. Quindi ci sono queste difficoltà...esatto, esatto.
Quindi ci sono delle difficoltà operative, che stanno vedendo da un
punto di vista anche tecnico, perché il sistema - come voi sapete -
è gestito a livello centralizzato da un sistema che ha sede a
Firenze, che opera per tutte le autostrade, quindi non è così
semplice adeguare il software a quelle che sono le nostre esigenze.
Ci stiamo lavorando, terremo aggiornati i colleghi, la collega
Fontana e i colleghi Consiglieri, però come dico, siccome è un
periodo sperimentale aspettiamo di come procede per poi fare le
valutazioni del caso.
Presidente -
Grazie.
La parola alla collega
Fontana.
Fontana (PD) -
Sì Presidente, apprezzo tutta la buona
volontà, però si è fatta la pubblicità sullo sconto del 50
percento. Però poi se andiamo a vedere, giustamente come ha detto
lei, non è così, perché dello sconto del 50 percento diciamo che ne
usufruiscono solo i pendolari. Sì, che fanno quella determinata
tratta, che fanno tot corse, perché se uno fa...infatti, da 5 a 10
tratte lo sconto è del 20, se fai da 6 a 12 è del 33, e va così,
poi se fai delle determinate corse c'è il 50 percento. Ma devi fare
un tot di corse però...ma mettiamo una famiglia, scusi, io...mi
spieghi questo: una famiglia che arriva dalla Bassa Valle, che fa 2
o 3 corse al mese perché magari deve andare in ospedale a fare una
visita o magari a trovare dei parenti, questi hanno lo sconto?
No...tre corse al mese! Non ce l'hanno? E l'ho capito! È questo che
io...ma non sto facendo una colpa a lei, Presidente! Sto solo
dicendo veramente che in un momento difficile così, abbiamo dei
trasporti, cioè...siamo nel 2013, è tutto caro, allora, stiamo
mettendo in condizione veramente...che i percorsi autostradali
stanno diventando veramente un peso, sia per le famiglie, sia per i
lavoratori.
Io ritengo che, se si vuole fare lo sconto, lo si dovrebbe fare
a tutti, anche a chi fa 2 o 3 corse, perché sono delle persone che
magari hanno delle pensioni a trattamento minimo, e ne avrebbero
anche più bisogno...non è d'accordo su questo?
(interruzione del Presidente della Regione, fuori
microfono)
...l'ho capito, ma c'è anche chi per urgenze può
prendere...allora diciamo che gli sconti sono solo per determinate
persone! Poi un'altra cosa che non riesco a capire: perché devo
scegliere una tratta? Se io ho bisogno, d'urgenza, di andare in un
altro posto non posso avere lo sconto perché devo...
(nuova interruzione del Presidente della Regione, fuori
microfono)
...sì, va bene, io volevo far notare a questo Consiglio che,
così com'è messo, io non mi trovo d'accordo,
perché è
penalizzante proprio per quelle persone che ne hanno bisogno.
Allora bisognerebbe veramente lavorare, se vogliamo fare una cosa
equa, dare veramente lo sconto a tutti i cittadini e...lo so, se è
fattibile va bene, e sennò...ma l'ho capito, io penso che si può
cercare di lavorare, di agevolare tutti, perché come ce l'ha
uno...penso che non ci sono cittadini di serie A e di serie
B...proprio in un momento del genere bisogna fare il possibile per
dare questa possibilità. Grazie.
Presidente -
È stato presentato un emendamento da parte
del Presidente della Regione Rollandin in merito alla proposta di
atto amministrativo "Approvazione ai sensi dell'articolo 7 della
legge regionale 10 del 2010 del Piano statistico regionale per il
triennio 2013-2015". Invito gli uscieri a distribuirne copia. Punto
10 all'ordine del giorno.
