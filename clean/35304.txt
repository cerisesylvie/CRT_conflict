Classificazione
ATTIVITÀ CULTURALI



Oggetto del Consiglio n. 2817 del 6 febbraio 2013 - Resoconto
OGGETTO N. 2817/XIII - Disegno di legge: "Modificazioni alle
leggi regionali 19 aprile 1988, n. 18 (Promozione di una fondazione
per l'attuazione di iniziative culturali e l'organizzazione di
convegni attinenti i rapporti tra diritto, società ed economia e
contributo regionale alla fondazione medesima), e 23 agosto 1991,
n. 33 (Promozione della Fondazione "Centro di studi
storico-letterari Natalino Sapegno")".
Président
- Merci. Pour le rapport, a demandé la parole
le collègue Prola.
Prola (UV)
- Merci Président.
Il presente disegno di legge modifica la legge regionale 18 del
19 aprile 1988 e la 33 del 23 agosto 1991 ed è stato approvato
all'unanimità in commissione.
L'articolo 1 abroga la lettera b) del comma 1 dell'articolo 2
della legge regionale 18, dove si stabilisce in 35 anni la durata
della Fondazione Courmayeur. Analogamente a quanto avviene per
tutte le fondazioni di recente costituzione, anche la Fondazione
Courmayeur non ha più la durata stabilita dalla legge
istitutiva.
L'articolo 2 invece interviene sulla legge istitutiva della
Fondazione Natalino Sapegno prevedendo la riduzione del numero dei
componenti del consiglio di amministrazione, come previsto dalle
disposizioni nazionali in merito al principio della composizione
massima degli organi di amministrazione e di controllo degli enti e
degli organismi pubblici, anche con personalità giuridica di
diritto privato, pertanto il numero dei componenti del consiglio di
amministrazione si riduce da otto a cinque membri. Sentito in
audizione, il Direttore della fondazione ha precisato che, in
accordo con la famiglia Sapegno, si procederà alla modifica
statutaria e i componenti dell'organo di amministrazione saranno
così suddivisi: due componenti indicati dalla Giunta regionale,
come previsto dal disegno di legge in questione; due componenti
indicati dalla famiglia Sapegno e un membro indicato
dall'Università di Roma, dove il professore ha insegnato 40 anni.
Il comma 2 dell'articolo in esame precisa che, in conformità a
quanto previsto dallo statuto di fondazione, gli otto membri del
comitato scientifico dovranno essere scelti tra esperti in
discipline umanistiche. Il comma 3 specifica che l'organo di
revisione è costituito in forma monocratica e il comma 4 prevede
che le modifiche dello statuto siano deliberate dal consiglio di
amministrazione con votazione a maggioranza qualificata dei suoi
componenti. L'attuale consiglio di amministrazione adeguerà lo
statuto entro tre mesi dall'entrata in vigore della legge e nei 30
giorni successivi alla modifica statutaria la Giunta regionale
procederà alle nomine previste dal presente disegno di legge in
questione. Grazie.
Président
- On ouvre la discussion générale, a demandé la
parole le Vice-président Chatrian.
Chatrian (ALPE)
- Grazie Presidente.
Ho ascoltato la relazione del collega Prola, abbiamo già
sostenuto il disegno di legge in commissione e lo sosterremo in
aula.
Presidente
- Grazie collega Chatrian. Ci sono altri che
intendono prendere la parola? Se non ci sono altri interventi,
chiudo la discussione generale. La parola al Presidente
Rollandin.
Rollandin (UV)
- Grazie Presidente, solo per ringraziare
la commissione e vorrei solo sottolineare due aspetti di queste
fondazioni: sia per quanto riguarda la Fondazione Courmayeur che la
Fondazione Natalino Sapegno.
Per quanto riguarda la Fondazione Courmayeur, voglio
rappresentare in questa occasione, qui in Consiglio, che sono stati
utilizzati già i fondi che nel 2011 avevamo previsto per allargare
la sede e quindi 300 mila euro che erano stati a suo tempo
finanziati stanno dando i loro frutti, si è a conclusione della
gara a procedura negoziata e questo permetterà di allargare la
sede, che è una sede prestigiosa, vicino all'Hôtel de l'Ange e che
darà la possibilità di utilizzare al meglio la struttura.
Per quanto riguarda la Fondazione Natalino Sapegno, come per la
Fondazione Courmayeur, voglio sottolineare i meriti che in questi
anni hanno acquisito con un'attività molto intensa e soprattutto
cercando di avere nella zona, nella nuova sede di Tour de l'Archet,
una grande...ha dato risalto a quella che è l'impostazione che è
stata a suo tempo data di collocare questa fondazione in una sede
prestigiosa, proprio perché, da un punto di vista culturale, si
abbinava bene quella che era una sede di questo genere con quelle
che sono le manifestazioni letterarie che di volta in volta vengono
promosse con un risalto molto importante soprattutto nella zona non
solo della Valdigne, ma a livello regionale e direi nazionale,
perché tutti i premi e gli interventi sono di alto livello.
Colgo quindi l'occasione per dire che questa modifica è
assolutamente necessaria, non era voluta solo per, in qualche modo,
alleggerire, ma proprio perché eravamo obbligati, quindi d'accordo
con quella che è l'impostazione...e voglio ringraziare ancora le
due fondazioni per il lavoro svolto e per quello che faranno,
sempre nell'interesse di una promozione a livello nazionale ed
internazionale di quella che è la cultura regionale, che è stata da
sempre interpretata dalle due fondazioni. Grazie.
Presidente
- Grazie.
Qualcuno vuole effettuare delle dichiarazioni di voto? Se non ci
sono richieste, possiamo aprire la votazione e mettere in votazione
l'articolo 1. La votazione è aperta. Tutti hanno votato? Colleghi
votate. Possiamo chiudere la votazione?
Presenti: 31
Votanti: 31
Favorevoli: 31.
Metto in votazione l'articolo 2...allora do lo stesso
risultato...ma, scusate, invito i colleghi a restare in aula
durante le votazioni. La votazione è aperta, colleghi votate. Posso
chiudere la votazione? La votazione è chiusa.
Presenti: 31
Votanti 31
Favorevoli 31.
Posso dare lo stesso risultato all'articolo 3? Stesso
risultato.
Metto in votazione la legge nel suo insieme. La votazione è
aperta, votate. Tutti hanno votato. Possiamo chiudere la
votazione?
Presenti: 29
Votanti: 29
Favorevoli: 29.
La legge è approvata.
Colleghi, visto che abbiamo ancora un po' di tempo, vi propongo
di trattare il punto 29 all'ordine del giorno.
