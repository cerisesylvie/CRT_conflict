Classificazione
ELEZIONI
UNIONE EUROPEA E RAPPORTI INTERNAZIONALI


Resoconto integrale del dibattito dell'aula
Oggetto del Consiglio n. 210 del 6 novembre 2003 - Resoconto
OBJET N° 210/XII - Action politique vivant à obtenir une
représentation valdôtaine au sein du Parlement européen.
(Approbation de motion)
Motion
Considérant qu'au mois de juin 2004 se tiendront, dans les
vingt-cinq pays de l'Union européenne, les élections pour le
renouvellement du Parlement de Strasbourg, aux termes du traité de
Nice qui modifie les institutions européennes en fonction de
l'élargissement de l'Union à dix nouveaux pays, et que le Parlement
italien examinera au cours des prochains mois les modifications à
apporter à la loi électorale pour réduire à soixante-douze le
nombre de représentants italiens, d'une part, et pour appliquer les
indications européennes en matière de représentativité et de
suffrages nominatifs, d'autre part;
Rappelant que depuis 1979 les parlementaires valdôtains et le
Conseil de la Vallée ont présenté plusieurs projets de loi en la
matière, pour garantir la présence de la Vallée d'Aoste dans
l'assemblée parlementaire de l'Union européenne;
Soulignant que la représentation de notre minorité
linguistique
au sein du Parlement italien est sanctionnée
par
le Statut spécial d'autonomie de la Vallée d'Aoste
et que la réforme du titre V de la Constitution valorise la
structure fédérale de la République italienne et offre aux Régions
des possibilités de promotion économique à l'échelon communautaire,
ce qui rend plus importante encore la présence d'un parlementaire
valdôtain au sein du Parlement de Strasbourg;
Prenant acte du fait que la Sardaigne et le Molise ont déposé
au Parlement italien des projets de loi visant à modifier la loi
électorale relative aux élections européennes, et ce, pour assurer
que chaque Région et Province autonome ait son représentant à
Strasbourg et pour adapter aux différentes réalités régionales le
nombre de signatures nécessaires à la présentation des
listes,
le Conseil régional de la Vallée d'Aoste
Invite
les parlementaires de la Vallée d'Aoste à poursuivre leur
action politique visant à obtenir une représentation valdôtaine au
sein du Parlement européen, afin que notre minorité linguistique,
historique et culturelle soit sauvegardée, et ce, dans le cadre
également du processus de d'élargissement de l'Union Européenne, et
se réserve la faculté de présenter un projet de loi en ce
sens.
F.to: Sandri - Fiou - Nicco - Borre - Cesal - Fey - Isabellon
- Maquignaz - Pastoret -Praduroux - Rini - Viérin Adriana - Viérin
Laurent
Presidente - La parola al Consigliere Cesal.
Cesal (UV) - Le 13 du mois de juin prochain se tiendront en
Europe les élections pour le Parlement européen. Pour la première
fois, à la suite du Traité de Nice, feront partie de cette
compétition électorale les citoyens des 10 nouveaux Etats qui
entreront dans l'Union européenne depuis le début de 2004. La
Convention européenne, charte fondamentale pour une Union qui
deviendra de plus en plus politique, a monopolisé le débat dans la
dernière année et demie et sa signature de la part des Etats
membres est prévue pour le premier semestre 2004. Nous vivons donc
un moment crucial.
En tant que représentants d'une petite Région alpine ayant une
tradition séculaire dans le domaine de l'autogouvernement,
expression d'une minorité linguistique insérée dans un conteste
difficile et en continuelle évolution, nous avons le devoir
d'appliquer toutes nos énergies à la revendication des nos droits
et de travailler pour la reconnaissance de toutes nos prérogatives.
Le résultat de notre action pourra garantir ou non la possibilité
de survivance d'une communauté tout à fait particulière comme la
nôtre. Un élément de faiblesse de notre Région est le manque de
représentativité politique au sein du Parlement européen. La loi
électorale de 1978 n'a pas considéré le droit de notre Région,
prévu entre autres par notre Statut spécial, d'obtenir un
parlementaire européen. Le cas de Luciano Caveri, qui a eu
l'honneur, premier valdôtain, d'occuper cette charge est dû plus au
hasard qu'à notre effective possibilité d'exprimer un représentant
valdôtain au sein de cette institution. La loi actuelle, basée,
comme tout le monde le sait, sur des macro circonscriptions,
empêche en réalité d'obtenir des élus aussi dans d'autres régions
d'Italie: la Sardaigne et le Molise, tandis que les mêmes
difficultés sont perçues aussi par la Ligurie, par la Basilicate,
car ces Régions sont insérées dans des collèges ayant un grand
nombre d'électeurs. La situation politique de 1978 avait privilégié
la sauvegarde des minorités politiques, plutôt que celle qui aurait
pu garantir une représentativité aux communautés territoriales
moins nombreuses et aux minorités linguistiques comme la nôtre; par
contre le procédé de "l'apparentamento" - méthode bien italienne
d'affronter et de résoudre les problèmes - n'a pas donné des
résultats appréciables car le nombre des préférences requises va
bien au-delà de nos forces; c'est peut-être le cas du Sud Tyrol qui
a un nombre d'électeur supérieur au nôtre, pour nous c'est très
difficile.
Pour retourner à la motion que nous avons présentée avec l'autre
groupe de majorité, nous devons nous référer au déjà cité Traité de
Nice, qui entre autres prévoit une réduction de la représentativité
italienne de 87 à 72 parlementaires; en outre, le même Traité
souhaite une réduction du nombre des préférences attribuées à
chaque électeur. Le législateur italien doit donc intervenir pour
apporter les opportunes corrections au texte législatif qui règle
ce type d'élections. Nos Parlementaires, toujours attentifs à ces
problématiques, ont déjà depuis longtemps déposé au Parlement
italien des projets de loi visant à l'obtention d'un représentant
valdôtain à Strasbourg. La situation s'est évoluée durant le cours
de cette année, car les Régions Molise et Sardaigne ont présenté,
elles aussi, au Parlement italien un propre projet de loi
d'initiative régionale. Ce projet pourrait aussi correctement
satisfaire nos requêtes et résoudre finalement cette anomalie
législative qui nous concerne. On y prévoit la répartition des
circonscriptions électorales sur base régionale, l'assignation des
sièges sur la base du quotient calculé tout en garantissant un
siège à chaque circonscription où est présente une minorité
linguistique et dont le nombre d'habitants est inférieur au susdit
quotient, la réduction du nombre de signatures nécessaires pour la
représentation de la liste des candidats, la suppression du
mécanisme de la liaison entre les listes différentes. Il s'agit
donc tout simplement de partager ces initiatives législatives, de
trouver des alliés en créant des synergies avec d'autres réalités
régionales.
Nous devons aussi faire efficacement face à la tentative
surprenante, mais tout à fait possible, qui provient, timidement
pour le moment, du débat politique italien et qui vise à introduire
la méthode de la liste bloquée. Cette solution, qui contenterait
encore une fois les différentes forces politiques présentes dans le
panorama péninsulaire, aurait un effet dévastant sur nos
aspirations et nos possibilités de voir représentées à Strasbourg
nos légitimes revendications.
C'est dans ce sens donc que nous demandons à ce Conseil, à
toutes les forces représentées de s'exprimer positivement à ce
sujet, pour inviter nos Parlementaires à suivre de près ce thème
institutionnel, en soutenant toutes initiatives qui puissent
finalement satisfaire nos légitimes aspirations.
Presidente - Dichiaro aperta la discussione generale.
La parola al Consigliere Curtaz.
Curtaz (Arc-VA) - Annuncio subito che il nostro gruppo voterà a
favore di questa mozione, che, secondo noi, ha il merito di porre
l'attenzione sulla nostra Regione e sulla rappresentanza delle
piccole realtà.
Voglio tuttavia intervenire per portare nel dibattito
un'argomentazione se vogliamo contraria allo spirito di questa
mozione che, a mio giudizio, non viene sufficientemente valutata.
Voglio porre dei dubbi rispetto alle sicurezze che intravedo in
altre forze politiche nel rivendicare questa rappresentanza della
Valle d'Aosta. In genere i sistemi elettorali, le rappresentanze
elettive possono rappresentare due tipi di soggetti. Possono
rappresentare delle comunità, per esempio degli Stati federali in
cui, in genere, vi è una camera che rappresenta la comunità;
tuttavia vicino a questa nelle democrazie vi è sempre una camera
che rappresenta gli elettori. Fra le camere che rappresentano gli
elettori, ad oggi, il Parlamento europeo - poi si potrà discutere
se sia o non sia giusto, se sia opportuno un bicameralismo europeo,
a me sembrerebbe una cosa fuori dal mondo, ma si può discutere di
tutto -, che è una camera di rappresentanza dei cittadini
europei… Nella nostra Costituzione - e
credo in tutte le costituzioni democratiche del mondo - vale un
principio costituzionale: il voto è uguale; questo non vuol dire
soltanto che tutti i cittadini abbiano diritto di votare e che quel
voto valga per uno, ma vuol dire anche che vi deve essere un
rapporto di proporzionalità fra elettorato attivo ed elettorato
passivo. Mi spiego: se in Valle d'Aosta ci vogliono 100 voti per
eleggere un deputato e in Lombardia ci vogliono 1.000 voti per
eleggere un altro deputato, significa che il voto del cittadino
valdostano vale 10 volte il voto del cittadino lombardo. Questo lo
pongo come riflessione: è una cosa giusta? È una cosa equa? È una
cosa che corrisponde allo spirito costituzionale dell'eguaglianza,
segretezza, personalità, eccetera, del voto? Io ho delle
perplessità.
Faccio questo discorso perché sono infastidito da una certa
superficialità ideologica, che ormai permea la nostra Regione in
maniera diffusa, secondo la quale tutto quello che ci riguarda
viene indicato acriticamente come un diritto e non ci si confronta
criticamente su quelli che dovrebbero essere dei principi generali
a cui tutti dobbiamo fare riferimento, a cui tutte le persone
democratiche fanno riferimento. Nessuno di noi si sognerebbe di
dire che, come succedeva una volta, votano solo i ricchi, non
votano i poveri, oppure che il voto di qualcuno più intelligente,
più ricco, più bello, vale cinque volte il voto di chi è meno
intelligente, ricco o bello, ma questo si verificherebbe con
sistemi che non si preoccupano di rappresentare prioritariamente
tutti gli elettori. Oppure diciamo, ma dobbiamo essere coerenti,
che questo Parlamento europeo non ci piace, che chiediamo un altro
tipo di rappresentatività, chiediamo una rappresentatività su base
federale che non tenga assolutamente in conto dei numeri degli
elettori, del cosiddetto "elettorato attivo". Questa è una
riflessione che porto all'attenzione di tutti, perché vi sia meno
superficialità e meno ideologia quando si parla di queste cose e si
cerchi di ragionare con tutti gli elementi di carattere
costituzionale e anche con i principi, perché la scelta del voto
uguale per tutti è una scelta di cui anche le forze di Sinistra in
questo Paese dovrebbero vantarsi e valorizzare. Questa del voto
uguale è stata una lunga conquista ed ora, acriticamente, vengono
propugnate delle soluzioni che contraddicono un principio che mi
sembra sacrosanto.
Ho finito, spero di non essere andato fuori tema, mi sembra
proprio di no, perché questa mozione, che in linea generale può
essere anche condivisibile, indica questo problema. Credo peraltro
improbabile che il Parlamento possa accogliere la richiesta
contenuta nella mozione; intendiamoci, forse non lo faranno per
motivi così nobili come quelli che ho cercato di indicare - come
quello dell'eguaglianza del voto -, ma probabilmente perché "vi è
poca trippa per i gatti": il fatto che i Parlamentari italiani si
riducano da 87 a 72 significa che vi sarà meno possibilità di
elezione per tutti. È un dato consueto quello di un atteggiamento
di difesa dei propri incarichi e delle proprie prerogative da parte
di chi ce l'ha già.
Presidente - La parola al Consigliere Sandri.
Sandri (GV-DS-PSE) - Mi fa piacere che questa mozione stia
suscitando un certo interesse e che stia riportando l'attenzione su
un argomento di cui nei prossimi anni sicuramente avremo molto a
che vedere, su cui ci dovremo molto impegnare.
Ieri sono stati firmati tutti i trattati e le procedure affinché
il 1° maggio 2004 l'Unione europea abbia il più grande allargamento
nella sua storia, da 15 a 25 paesi, sono state ribadite le
procedure ormai definitive per altri 2 Paesi candidati - la
Bulgaria e la Romania - ed è stata riaperta, anche se con grosse
limitazioni, la possibilità di una terza candidatura: quella della
Turchia. È una direzione ormai continentale, ormai profondamente
radicata, ma di cui tutti noi ci rendiamo conto che ha un impatto
sempre maggiore non solo sulla vita quotidiana di tutti noi, ma
anche sulla vita politica di questo Consiglio. È un tema quindi su
cui ci dobbiamo confrontare, ogni occasione è buona per
approfondirlo.
Una sessantina di anni fa un nostro corregionale diceva:
"In questi ultimi anni è stato un gran parlare di Europa e di
civiltà europea, di anti-Europa e di forze avverse alla civiltà
europea, appelli, articoli di giornali ma, se ci fermiamo ad
analizzare un po' da vicino cosa si intenda per "Europa", ci
accorgiamo subito dell'enorme confusione che regna nella mente di
coloro che pur ne parlano. Quale che sia il valore esatto di questo
termine rimane nascosto. Si potrebbe dire: "che ci sia ciascun lo
dice, dove sia nessun lo sa""
.
Questo Valdostano terminava dicendo che la nozione di "Europa"
sta passando e in effetti dovrebbe passare da un concetto, da
un'idea, da un'aspirazione, da una certa volontà a una vera e
propria conoscenza, a un valore condiviso. Il corregionale in
questione è Federico Chabod: si tratta dell'introduzione del suo
primo corso su storia dell'idea di Europa.
Credo che sia importante approfondire la conoscenza di quello di
cui stiamo parlando, di questi temi, partendo dal primo, quello
della rappresentanza, cosa c'entriamo noi con l'Europa: penso che
sia importante sciogliere in qualche modo un problema di conoscenza
e sciogliere un problema di rapporti, cioè noi amiamo l'Europa -
ritengo che su questo tutto il Consiglio sia assolutamente concorde
-, ci stiamo domandando se l'Europa ami noi, se l'Europa abbia
questa volontà di interagire con le realtà come la nostra. Vi sono
in materia dei dubbi, io vorrei fare una breve illustrazione della
mozione partendo dai nostri rapporti con l'Europa in questo
momento, come realtà regionale. Allo stato attuale dei 4 Trattati
dell'Unione e delle Comunità europee, le istituzioni regionali
partecipano alla costruzione europea attraverso 4 canali: il
Comitato delle Regioni, l'attuazione degli atti normativi
comunitari, il Fondo europeo di sviluppo regionale e - perlomeno in
linea teorica - il principio di sussidiarietà stabilito dal
Trattato unico di Roma del 1976.
Il principale di questi punti di raccordo è il Comitato delle
Regioni, istituito con il Trattato di Maastricht, che è un organo a
funzione consultiva nei riguardi della Commissione e del Consiglio.
È composto dai rappresentanti delle collettività regionali e
locali: 222 membri effettivi e altrettanti supplenti nominati su
proposta dei rispettivi Stati membri dal Consiglio all'unanimità,
quindi non dalle Amministrazioni regionali, ma dagli Stati membri.
Il Trattato di Nizza - di cui ha parlato il collega Cesal - ha
stabilito che, per essere nominati membri del comitato, occorrerà -
questo è un passo in più positivo - essere titolari di un mandato
elettorale nell'ambito di una collettività regionale o locale. Il
parere del Comitato delle Regioni è facoltativo od obbligatorio, ma
in nessun caso vincolante. Tuttavia, la composizione e la procedura
di nomina dei membri del Comitato delle regioni non tengono conto
della struttura decentrata degli Stati membri come in effetti essa
si presenta ed è significativo il fatto che le comunità decentrate
dei vari Stati membri non abbiano alcun ruolo nella designazione
dei componenti.
Le Regioni inoltre possono dare attuazione alle direttive
comunitarie, ma la disciplina di tale facoltà è lasciata
all'arbitrio dei singoli Parlamenti nazionali. Per quanto riguarda
la situazione dell'Italia, in base alla legge n. 128/1998, le
Regioni possono dare immediatamente attuazione alle disposizioni
comunitarie sia nelle materie di competenza esclusiva, sia in
quelle concorrenti. Grazie alla legge costituzionale n. 3/2001 -
quella che ha modificato il titolo V della Costituzione, richiamata
anche nelle premesse della nostra mozione -, le Regioni possono
partecipare anche alla fase "ascendente" del diritto comunitario,
cioè alla procedura di formazione ed adozione di atti normativi
attraverso la presenza di rappresentanti delle autonomie locali nel
Comitato delle regioni, nelle rappresentanze permanenti presso
l'Unione e nella Conferenza Stato-Regioni.
Il terzo canale di rapporti che abbiamo con l'Europa è attuato
per mezzo del FESR (Fondo europeo di sviluppo regionale), istituito
con regolamento nel 1975, più volte modificato. Il Trattato di
Maastricht ha in seguito associato il Comitato delle Regioni nella
gestione di questa politica. Il FESR si propone di sostenere lo
sviluppo armonico e la coesione economica e sociale delle diverse
Regioni comunitarie e il regolamento attuativo del 1999 prevede che
gli interventi del fondo si attuino attraverso sovvenzioni e che
finanzino soprattutto investimenti produttivi, delle infrastrutture
e dello sviluppo delle Regioni in ritardo per mezzo di misure di
sostegno alle iniziative locali e della piccola e media
industria.
Infine, il principio di sussidiarietà potrebbe essere utilmente
applicato per ridurre le competenze degli Stati nazionali in favore
delle istanze regionali presenti al loro interno, in linea con il
principio introdotto dall'Atto unico e poi codificato nel Trattato
di Maastricht e nel Protocollo relativo allegato al Trattato di
Amsterdam, che stabilisce che nei settori non di sua esclusiva
competenza la Comunità interviene solo se gli obbiettivi
dell'azione prevista non possono essere sufficientemente realizzati
dagli Stati membri e possono dunque essere realizzati meglio a
livello comunitario. Per cui, come si vede, l'Europa si preoccupa
di più della sussidiarietà verso "l'alto", piuttosto che della
sussidiarietà verso il "basso".
Tutti questi meccanismi di partecipazione delle autonomie locali
sono stati solo parzialmente innovati nel progetto di Costituzione
redatto dalla Convenzione europea, quello che è ora in discussione
nella Conferenza intergovernativa. Il principio di sussidiarietà,
secondo l'articolo 9, comma 1, del protocollo relativo, è
applicabile solamente all'esercizio dei poteri che già rientrano
nell'ambito delle competenze condivise e delle azioni di sostegno
dell'Unione e non permettono quindi di ampliarne la definizione. È
inoltre previsto un sistema di controllo preventivo ad hoc: il
cosiddetto "meccanismo di early warning", che permette ai
Parlamenti nazionali di portare a riesame, tramite parere motivato,
la proposta delle commissioni, o l'iniziativa da parte di Stati
membri, che violino il principio di sussidiarietà.
Come risulta dall'ottimo testo pubblicato ultimamente
dall'Associazione Astrid, l'Associazione per gli studi e le
ricerche sulla riforma delle istituzioni democratiche - coordinata
da Franco Bassanini -, il progetto di Costituzione europea, "la
Convenzione", è insoddisfacente per quanto riguarda il limitato
riconoscimento dei Parlamenti regionali con poteri legislativi,
tenendo conto dell'incidenza del diritto comunitario su materie che
in molti Stati sono di competenza delle Regioni; questo è il caso
tipicamente nostro, pensate all'agricoltura. Il parere preventivo
quindi può anche essere chiesto al Comitato delle Regioni in base
al punto n. 7 del protocollo, ma comunque è un diritto estremamente
limitato.
Questo excursus è stato fatto soprattutto per evidenziare quale
sia l'attenzione dell'Europa rispetto alla varietà di situazioni
regionali che arricchiscono questo Continente: abbiamo parecchi
Stati che sono degli Stati federali, altri, come quello in cui
viviamo, che hanno una parziale trasformazione in senso federale,
ma che comunque hanno delle presenze storiche assestate di
specialità regionali che però non hanno una corrispondenza chiara a
livello europeo. Di qui l'importanza che, almeno a livello delle
rappresentanze parlamentari, vi possa essere una tutela di questa
ricchezza, di questa differenziazione esistente sul territorio
europeo. Penso che sia una ricchezza che deve saper coniugare due
aspetti fondamentali - in questo senso credo che il collega Curtaz
abbia esacerbato uno dei due aspetti del problema -: da una parte,
è evidente, ed è un principio su cui tutti non possiamo che
concordare, che ad un voto deve corrispondere una rappresentanza;
dall'altra, vi è la necessità di adattare questo principio alla
ricchezza e alla varietà di situazioni a livello europeo. Faccio
solo un esempio: nel maggio dell'anno prossimo entrerà nel
Parlamento europeo lo Stato di Malta abitato da 384.000 persone che
avrà 2 parlamentari; nessuno si pone il problema che questi
rappresentino o non rappresentino…
abbiamo un parlamentare per 190.000 abitanti circa. Nella riforma
del titolo V della Costituzione è stata data pari dignità a tutte
le Regioni italiane indipendentemente dal loro peso e dimensioni;
se a questo principio si associa quello, ovviamente, di una
rappresentanza al Parlamento che sia proporzionale alla
popolazione, credo che tutti e due i principi siano garantiti: vi è
la presenza di tutte le realtà, ma anche una presenza
proporzionale. Tanto per essere chiari: di 72 parlamentari, 22
potrebbero essere rappresentanti delle Regioni e delle Province
autonome, uno per Regione o Provincia autonoma, e gli altri 50
essere rappresentanti proporzionalmente alla popolazione delle
rispettive Regioni. Non è né una battaglia facile, né semplice,
capiamo che vi sono resistenze di vario genere, però è molto
importante ricordare che, anche nei confronti dello Stato italiano,
far capire l'importanza di attuare lo Statuto della Valle d'Aosta
non è stato facile, se pensiamo che il riparto fiscale previsto
dallo Statuto nel 1948 è arrivato alla Valle d'Aosta solo nel
1981.
Inizia qui oggi in qualche modo una battaglia per la
rappresentanza della Regione Valle d'Aosta in Europa, sarà una
battaglia lunga e difficile, ma non abbiamo dubbi sul fatto che
alla fine riusciremo a fare rispettare questo principio, anche
perché vogliamo attirare l'attenzione del Consiglio sulla necessità
che questa Europa fondi la propria storia e la propria personalità
sulle radici che fanno parte della nostra personalità, e noi
vogliamo contribuire a questa costruzione. Possiamo dire
serenamente che nella regione in cui viviamo abbiamo un senso della
solidarietà, di uno sviluppo basato sulla valorizzazione delle
persone, sia intesi come lavoratori, come produttori di economia,
ma soprattutto come cittadini.
Pensiamo a uno sviluppo che sia uno sviluppo sostenibile, in cui
il ruolo dell'ente politico pubblico non sia solo quello di
regolamentazione delle regole, ma anche un punto di regolazione
attiva dell'economia: il che non vuol dire lo "Stato carrozzone",
lo "Stato erogatore" e, di conseguenza, la "Regione carrozzone" o
la "Regione erogatrice", ma uno stabilizzatore dei momenti di
difficoltà, un promotore di iniziativa economica e di sviluppo, un
"fattore" di regolamentazione non solo politica, ma economica in
grado di consentire uno sviluppo sostenibile non solo rispetto
all'ambiente e al futuro delle prossime generazioni, ma agli
equilibri sociali a cui noi siamo profondamente attaccati. La
rappresentanza della Valle d'Aosta al Parlamento europeo significa
anche che abbiamo un po' più di sicurezza e di tranquillità che
questi valori siano tutelati e rispettati.
Ci auguriamo che vi sia un ampio consenso da parte di questo
Consiglio su questa prima iniziativa, perché darebbe un significato
forte alla nostra battaglia; una battaglia che, soprattutto grazie
a una modifica di atteggiamento, che forse è stata parzialmente
recepita nel Trattato di Nizza e che speriamo sia più recepita di
quanto non sia attualmente nella Convenzione europea, può diventare
una grande ricchezza e una grande opportunità per noi e per
l'Europa. È una necessità a cui dobbiamo provvedere, nel senso che
quello dell'Europa è il "piatto che ci toccherà mangiare"; è una
necessità che però vogliamo trasformare in valore, in conoscenza,
in solidarietà, per fare questo è importante che portiamo avanti
con determinazione, il più uniti possibile questa battaglia. Nella
mozione, come abbiamo voluto evidenziare, mettiamo già una
prospettiva: se il Parlamento italiano nei prossimi mesi non sarà
capace di aprire un tavolo di dibattito su questi temi e i nostri
Parlamentari avranno bisogno di un ulteriore sostegno, noi siamo
pronti a presentare una proposta di legge di iniziativa del
Consiglio regionale a supporto del lavoro che, in tutti questi anni
e nei prossimi mesi, i nostri Parlamentari porteranno a
termine.
Presidente - La parola al Consigliere Comé.
Comé (SA) - La mozione presentata dal gruppo dei "Democratici di
Sinistra" e "dall'Union Valdôtaine" certamente riguarda un tema
che, partendo dal 24 gennaio 1979 - data di approvazione della
legge n. 18, che disciplina le modalità di elezione del Parlamento
europeo e determina la divisione territoriale della nostra
Repubblica in più circoscrizioni - ad oggi, ha visto più
risoluzioni presentate, discusse e votate in quest'aula. Le tante
iniziative presentate a livello politico e istituzionale della
Regione, che miravano a richiedere la creazione di un collegio
elettorale uninominale per le elezioni europee, assicurando una
rappresentanza al Parlamento europeo della comunità valdostana, non
hanno visto ad oggi la nostra soddisfazione. Con questo non voglio
sminuire l'iniziativa, anzi ritengo che l'ormai prossima elezione
europea, a seguito anche del Trattato di Nizza che vede un nuovo
allargamento dell'Unione europea da 15 paesi a 25, ha portato a
fare una nuova determinazione dei seggi e sappiamo bene che la
rappresentanza italiana è scesa da 87 a 72 seggi. Lo Stato quindi
dovrà rivedere questa legge, pertanto ritengo che sia più che mai
necessario rilanciare quei concetti che da oltre 20 anni
rivendichiamo.
Ritengo necessario avviare fin da adesso una proposta di legge
di iniziativa regionale per rafforzare maggiormente questa nostra
iniziativa, come hanno fatto sia la Sardegna che il Molise. Queste
sono delle proposte che già nel 1982 venivano fatte in quest'aula,
anche nel 1988, all'epoca era il Consigliere Tonino che chiedeva di
attivarsi per predisporre una proposta di legge, che domandava con
correttezza - e questo è un invito che faccio alle forze di
maggioranza - il coinvolgimento dell'intero Consiglio, essendo
questo un obiettivo unanime. Anche l'allora Consigliere Louvin
affermava:
"Il me paraît qu'en ce moment l'argument dépasse
longuement le clivage qui peut exister entre majorité et
opposition"
. In termini pratici le strade percorse fino ad oggi
non hanno dato grossi risultati, basti ricordare anche gli accordi
sottoscritti tra i movimenti regionalisti e il Partito sardo
d'azione, il famoso Columbo che non accettò poi la staffetta che
era stata concordata.
Voglio dire al Consigliere Sandri, dopo questa ampia relazione
sulla necessità di rivendicare la rappresentanza parlamentare, che
nel 1999 non hanno sentito così forte la necessità di avere un
rappresentante della Valle d'Aosta, nel 1999 non hanno messo in
primo piano questo interesse della nostra Regione: anziché unire le
forze puntando su un unico soggetto per gli interessi della Valle
d'Aosta, hanno cercato di far prevalere gli interessi del proprio
partito. Per carità, sono contento che vi sia un ripensamento da
parte degli amici "Democratici di Sinistra"!
Come dicevo prima, gli esiti delle elezioni europee fino ad oggi
in prima battuta non hanno mai visto un rappresentante valdostano
salire a Strasburgo e solo l'Onorevole Caveri, grazie anche a
situazioni favorevoli, ha potuto far parte del Parlamento europeo.
È stato un incarico che, purtroppo, per esigenze di politica
locale, ha lasciato, forse ritenendo di non rappresentare tutta la
comunità valdostana; in questo senso dobbiamo spingere in maniera
da avere un vero riconoscimento ufficiale del rappresentante della
Valle d'Aosta. Da parte della "Stella Alpina", vi sarà la totale
disponibilità per dare il proprio contributo e il proprio assenso
per creare, dal punto di vista istituzionale, un legame
riconosciuto con legge fra la Valle d'Aosta e l'Unione europea e
per ottenere un rappresentante nelle prossime elezioni europee del
2004.
Presidente - La parola al Consigliere Fiou.
Fiou (GV-DS-PSE) - Quando facciamo questi confronti, ovviamente
vi è sempre chi tenta di portare degli elementi per approfondire i
temi che si stanno affrontando, quindi per fare un dibattito
costruttivo, e chi propone giochetti di parte, magari come ha fatto
il Consigliere Comé mettendo le mani avanti per uscire
dall'isolamento che caratterizza la sua forza politica in questa
fase. Voglio invece cogliere la sollecitazione del Consigliere
Curtaz, che mi pare possa favorire una riflessione vera sui temi
politici che stanno dietro a questa vicenda. Raccolgo quindi il suo
invito, ma solo per fare poche battute, perché questo può essere
solo un primo momento di un dibattito che ci dovrà impegnare più
avanti in modo più approfondito di quanto non affronterò
adesso.
Le scelte delle norme di carattere elettorale non sono neutre,
ma soddisfano esigenze diverse. Ricordo quanto si è discusso sul
proporzionale, sul maggioritario, sulla garanzia di una maggiore
espressione democratica delle numerosi voci esistenti all'interno
delle comunità, da una parte, e, dall'altra, invece sulla garanzia
di fornire i momenti istituzionali di supporti maggioritari, che
permettano una maggiore governabilità. In passato avevamo già
discusso a lungo sugli effetti di un sistema elettorale piuttosto
che un altro. Anche per l'Europa i meccanismi possono garantire
meglio, come è stato giustamente precisato, la partecipazione delle
comunità - o la rappresentatività delle comunità - oppure la
rappresentatività dell'elettorato.
Voglio anch'io sottolineare cosa vuol dire orientarsi verso un
sistema o verso l'altro. La rappresentatività dell'elettorato non
garantisce solo l'equità dell'effetto del voto - un aspetto già
estremamente importante -, ma fa anche emergere meglio le
differenze dei progetti politici, che sono quelli che individuano
poi le risposte sui temi generali concernenti l'intera Comunità
europea: quindi questo tipo di rappresentatività non può essere
sottovalutato. La rappresentatività delle comunità garantisce
invece la partecipazione, il rapporto fra i diversi livelli
istituzionali, perciò garantisce meglio l'integrazione fra le
scelte territoriali quelle generali: questa è un'esigenza
altrettanto importante. Ho voluto sottolineare con brevità e
schematicità, queste cose, perché mi pare che, a questo punto,
dobbiamo tentare di dare una risposta che non escluda l'una o
l'altra delle rappresentatività. Questo potrebbe portare ad esempio
alla scelta di un sistema misto, così come è stato detto dal
Consigliere Sandri dove, oltre alla rappresentatività di un
candidato per ogni regione, vi sia un'ampia possibilità di
rappresentatività anche sul terreno più proporzionale, quello dei
progetti politici che debbono essere garantiti. Mi pare che un
sistema misto di questo tipo risponderebbe meglio ad entrambe le
esigenze.
Presidente - La parola al Consigliere Lattanzi.
Lattanzi (CdL) - Il tema è uno di quelli importanti, di quelli
su cui si potrebbero fare molti giochetti di parte, collega Fiou, è
vero; cercheremo di non cadere in quel tranello. Con altrettanta
franchezza però diciamo che la partita che si sta giocando della
rappresentatività, che solleva tutta una serie di questioni molto
importanti, non ci pare dare molte speranze, questo è il nostro
sentimento. È apprezzabile quindi sentire che qualcuno crede
fortemente che, in un contesto come quello che stiamo vivendo, una
piccola regione come la nostra possa lottare con un minimo di
possibilità di vincere su un tema così difficoltoso.
Quali sono le barriere e gli ostacoli che si pongono di fronte
alla realizzazione di questa opportunità, cioè la rappresentatività
di una piccola collettività in seno al Parlamento europeo? Noi ne
abbiamo identificate alcune.
Certamente l'allargamento a molti altri Paesi dell'Europa e la
necessità di essere rappresentati non favorisce, in termini di
aumento di popolazione, la possibilità che una piccola regione
possa essere rappresentata; qui condivido la riflessione del
Consigliere Curtaz sul concetto di diritto del voto, perché
allargare ad oltre 400 regioni, in un contesto in cui non tutte le
Nazioni hanno un principio di "regione" come lo Stato
italiano… perché vi sono intere regioni
esistenti nella sostanza, ma non costituzionalmente riconosciute,
vi sono poi altre regioni che sono riconosciute in maniera diversa
dall'organizzazione federale del nostro Stato. È chiaro quindi che,
in un contesto di così ampio respiro, una delle barriere è la
difficoltà di dare delle giuste motivazioni, delle forti
argomentazioni affinché una piccola comunità come la nostra possa
essere rappresentata. Qualche settimana fa vi è stato un incontro
con gli amici della Catalogna; loro stessi, che hanno una storia
come la nostra, ma che hanno un peso politico più importante del
nostro, esprimevano la loro difficoltà a pensare di raggiungere un
obiettivo come quello. Certo, questo non significa che non si debba
lottare se una cosa non è certa, ma possiamo senz'altro dire che le
possibilità di raggiungere questo obiettivo sono poche.
La seconda barriera che si frappone fra questo desiderio e la
sua realizzabilità è la diminuzione del peso dello Stato italiano
in termini di rappresentatività nel Parlamento europeo perché, con
la diminuzione dei rappresentanti italiani, è evidente che, se
negli anni scorsi, nei decenni passati - come giustamente ha detto
il Consigliere Comé - si è più volte trattato questo argomento non
solo con delle mozioni, ma anche con…
di lobbying politica più importante su Roma, si è lottato per avere
il riconoscimento di una rappresentatività valdostana all'interno
della Comunità europea, del Parlamento
europeo… era già difficile quando il
numero dei Parlamentari era quello che è
oggi… evidentemente la sua diminuzione
non aiuta, non facilita, proprio perché è vero che ogni comunità
vuole essere rappresentata al meglio e immagino che le regioni più
importanti del nostro Paese lotteranno per mantenere l'attuale
numero di rappresentanti.
Permettetemi poi di dire che abbiamo di fronte a noi una
barriera enorme: la demagogia che imperversa in questo Consiglio
regionale. Vedete, quando le partite sono così importanti, la
demagogia dovrebbe essere bandita. Perché dico questo? Se leggiamo
la mozione e analizziamo lo strumento che la maggioranza di questo
Consiglio propone a questo Consiglio…
il collega Sandri prima ha auspicato con accaloramento che tutto il
Consiglio unito faccia sentire su questa mozione la sua voce,
perché così l'effetto di questo documento sarebbe più importante;
mi permetto di evidenziare come su un tema così importante non si
possa fare demagogia, collega Sandri, - lo dico con assoluta
serenità -, perché è demagogico pensare che un documento di questo
tipo possa essere approvato all'unanimità dal Consiglio ed è anche
illusorio. È - noi siamo convinti per rispetto alla vostra
intelligenza - assolutamente comprensibile che non tutto il
Consiglio possa approvare la forma e la sostanza di questo
documento, perché quando il primo firmatario è un signore - il
Consigliere Giovanni Sandri - che qualche anno fa, nel 1998, si
batteva esattamente contro questo tipo di
proposte… oggi non è credibile che sia
lui il primo firmatario! Rappresentava e rappresenta inoltre un
partito i cui rappresentanti a Roma in Parlamento - dovrebbe fare
quindi delle mozioni rivolte ai suoi Parlamentari innanzitutto -
sono i primi antagonisti di una rappresentatività valdostana. Se
vuole, le faccio l'elenco, nome e cognome, di Parlamentari
"Democratici di Sinistra" che hanno già espresso non scetticismo,
ma menefreghismo rispetto a questo tema! La prima azione di lobby
politica che dovrebbe fare, quindi, è rispetto al suo gruppo
parlamentare! Mi fa piacere di non vedere la firma dell'Onorevole
Caveri su questo documento come Consigliere "dell'Union
Valdôtaine", perché sarebbe stata doppiamente una beffa, ma non
possiamo non sottolineare che questa maggioranza ha approvato le
dimissioni dell'Europarlamentare Caveri, unico rappresentante nella
storia di questa Regione in seno al Parlamento europeo.
Perché poi dico che questo strumento è sbagliato? Perché è un
falso ideologico e non ho paura di entrare in un terreno che
qualcuno mi dice essere sempre molto minato: quello della minoranza
linguistica. Qui dobbiamo smetterla, altrimenti non avremo mai il
consenso generale o l'unanimità su strumenti di questo tipo, di
continuare a "vendere" un'ideologia sbagliata, che non è solo
sbagliata, ma non è neanche riconosciuta dalla Costituzione! Quando
andiamo a dire che invitiamo i Parlamentari della Valle d'Aosta a
perseguire con le loro azioni politiche l'ottenimento della
rappresentatività valdostana, diciamo una cosa che è come "l'acqua
e il sapone"! Immagino che i Parlamentari siano impegnati per
questo, altrimenti dovremmo mandarli a casa! "Al fine di difendere
la nostra minoranza linguistica", ma di quale minoranza stiamo
parlando: quella dei Walser? Perché nella Costituzione noi non
abbiamo alcun riconoscimento di minoranza linguistica, se non
quella Walser all'articolo 40 bis del nostro Statuto di autonomia.
Non vi è alcun riconoscimento di popolo francofono in nessuna delle
migliaia di parole contenute nella Costituzione valdostana -
permettetemi di chiamarla così -, perché l'articolo 38 - uno dei
pochi che sottolinea questo particolarismo linguistico -, non parla
né di etnia, né di minoranza linguistica, ma stabilisce che in
Valle d'Aosta la lingua francese sia parificata a quella italiana.
Se volete poi che vi dica quello che penso, questo concetto non
dovrebbe essere espresso con questa frase, ma con una frase molto
più semplice: "l'italiano e il francese sono lingue uguali", perché
parificare una lingua all'altra significa dare un valore
minoritario a quella francese. Se veramente dovessimo specificare
il nostro particolarismo - Consigliere Nicco qui so che mi
comprende bene -, dovremmo dire che siamo particolari proprio
perché in questa Regione l'italiano e il francese sono lingue
uguali, ugualmente riconosciute. Nessun riferimento in questo atto
costitutivo e costituzionale a un popolo che ha una minoranza
linguistica, se non quello dei Walser: all'articolo 40 bis si fa
riferimento alle popolazioni di lingua tedesca dei Comuni della
Valle del Lys individuati con legge regionale. Andremmo quindi ad
approvare un documento falso per termini costituzionali, non
credibile per larga parte del Parlamento italiano, che dovrebbe
prendere questo documento come base per approvare un
particolarismo, cioè quello della rappresentatività a una piccola
comunità, che di particolare ha il bilinguismo, non la francofonia,
ma il bilinguismo.
Siamo contenti che il collega Sandri sia rimasto folgorato sulla
rue des Maquisards, però non è credibile la forma, il contenuto
dello strumento; non è credibile chiedere sulle regole del gioco
costituzionali l'unanimità, presentando un documento così
strumentale. Avete fatto questo documento per non farvelo votare
perché, se uno vuole farsi votare un documento come questo, lo
concorda, non lo presenta con primo firmatario un signore, che
qualche anno fa diceva che non era pensabile che la Valle d'Aosta
potesse avere un parlamentare europeo, e dietro a lui, quali
firmatari, tutti quelli che hanno avallato un'operazione politica
di fuoriuscita dell'unico Europarlamentare per venire a fare
l'Assessore nella Regione Valle d'Aosta. Con tutto il rispetto,
credo che forse gli interessi della Valle d'Aosta fossero più
importanti da difendere lassù che qui in Valle nell'Assessorato del
turismo. Noi siamo dispiaciuti che temi di questo tipo, gli
interessi della comunità valdostana, particolare per il suo
bilinguismo, debbano essere affrontati con tale demagogia e
strumentalizzazione. Vedo molti colleghi che hanno avallato questa
mozione che so pensarla come me e mi dispiace che non abbiano fatto
attenzione al fatto che questa è una mozione puramente strumentale,
fatta per non essere votata.
Crediamo sia utile, per quanto riguarda questo tema, dibattere
certamente su una proposta di legge, la maggioranza faccia una
proposta oppure la I Commissione lavori in tempi brevi per far sì
che l'intera comunità valdostana, questo Consiglio che la
rappresenta possa dire forte a Roma a tutti i Parlamentari di tutti
i movimenti politici che noi vorremmo essere rappresentati per la
nostra storia, per la nostra specificità. Non possiamo farlo con
strumenti così demagogici, perché non siamo credibili; non
riusciamo ad avere il consenso unanime neanche all'interno di
questo Consiglio, come possiamo pensare di poter strappare un
eurodeputato ai 72 che avrà lo Stato italiano, convincendo tutti
gli altri che le loro regioni valgono meno della nostra? Dovremo
avere argomenti importanti, non atti strumentali come questo
perché, quando si fondano su queste strumentalizzazioni, la partita
è già persa.
Caro collega Sandri mi dispiace doverle annunciare che, quando
si fanno le partite giocando in maniera scorretta, l'arbitro
fischia il fatto, si perde la partita e vi è anche
l'espulsione.
Presidente - La parola al Consigliere La Torre.
La Torre (SA) - Condivido - parlo a titolo personale -
evidentemente da molto tempo l'obiettivo di questa mozione, l'ho
condiviso anche nei fatti che ci hanno visto insieme per l'elezione
dell'Eurodeputato Caveri. Non voglio entrare nel merito di chi
all'epoca si schierò o non si schierò, non è questo il problema,
sarebbe come svilire l'argomento che invece attiene ai principi
fondamentali della nostra possibilità di essere rappresentati al
Parlamento europeo, oltre che della nostra autonomia, del nostro
essere come regione italiana.
Come ho detto, condivido l'obiettivo, quindi voterò questa
mozione, però non posso fare a meno di rilevare due fatti anomali
così come viene presentata.
Il primo fatto anomalo, proprio perché è una mozione che è la
conseguenza di un percorso esistente e già portato avanti, è che si
cerchi di presentare questa mozione come l'iniziativa di una parte
di questo Consiglio. Questo non è giusto, perché alcuni Consiglieri
all'interno di questa Assemblea hanno già espresso nei fatti di
credere in questo principio fondamentale di rappresentanza, quindi,
secondo me, questa mozione doveva essere discussa ed allargata
prima della riunione consiliare a tutte le persone che volevano
sentirsi partecipi di questo fatto importante. Dobbiamo, al di là
delle possibilità esistenti di ottenere un risultato - e mi rivolgo
al Consigliere Lattanzi -, comunque portare avanti questa
battaglia, perché è una battaglia di principio. Il primo fatto
anomalo, quindi, è che la mozione sia stata presentata in maniera
non corretta, cercando forse di strumentalizzarla, in questo ha
ragione il Consigliere Lattanzi.
Il secondo fatto anomalo - e mi rivolgo ai singoli Consiglieri,
autonomisti, regionalisti - è che non possiamo farci mediare su
argomenti di questo tipo da forze politiche nazionali o comunque da
discorsi che superano le logiche della nostra cultura. È
inaccettabile! Dobbiamo essere noi, Consiglieri, regionalisti,
autonomisti, che crediamo in questi principi, i veri ed unici
portatori; saranno poi le forze di carattere politico nazionale che
si renderanno funzionali a questo progetto che nasce in Valle
d'Aosta e che deve trovare un riscontro a livello romano. In questo
caso vi è la firma del Consigliere Sandri come primo firmatario
della mozione, non può essere lui - rappresentante a pieno titolo e
con piena dignità di una forza politica nazionale - a spiegare,
seppure con un discorso condivisibile, a noi Consiglieri
regionalisti, autonomisti quello che dobbiamo portare avanti! È
proprio difficile da accettare in linea di principio e questa è
un'altra anomalia di questa mozione.
I fatti anomali, quindi, sono il come è stata presentata la
mozione senza essere prima allargata a tutti coloro che ritenevano
questo un loro patrimonio e poi il fatto che si permette - io dico
in modo improprio - ad una forza rappresentata dal suo Segretario,
perché non ci dimentichiamo che il Consigliere Sandri è un
segretario di un partito nazionale, quindi il suo intervento ha un
grosso spessore… non ci possiamo
permettere - mi rivolgo anche ai colleghi "dell'Union Valdôtaine" -
di cedere lo scettro del portare avanti un discorso che come
dire… la natura stessa della nostra
Regione, di autonomia, di
rappresentanza… ad una forza
nazionalista. Se vogliamo abdicare in questo senso culturale,
personalmente non sono d'accordo però, siccome condivido la mozione
e i suoi obiettivi, la voterò. Vi faccio tuttavia rilevare queste
due anomalie di non secondaria importanza.
Presidente - La discussione generale è chiusa.
Pongo in votazione la mozione in oggetto:
Consiglieri presenti: 23
Votanti e favorevoli: 21
Astenuti: 2 (Lattanzi, Tibaldi)
Il Consiglio approva.
