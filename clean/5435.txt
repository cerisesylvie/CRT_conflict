Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 327 del 10 maggio 1983 - Resoconto
OGGETTO N. 327/VII - PROPOSTA DI REGOLAMENTO CONCERNENTE:
"MODIFICAZIONE DEL REGOLAMENTO REGIONALE 24.8.1982, N. 4,
APPLICAZIONE DELLA LEGGE REGIONALE 17.7.1981, N. 40, RECANTE
PROVVIDENZE A FAVORE DI COOPERATIVE AGRICOLE E DI ASSOCIAZIONI DI
PRODUTTORI AGRICOLI".
PRESIDENTE
: La parola all'Assessore all'Agricoltura e
Foreste Marcoz, ne
ha facoltà.
MARCOZ - (U.V.):
Il mese di aprile questo Consiglio ha
approvato il Regolamento n. 40, riguardante le spese di gestione
delle cooperative. In fase di applicazione, si è visto che era
necessaria una sua modifica che la Giunta propone ora in
Consiglio.
PRESIDENTE
: E' aperta la discussione. La parola al
Consigliere Tonino; ne ha facoltà.
TONINO - (P.C.I.):
La relazione introduttiva
dell'Assessore Marcoz è diplomatica quanto la relazione che
accompagna questo disegno di legge. In realtà, come tutti i
Consiglieri ricorderanno, e io mi permetto di ricordarlo, le
modifiche che oggi vengono aggiunte a questo regolamento sono state
proposte.... (...interruzione dal pubblico...).
PRESIDENTE
: Pregherei gli uscieri che sono incaricati di
mantenere l'ordine di non essere loro i primi a discutere, ma di
essere invece presenti fra il pubblico. Per la seconda ed ultima
volta io rinnovo la raccomandazione di non interferire, di non
manifestare assenso o dissenso in qualsiasi modo, altrimenti sarò
costretto a far sgombrare l'aula dal pubblico. Vi ringrazio per la
collaborazione.
La parola al Vice-Presidente Faval, per mozione d'ordine; ne ha
facoltà.
FAVAL - (U.V.):
Mi rendo perfettamente conto che coloro
che sono presenti tra il pubblico in questo momento, sono venuti
per ascoltare cose diverse rispetto a quello che stiamo discutendo
adesso. Questo è un tentativo, da parte di altre forze politiche,
di porre degli ostacoli, ed è uno di quelli che questo Consiglio
regionale sta subendo da qualche tempo a questa parte.
Vorrei però invitare coloro che ci ascoltano a riflettere sul
fatto che, affisso, all'entrata della tribuna del pubblico, c'è
l'ordine del giorno, ed a rendersi conto che anche gli altri
argomenti su cui stiamo discutendo sono importanti per altri
cittadini della Valle d'Aosta. Ciò non significa che non vogliamo
discutere determinati argomenti, ma riteniamo che le cose debbano
essere esaminate una per una, al momento giusto. Non ammettiamo,
quindi, che questo Consiglio regionale subisca delle pressioni
esterne, rispetto a quelli che devono essere i lavori corretti
dell'Assemblea, così come già abbiamo avuto occasione di verificare
in occasioni precedenti. Quindi chiedo, per cortesia, che tutti i
presenti, sia quelli che siedono in aula, sia quelli che siedono in
tribuna, si comportino correttamente e consentano a questo
Consiglio di esaurire nei tempi dovuti i lavori che sta
conducendo.
PRESIDENTE
: Stiamo discutendo il punto 27/bis. La parola
al Consigliere Tonino; ne ha facoltà.
TONINO - (P.C.I.):
Siamo tranquilli, corretti. Abbiamo
denunciato all'inizio del Consiglio, e prima il compagno Mafrica lo
ha ripetuto, che chi è stato scorretto a presentare tanti oggetti
assieme all'ultima seduta del Consiglio regionale è stata la
Giunta, la quale ha presentato 33 disegni di legge, per cui se oggi
non si discute serenamente la colpa è della Giunta. Io rispetto il
pubblico, e credo che nessuno qui si possa far condizionare dagli
astanti, tra l'altro i voti sono quelli che si contano in aula,
purtroppo! Se il pubblico votasse per noi probabilmente passerebbe
qualcosa di diverso!
Dicevo prima all'Assessore Marcoz che la relazione a questa
modifica del Regolamento n. 4 è presentata in modo assai
diplomatico. Infatti, i Consiglieri ricorderanno che le modifiche
apportate che vengono proposte oggi sono modifiche che la
maggioranza di questo Consiglio Regionale aveva fatte sue già in
sede di approvazione di qu
e
sto regolamento, il 14 luglio
1982. In quella occasione non furono d'accordo su queste modifiche
alcuni Consiglieri. Poichè ho il verbale a disposizione, vorrei
leggere i loro nomi: non votarono queste modifiche i Consiglieri
Andrione, Borbey, Clusaz, De Grandis, Faval, Nebbia, Ramera,
Rolando, Rollandin, Tamone, Viglino e Voyat. Successivamente, come
ogni tanto succede, quelle modifiche che la maggioranza del
Consiglio, a dispetto della Giunta, aveva inserito sono state
annullate dalla Commissione di Coordinamento, la quale in data 20
agosto 1982 nel vistare la delibera in questione annulla
parzialmente il 1
0
comma dell'art. 3. Ho voluto dire
queste cose al Consiglio perchè si sappia che inseriamo nuovamente
all'interno di quel Regolamento delle proposte che la maggioranza
di questo Consiglio aveva già approvato in quell'occasione.
PRESIDENTE:
La parola al Consigliere, Tamone, ne ha
facoltà.
TAMONE - (U.V.):
Io non ho assolutamente votato quello
che ha detto il Consigliere Tonino. Alcune di quelle modifiche ci
sono, ma non tutte. Quelle fondamentali che non c'erano allora, non
ci sono adesso, e con questa tranquillità voto di nuovo questo
Regolamento.
PRESIDENTE:
La parola al Presidente della Giunta; ne ha
facoltà.
ANDRIONE - (U.V.):
Semplicemente per dire che con le
attuali modifiche non paghiamo il personale. Forse il Consigliere
Tonino ha dimenticato questo particolare.
PRESIDENTE:
Possiamo passare all'esame dell'articolato.
Do lettura dell'art. 1:
ART. 1
Il primo capoverso dell'art. 3 è così modificato. Le spese
ritenute ammissibili a contributo sono le seguenti: trasporti,
consumo di energia elettrica e gasolio, manutenzione degli impianti
e degli stabili, interessi passivi, ammortamento dei capitali fissi
e delle attrezzature, spese di amministrazione, spese di
pubblicità, spese di magazzinaggio.
PRESIDENTE:
Metto in votazione l'articolo testè
letto.
ESITO DELLA VOTAZIONE
Presenti, votanti e favorevoli: 33
Il Consiglio approva all'unanimità
PRESIDENTE
: La Commissione propone di sostituire l'art.
2. E' un emendamento sostitutivo, di cui do lettura:
ART. 2
La norma del precedente art. 1 si applica anche per le spese
di gestione sostenute nell'esercizio 1982.
Il termine di cui al 1° comma de l'art. 1 del regolamento
regionale 24.8.1982, n. 4, per la presentazione delle domande di
contributo sulle spese di gestione, relative all'anno 1982, è
fissato nel 30° giorno successivo alla pubblicazione del presente
regolamento nel Bollettino Ufficiale della Regione.
Il presente regolamento sarà pubblicato nel Bollettino
Ufficiale della Regione.
E' fatto obbligo a chiunque spetti di osservarlo e di farlo
osservare.
PRESIDENTE:
C'è qualcuno che chiede la parola
sull'emendamento?
La parola all'Assessore Marcoz: ne ha facoltà.
MARCOZ - (U.V.):
Per dire che sono d'accordo
sull'emendamento.
PRESIDENTE
: Metto in approvazione l'emendamento proposto
all'art. 2 che è sostitutivo, e quindi con un'unica votazione, nel
caso fosse approvato, si intende definito l'art. 2.
ESITO DELLA VOTAZIONE
Presenti, votanti e favorevoli: 34
Il Consiglio approva all'unanimità
PRESIDENTE:
Come detto in precedenza, l'emendamento
sostitutivo dell'art. 2 diventa l'art. 2 del Regolamento.
Ci sono dichiarazioni di voto? Il Consiglio è chiamato a
esprimersi, per votazione segreta, sul complesso della legge.
VOTAZIONE SEGRETA
PRESIDENTE:
La votazione concernente il Punto 27/bis è
nulla. Si passa quindi immediatamente ad una seconda votazione, se
anche questa sarà nulla si passerà alla votazione con le
schede.
ESITO VOTAZIONE SEGRETA
Presenti: 32
Votanti: 32
Favorevoli: 30
Contrari: 2
Il Consiglio approva
