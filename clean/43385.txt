Classificazione
CONSIGLIO REGIONALE
Attività consiliare d'aula



Oggetto del Consiglio n. 747 del 7 luglio 2021 - Resoconto
OBJET N° 747/XVI - Communications du Président du
Conseil.
Bertin (Presidente) -
Alla presenza di 33 Consiglieri
possiamo dare inizio ai lavori del Consiglio regionale. Punto n. 1
all'ordine del giorno.
Vi comunico che il 28 giugno il gruppo Lega Vallée d'Aoste ha
depositato una proposta di legge che contiene disposizioni per il
riconoscimento, la diagnosi e la cura della fibromialgia. L'atto è
stato assegnato alle Commissioni II e V.
Il 29 giugno la Giunta regionale ha presentato un disegno di
legge per il riconoscimento dei debiti fuori bilancio, l'atto è
stato assegnato alla II Commissione.
Il 1° luglio la Giunta ha depositato due proposte di atto
amministrativo: la prima, assegnata alla IV Commissione, modifica
gli articoli 4, 5, 8 e 16 del disciplinare per la gestione della
Casa da gioco di Saint-Vincent; la seconda, assegnata alla II
Commissione, contiene la proroga per il triennio 2022-2024 della
validità degli indirizzi contenuti nel DEFR regionale del
2021/2023.
Nella riunione della Conferenza dei Capigruppo di ieri è stata
valutata la richiesta di iscrivere in via d'urgenza a
quest'adunanza due provvedimenti: il disegno di legge n. 31 a
sostegno delle imprese titolari di mutui agevolati previsti in
relazione all'emergenza Covid e la petizione popolare contro
l'apertura di una cava di ghiaia a Quart.
Propongo che dopo queste comunicazioni si proceda alla votazione
per l'iscrizione dei due punti all'ordine del giorno in
questione.
Il 25 giugno scorso, in qualità di responsabile del progetto
"Capire" della Conferenza dei Presidenti, dell'Assemblea ho
presieduto un
webinar
su aspetti specifici legati alle
politiche pubbliche, alla valutazione di specifici progetti legati
alle politiche pubbliche.
Se non vi sono richieste sul punto 1 dell'ordine del giorno,
procederei all'iscrizione di due atti cui accennavo nelle
comunicazioni.
