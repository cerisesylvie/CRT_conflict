Classificazione
TRASPORTI E VIABILITÀ
Impianti a fune



Oggetto del Consiglio n. 3121 del 10 gennaio 2024 - Resoconto
OGGETTO N. 3121/XVI - Interrogazione: "Notizie in merito
all'apertura di alcune piste nel comprensorio sciistico di Pila e
all'ampliamento del bacino del Leissé".
Bertin (Presidente) -
Punto n. 20. Risponde l'assessore
Bertschy.
Bertschy (AV-VdA Unie) -
Le piste chiuse al 7 dicembre
(le fornirò l'elenco) erano la 1, la 2, la 3, la 4, la 6, la 8, la
12, la 18, la 20, la 21, la 23, la 25, la 26, due tra i raccordi,
la 9.12, sono sempre i due raccordi uguali, la 3.15, la 27, la 28 e
la 30. Alla data del 18 dicembre si sono aperte le piste della 2,
la 8, la 12, la 23, la 26 e il raccordo 12 e 9, comunque le lascerò
l'elenco.
Domanda n. 2: "se la pista 27 era aperta". La pista 27 Platta de
Grevon è stata chiusa dal 7 al 18 dicembre e, rispetto a quello che
era stato previsto nel progetto definitivo, la società ha ritenuto
- per una questione di sicurezza, legata alla cantierizzazione dei
lavori che si stanno facendo sulle piste - di mantenere chiusa
questa pista per la stagione estiva e invernale 2023/2024.
"Se le piste 26, 3 e 4, coperte dall'innevamento artificiale
erano aperte nelle date sopra riportate e in caso di risposta
negativa, le motivazioni della chiusura": le tre piste indicate
saranno aperte, la 3 e la 4, nel fine settimana del 13 e 14 gennaio
grazie alla possibilità che c'è stata domenica 7 gennaio con
l'abbassamento delle temperature di sparare. La pista 26 invece,
che è servita all'impianto d'innevamento programmato, è ancora
chiusa al pubblico a causa delle elevate temperature registrate nel
corso della stagione, soprattutto alle quote più basse dove si
colloca la suddetta pista, la cui fase di preparazione verrà
tuttavia avviata non appena le temperature lo consentiranno. A
margine di questi dati evidentemente è bene segnalare quello che un
po' la società ha riportato: che intanto l'apertura del
comprensorio è il risultato di un'operazione progressiva dove si
ripartiscono personale e mezzi disponibili per ottimizzare il
lavoro e aprire progressivamente tutte le piste consentite dalle
condizioni climatiche in quanto da esse dipendono sia la neve
naturale, sia la neve artificiale. Il fatto di avere l'innevamento
programmato non è condizione sufficiente per il completamento della
campagna d'innevamento sulle piste perché è necessaria una
temperatura al di sotto dei 5 gradi e di una puntuale gestione
della risorsa idrica per cercare di sparare nel momento giusto e
innevare nel momento giusto le piste che sono oggetto di
pianificazione per l'apertura. Rispetto all'utenza, le informazioni
sono fornite all'atto della vendita del biglietto; questa
situazione per Pila è molto straordinaria perché, a differenza di
altri comprensori che sono stati comunque interessati da
precipitazioni nevose utili, il caldo e il rialzo delle temperature
e delle precipitazioni piovose successive ha creato delle
condizioni molto particolari che sono state risolte grazie a un
intenso lavoro di tutte le persone che operano per cercare di
garantire i migliori servizi per il comprensorio. Grazie a questo
giovedì 7 dicembre si è aperta una parte del comprensorio. È bene
ricordare che nel periodo compreso tra il 15 dicembre e il 7
gennaio non ci sono state temperature necessarie e utili a fare
ricorso all'impianto di innevamento. La quantità di neve naturale
presente al suolo, registrata in 2.280 metri, è passata dai 39
centimetri registrati l'8 dicembre e 53 centimetri registrati l'8
gennaio, con una punta di 59 registrata il 5 gennaio. Le piste che
sono state oggetto di apertura al 7 sono state la n. 2 il 14
dicembre, la n. 3 e la n. 4 - glielo dico nella domanda successiva
- la n. 6 il 26 dicembre, la n. 8 l'8 dicembre, la n. 12 il 13
dicembre, la n. 18 è ancora chiusa, la n. 20 il 20 dicembre, la n.
23 il 9 dicembre, il n. 25 l'8 dicembre, la n. 28 il 24 dicembre e
la n. 30 è in fase di preparazione.
"Se le piste n. 26 e n. 3 e 4 coperte da innevamento artificiale
erano aperte nelle date soprariportate e, in caso di risposta
negativa, le motivazioni della chiusura": come precedentemente
indicato, le tre piste indicate erano chiuse nella data dal 7 al
18, la pista n. 26 verrà inserita nell'impianto di innevamento
programmato, è ancora chiusa al pubblico a causa delle elevate
temperature registrate, soprattutto alle quote più basse ove si
colloca la suddetta pista, la cui fase di preparazione verrà
tuttavia avviata non appena le temperature lo consentiranno. La 3 e
la 4, grazie al freddo del 7 gennaio, verranno aperte il 13 e il
14. Pertanto le piste erano chiuse per le difficoltà ambientali
climatiche che hanno limitato fortemente le possibilità di utilizzo
di un innevamento artificiale. Poi ovviamente ci sono le scelte che
riguardano la gestione del comprensorio che sono adottate a opera
della società e che servono sia per valutare l'apertura complessiva
delle piste ma anche per pianificare l'utilizzo della risorsa
idrica.
Ultima domanda: "lo stato dell'arte rispetto all'ampliamento del
bacino del Leissé". La società ha comunicato il seguente stato
dell'arte: per quanto concerne l'ampliamento del bacino artificiale
del Leissé, a servizio dell'impianto d'innevamento programmato nel
comprensorio di Pila, così come evidenziato all'interno del piano
strategico 2023/2027, la società ha condotto uno studio di
fattibilità al fine di terminare preventivamente la fattibilità e i
relativi costi, anche a beneficio della possibilità di accedere ai
contributi previsti da leggi di settore. Al momento non ci sono
pratiche presentate ma è un'interlocuzione avanzata con gli uffici
dell'Amministrazione regionale e le strutture dell'Amministrazione
regionale, che devono poi lavorare per le autorizzazioni, quindi
c'è il lavoro con l'Ufficio del demanio idrico, il lavoro legato
alle disposizioni riguardo alle zone non gravate da vincoli. Poi
c'è il tema del piano regolatore, all'interno dell'attuale bacino,
all'interno della zona EH11 sono ammessi interventi legati alla
manutenzione dello stesso, però, relativamente al fatto che
l'obiettivo è un ampliamento planimetrico, è necessario lavorare a
una variante e, sotto questo profilo, sarà anche necessario capire
che tipo di variante adottare nella misura in cui lo studio
avanzerà e diventerà un progetto. Sono queste le informazioni
ufficiali, mi scuso per averle lette molto velocemente, ma i tempi
di risposta, rispetto a certe domande, mettono in difficoltà anche
noi Assessori. Come dicevo, le fornirò quest'elenco così che possa
averlo in maniera precisa.
Presidente -
Per la replica, la parola alla consigliera
Erika Guichardaz.
Guichardaz E. (PCP) -
Grazie Assessore. Da quello che ho
sentito, ma un po' lo avevo anche rilevato da persone che erano
andate in quei giorni a sciare, erano 12 le piste chiuse al 7
dicembre e 8 le piste ancora chiuse al 18 dicembre, a fronte di un
biglietto intero, cosa che ha portato a una grande lamentazione da
parte dei turisti che in quei giorni frequentavano le piste di
Pila.
Ancora al 1° di gennaio, dopo ventisei giorni di apertura, sei
piste risultavano ancora chiuse; eppure quello che ho fatto
rilevare all'interno delle premesse della mia interrogazione è che
i vertici della società Pila affermavano che tutte le piste erano
aperte, cioè lo affermavano in un'intervista al TG3 con dietro lo
Skirama che evidenziava tutte le piste chiuse. Secondo me, rispetto
alla comunicazione, va fatta una comunicazione anche trasparente,
nel senso che è inutile dire che tutte le piste sono aperte se poi
ci troviamo con otto o dieci piste chiuse e viene detto: "solo il
Grimondet è stato chiuso". Questa è la prima considerazione.
L'altra considerazione è sulla pista della Platta: lo avevamo
già detto in fase di definizione del progetto, i grandi sbancamenti
- che già si vedevano in quella progettazione - non facevano ben
sperare nell'apertura di quella pista, quindi anche in quel caso
nel progetto è stata omessa una dichiarazione, che è quella che lei
ha riportato, sia che nella stagione invernale comunque la pista
sarebbe stata aperta, cosa che avevamo già capito all'inizio dei
lavori, quando il tappeto è stato completamente smontato e portato
a Valle, quindi era già sottinteso che quella pista non sarebbe
stata aperta per l'inverno.
Le piste 3 e 4 invece mi risulta che siano già state aperte in
anticipo, che quindi forse già ieri, ad esempio, a Plan Perdu, si
potesse sciare, quindi, sotto questo punto di vista, c'è stata
anche un'accelerazione, forse dovuta anche alle ultime temperature.
Quello che però abbiamo rilevato nel tempo è che proprio in quelle
due piste vi erano dei mucchi di neve che non erano stesi, quindi
ci chiediamo se ha senso fare mucchi di neve e poi non stenderli.
Molto probabilmente, anche sotto il punto di vista dell'attenzione
rispetto all'apertura delle piste, andrebbe posta una maggiore
attenzione. Sulla pista 26 invece le diciamo che siamo piuttosto
convinte che nemmeno quest'anno verrà aperta quella pista, come non
è aperta dal 2020 ad oggi, perché sappiamo che arrivare con la neve
fino a Plan Praz è pura utopia, soprattutto se pensiamo alle
temperature che ci sono. Sotto questo punto di vista, faremo una
nuova iniziativa proprio rispetto a quel collegamento stradale che
il Sindaco di Gressan ancora nel marzo 2021 chiedeva su Plan Praz,
sottolineando che non ha alcun senso spendere dai 400 ai 600 mila
euro, dati del 2009, quindi adesso saranno praticamente duplicati,
per tagliare completamente la ferrovia del Drinc, credo per fare un
dispetto, perché quella pista è dal 2020 che praticamente non viene
aperta.
Rispetto alla questione del bacino, mi fa piacere che non ci sia
solo lo studio ma si sia andati avanti e chiedo all'Assessore
all'agricoltura magari di interessarsi rispetto a quella questione
del bacino perché viene citato lo studio di ARPA. Quando parliamo
dello studio di ARPA sui bacini, la priorità dovrebbe essere l'uso
irriguo. Non ha senso ampliare a dismisura il bacino del Leissé
quando l'uso irriguo da quella parte in giù praticamente è già
coperto, molto probabilmente avrebbe più senso fare un bacino
invece a monte che potrebbe servire anche rispetto a quelle piste.
Certo che sarebbe utile avere anche un confronto su questo tema,
perché quel bacino andrà a inficiare anche sulla questione del
golf, che è priorità invece per il Comune di Gressan. Sotto questo
punto di vista, molto probabilmente bisognerà che ci sia un
confronto.
