Classificazione
AMBIENTE
ASSETTO DEL TERRITORIO
Urbanistica e pianificazione territoriale



Oggetto del Consiglio n. 937 del 16 dicembre 2009 - Resoconto
OGGETTO N. 937/XIII - Approvazione di un'ulteriore
integrazione dei piani regionali di riqualificazione e
valorizzazione dei beni paesaggistici, urbanistici ed ambientali,
approvati rispettivamente con deliberazioni del Consiglio regionale
n. 1585/XII in data 10 novembre 2005 e n. 3180/XII in data 21
dicembre 2007. Impegno di spesa.
Il Consiglio
Richiamata la legge regionale 5 febbraio 2004, n. 1 recante
"Disposizioni in materia di riqualificazione urbanistica,
ambientale e paesaggistica e di definizione degli illeciti edilizi
nel territorio della Valle d'Aosta", la quale promuove la
realizzazione di interventi di riqualificazione e sviluppo
ambientale, urbanistico e paesaggistico;
Richiamata la propria deliberazione n. 1585/XII in data 10
novembre 2005 con la quale è stato approvato il "Piano regionale di
riqualificazione e valorizzazione dei beni paesaggistici,
urbanistici ed ambientali" (Piano), che ha ammesso al finanziamento
numero dieci interventi - riportati nella tabella che segue -
ritenuti prioritari in quanto riguardanti il sistema fluviale del
piano territoriale paesistico (PTP), per un ammontare complessivo
pari ad euro 5.530.828,00=;
N.
Comune
Intervento
Finanziamento
stanziato
1
BRISSOGNE
Lavori di sistemazione terreni in località Pacou
€ 230.640
2
FONTAINEMORE
Lavori di riqualificazione del viale lungo il torrente Lys in
loc. Capoluogo
€ 89.468
3
HONE
Riqualificazione area in prossimità della linea
ferroviaria
€ 939.600
4
ISSIME
Recupero ambientale delle aree in corrispondenza delle sponde
e messa in sicurezza del torrente Rickur
€ 873.600
5
LA THUILE
Completamento area verde Capoluogo e realizzazione percorso
di collegamento con aree Konver e pic-nic
€ 384.600
6
PRE-ST-DIDIER
Percorso di valorizzazione paesaggistica dell'orrido
€ 1.000.000
7
SAINT-RHÉMY-EN-BOSSES
Riqualificazione e sistemazione ambientale e infrastrutture
area valico G. S. Bernardo
€ 600.000
8
SARRE
Recupero e valorizzazione dell'area demaniale sita lungo la
Dora
€ 460.920
9
SAINT PIERRE
Riqualificazione della fascia fluviale di pertinenza alla
Dora
€ 452.000
10
VALTOURNENCHE
Riqualificazione delle fasce fluviali lungo il torrente
Marmore fra le località Plan de la Glaea e Cret du Pont
€ 500.000
Totale
€ 5.530.828
Richiamata la propria deliberazione n. 2363/XII in data 21
dicembre 2006 - con la quale è stata approvata un'integrazione al
Piano approvato con propria deliberazione n. 1585/XII in data 10
novembre 2005 - che ha ammesso al finanziamento numero due
interventi - riportati nella tabella che segue - ritenuti
prioritari in quanto riguardanti il sistema fluviale del PTP, per
un ammontare complessivo pari ad euro 888.172,00=:
N.
Comune
Intervento
Finanziamento
stanziato
1
AYMAVILLES
Lavori di sistemazione dell'area adiacente al campo
sportivo
€ 250.000
2
GABY
Lavori di riqualificazione terreni golenali in fascia
fluviale sulla sponda sinistra del torrente Lys in località
Renouvagl
€ 638.172
Totale
€ 888.172
Considerato che la realizzazione e l'attuazione degli
interventi finanziati sono in capo agli Enti locali e sono
regolamentate da specifiche convenzioni stipulate con
l'Amministrazione regionale;
Evidenziato che nella fase di esecuzione di alcuni interventi
finanziati nell'ambito del Piano 2005 alcuni Comuni hanno
presentato, a seguito della necessità di approvazione di alcune
varianti in corso d'opera, richiesta motivata di ulteriore
contributo al fine di completare gli interventi nell'ottica della
valorizzazione e riqualificazione;
Considerato che i Comuni che hanno provveduto a richiedere un
ulteriore finanziamento risultano i seguenti:
- Comune di Valtournenche nell'ambito dei "Lavori di
riqualificazione delle fasce fluviali lungo il torrente Marmore fra
le località Plan de la Glaea e Cret du Pont", per un ammontare pari
ad euro 158.095,85=;
- Comune di Hône nell'ambito dei "Lavori di riqualificazione
delle aree limitrofe alla ferrovia e via della Stazione", per un
ammontare pari ad euro 70.000,00=;
- Comune di Aymavilles nell'ambito degli "Interventi di
sistemazione dell'area adiacente il campo sportivo", per un
ammontare pari ad euro 20.301,08=;
Evidenziato che l'articolo 7 delle convenzioni stipulate con
gli Enti locali prevede che "ogni variazione dell'intervento dovrà
essere preventivamente concordata dal Comune con la Direzione
Ambiente e potrà essere autorizzata solo laddove la soluzione
alternativa si presenti coerente sotto il profilo economico e degli
obiettivi dell'intervento";
Rilevato da parte degli uffici della Direzione ambiente che
la richiesta di ulteriore finanziamento da parte dei suddetti
Comuni risulta motivata da varianti tecniche migliorative delle
opere, non prevedibili al momento della progettazione, non
comportanti alterazioni sostanziali del progetto e sorte nella fase
esecutiva, necessarie al completamento degli interventi;
Appurato altresì da parte degli uffici della Direzione
ambiente che le suddette varianti richieste dai Comuni di
Valtournenche, di Hône e di Aymavilles risultano coerenti con
quanto previsto nella convenzione e pertanto le modifiche risultano
ammissibili e comportanti un aumento del finanziamento pari ad euro
248.396,93=;
Richiamata la propria deliberazione n. 3180/XII in data 21
dicembre 2007 con la quale è stato approvato il "Piano regionale di
riqualificazione e valorizzazione dei beni paesaggistici,
urbanistici ed ambientali" (Piano), che ha ammesso al finanziamento
numero dieci interventi - riportati nella tabella che segue -
ritenuti prioritari in quanto riguardanti il sistema fluviale del
PTP, per un ammontare complessivo pari ad euro
4.547.000,00=:
N.
Comune
Intervento
Finanziamento
stanziato
1
CHAMPORCHER
Riqualificazione e valorizzazione delle aree lungo il
torrente Ayasse in località Chardonney
€ 250.000
2
BRUSSON
Salvaguardia e riqualificazione paesaggistica e turistica
area degradata torrente Evançon e bacino lago Brusson
€ 300.000
3
QUART
Recupero e valorizzazione di parte dell'area sita lungo la
Dora Baltea
€ 616.000
4
CHARVENSOD
Valorizzazione urbanistica ed ambientale dell'abitato di Plan
Felinaz
€ 500.000
5
FENIS
Riqualificazione dei percorsi lungo la fascia della Dora
Baltea e recupero produttivo-paesaggistico dell'area Tsantì de
Bouva
€ 600.000
6
BIONAZ
Riqualificazione paesaggistica e ambientale della zona
d'accesso al bacino di Place Moulin e valorizzazione vecchio
percorso all'interno della forra
€ 1.000.000
7
PERLOZ
Riqualificazione e valorizzazione urbanistica ed ambientale
del sentiero storico Nantey-Foby e dei villaggi posti in destra
orografica del Lys
€ 300.000
8
LILLIANES
Riqualificazione urbanistica del complesso
turistico-alberghiero "ex Rascar Lys"- acquisizione dell'area e
opere di bonifica e recupero ambientale per la creazione di un'area
verde ricreativa
€ 600.000
9
NUS
Sistemazione dei terreni interessati dallo smaltimento della
sciovia "Veplace" in loc. Saint- Barthélemy
€ 31.000
10
VALSAVARENCHE
Rinaturalizzazione e recupero ambientale e culturale dei
terreni agricoli in fascia fluviale del Torrente Savara
€ 350.000
Totale
€ 4.547.000
Evidenziato che, con la propria deliberazione n. 3180/XII in
data 21 dicembre 2007, sono stati immediatamente finanziati dieci
interventi, escludendone sette perché incompatibili con le priorità
e gli obiettivi del Piano e tre, concernenti i Comuni di
Rhêmes-Notre-Dame, Courmayeur ed Ayas, in quanto, pur meritevoli di
finanziamento, necessitavano di maggiori approfondimenti
tecnici;
Considerato che la Direzione Ambiente ha richiesto ai Comuni
di Rhêmes-Notre-Dame, Courmayeur ed Ayas, rispettivamente, con note
n. 2384/AMB, n. 2385/AMB e n. 2386/AMB in data 2 marzo 2009,
l'aggiornamento tecnico-economico delle proposte progettuali
corredato dalle indagini idrogeologiche ed ambientali rilevate in
sede di analisi di ammissione al finanziamento con il Piano del
2007;
Richiamate:
- la nota n. 2971/AMB del 16 marzo 2009, con la quale il
Comune di Rhêmes-Notre-Dame ha trasmesso la documentazione
integrativa con dettaglio tecnico delle scelte progettuali da
realizzare per l'intervento di riqualificazione ambientale del lago
Pellaud e dell'area denominata Jardin des Anglais, per un importo
complessivo pari a euro 159.820,80=;
- la nota n. 3065/AMB del 17 marzo 2009, con la quale il
Comune di Ayas ha trasmesso il parere acquisito relativo
all'autorizzazione per l'esecuzione di interventi a rischio di
inondazione nell'area oggetto di intervento di riqualificazione
paesaggistica e ambientale in località Champoluc-Frachey, per un
importo complessivo pari a euro 226.750,00=;
- la nota n. 3653/AMB del 30 marzo 2009, con la quale il
Comune di Courmayeur ha trasmesso la relazione integrativa e di
approfondimento dello studio idrogeologico per lo studio delle
dinamiche fluviali dell'intervento di recupero e di valorizzazione
di un'area sita in Val Veny, per un importo complessivo pari a euro
183.000,00=;
Preso atto che la documentazione integrativa pervenuta dai
Comuni sopraccitati è stata valutata positivamente dagli uffici
della Direzione Ambiente in quanto risulta conforme alle suddette
richieste di integrazione e coerenti con le finalità stabilite dal
Piano e quindi finanziabili con la l.r. 1/2004;
Evidenziato inoltre che, nella fase di esecuzione, i Comuni
di Lillianes e Quart nell'ambito del Piano 2007, hanno richiesto un
ulteriore contributo al fine di completare gli interventi approvati
finalizzati al recupero e alla valorizzazione dei seguenti
progetti:
- Comune di Lillianes nell'ambito dei "Lavori di
riqualificazione urbanistica del complesso turistico-alberghiero
ex-racard Lys per la creazione di area ricreativa", per un
ammontare pari ad euro 82.032,27=;
- Comune di Quart nell'ambito dei "Lavori di recupero e
valorizzazione di parte dell'area sita lungo la Dora Baltea", per
un ammontare pari ad euro 600.000,00=;
Rilevato che la richiesta di ulteriore finanziamento da parte
dei suddetti Comuni risulta motivata da esigenze di ampliamento e
di adeguamento della progettazione e della esecuzione degli
interventi alle esigenze di riqualificazione e valorizzazione delle
aree interessate, nel rispetto delle finalità e priorità del Piano
2007;
Evidenziato che l'integrazione del Piano 2007 riguardante i
Comuni di Rhêmes-Notre-Dame, Courmayeur, Ayas, Lillianes e Quart
risulta ammissibile e comporta un finanziamento pari ad euro
1.251.603,07=;
Considerato che la presente integrazione al Piano 2005 e al
Piano 2007, riportata nella seguente tabella, è ritenuta
ammissibile da parte degli uffici della Direzione ambiente e
coerente con le priorità come definite, in accordo con il Consiglio
Permanente degli Enti Locali, in occasione dell'approvazione dei
Piani stessi, ai sensi dell'articolo 7, comma 1, della l.r. 1/2004,
nonché con lo stato di avanzamento dei lavori dei singoli
interventi:
Piano regionale di riqualificazione e valorizzazione dei beni
paesaggistici, urbanistici ed ambientali
Anno 2005
N.
Comune
Intervento
Importo finanziamento
Copertura 2009
Copertura 2010
1
VALTOURNENCHE
Lavori di riqualificazione delle fasce fluviali lungo il
torrente Marmore fra le località Plan de la Glaea e Cret du
Pont
€ 158.095,85
€ 158.095,85
€ /
2
HONE
Lavori di riqualificazione delle aree limitrofe alla ferrovia
e via Stazione
€ 70.000,00
€ 70.000,00
€ /
3
AYMAVILLES
Interventi di sistemazione dell'area adiacente il campo
sportivo
€ 20.301,08
€ 20.301,08
€ /
Totale
€ 248.396,93
€ 248.396,93
€ /
Piano regionale di riqualificazione e valorizzazione dei beni
paesaggistici, urbanistici ed ambientali
Anno 2007
N.
Comune
Intervento
Importo finanziamento
Copertura 2009
Copertura 2010
1
RHEMES
 NOTRE DAME
Riqualificazione ambientale del lago Pellaud e dell'area
denominata "Jardin des Anglais"
€ 159.820,80
€ /
€ 159.820,80
2
AYAS
Riqualificazione paesaggistica e ambientale in località
Champoluc/Frachey
€ 226.750,00
€ 226.750,00
€ /
3
COURMAYEUR
Recupero e valorizzazione di un'area fluviale in Val
Veny
€ 183.000,00
€ 24.853,07
€ 158.146,93
4
LILLIANES
Riqualificazione urbanistica del complesso
turistico-alberghiero "ex rascard Lys" per la creazione di un'area
ricreativa
€ 82.032,27
€ /
€ 82.032,27
5
QUART
Recupero e valorizzazione di parte dell'area sita lungo la
Dora Baltea
€ 600.000,00
€ /
€ 600.000,00
Totale
€ 1.251.603,07
€ 251.603,07
€ 1.000.000,00
Evidenziato che la tabella riporta gli interventi e la
relativa copertura delle somme, a valere sulle risorse disponibili
di bilancio per gli anni 2009 e 2010, tenendo conto delle necessità
e priorità di realizzazione delle opere, alcune delle quali in
corso di esecuzione e di completamento;
Considerato che tali interventi saranno realizzati dai
soggetti richiedenti il finanziamento riportati nella tabella,
previa specifica convenzione da stipularsi con la Regione Autonoma
Valle d'Aosta, ai sensi dell'articolo 104 della legge regionale 7
dicembre 1998, n. 54 recante "Sistema delle autonomie in Valle
d'Aosta", previa adozione di apposita deliberazione della Giunta
regionale;
Richiamato l'articolo 7, comma 3, della l.r. 1/2004 che
demanda al Consiglio regionale l'approvazione del suddetto piano di
interventi di interesse regionale allo scopo di soddisfare i
fabbisogni espressi dagli enti locali nell'ambito delle opere di
salvaguardia e di valorizzazione dell'ambiente nei territori di
loro competenza;
Richiamata la deliberazione della Giunta regionale n. 3830 in
data 30 dicembre 2008 concernente l'approvazione del bilancio di
gestione, per il triennio 2009/2011, con attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative;
Precisato che la presente deliberazione è correlata
all'obiettivo n. 182001 "Interventi per la tutela, il recupero e la
valorizzazione dell'ambiente";
Visto il parere favorevole rilasciato dal Direttore della
Direzione ambiente del Dipartimento territorio e ambiente
nell'ambito dell'Assessorato territorio e ambiente, ai sensi del
combinato disposto degli articoli 13, comma 1, lettera e) e 59,
comma 2, della legge regionale 23 ottobre 1995, n. 45, in ordine
alla legittimità della presente deliberazione;
Visto il parere della III Commissione consiliare
permanente;
Delibera
1) di approvare un'ulteriore integrazione, che costituisce
parte integrante della presente deliberazione, dei "Piani regionali
di riqualificazione e valorizzazione dei beni paesaggistici,
urbanistici ed ambientali", di cui alla l.r. 1/2004, approvati
rispettivamente con proprie deliberazioni n. 1585/XII in data 10
novembre 2005 e n. 3180/XII in data 21 dicembre 2007, dando atto
che gli interventi in essa contenuti saranno realizzati dai Comuni
richiedenti previa specifica convenzione con la Regione, ai sensi
dell'articolo 104 della l.r. 54/1998, per la somma complessiva di
euro 1.500.000,00= (unmilionecinquecentomila/00);
2) di impegnare la somma complessiva di euro 1.500.000,00=
(unmilionecinquecentomila/00), I.V.A. con le modalità di seguito
elencate:
a) per euro 500.000,00= (cinquecentomila/00) con imputazione
sul capitolo 67375 ("Spese per la realizzazione di progetti in
materia di riqualificazione e valorizzazione dei beni urbanistici,
ambientali e paesaggistici") dettaglio 13245 ("Spese per il
finanziamento degli interventi di interesse regionale realizzati da
Comuni aventi per oggetto la riqualificazione e valorizzazione dei
beni urbanistici, ambientali e paesaggistici") del bilancio di
previsione della Regione per l'anno 2009, che presenta la
necessaria disponibilità;
b) per euro 1.000.000,00= (unmilione/00) con imputazione sul
capitolo 67375 ("Spese per la realizzazione di progetti in materia
di riqualificazione e valorizzazione dei beni urbanistici,
ambientali e paesaggistici") dettaglio 13245 ("Spese per il
finanziamento degli interventi di interesse regionale realizzati da
comuni aventi per oggetto la riqualificazione e valorizzazione dei
beni urbanistici, ambientali e paesaggistici") del bilancio
pluriennale della Regione 2009-2011 per l'anno 2010, che presenta
la necessaria disponibilità.
Allegato
(omissis)
Presidente
- La parola all'Assessore al territorio e
ambiente, Zublena Manuela.
Zublena (UV)
- Grazie, Presidente. Molto brevemente,
l'elenco di interventi che proponiamo all'approvazione di questo
Consiglio si configura come un'integrazione rispetto ai due
precedenti piani che nel 2005-2007 questa stessa Assemblea aveva
approvato. Piani che discendevano dall'applicazione della legge n.
1/2004, una legge che finanzia interventi a favore dei comuni,
realizzati dai Comuni stessi, che hanno l'obiettivo di
riqualificare alcune zone che presentano situazioni di particolare
degrado dal punto di vista paesaggistico urbanistico e ambientale.
Poiché questi due piani avevano escluso una serie di interventi e
poiché nella realizzazione di alcuni altri i Comuni hanno richiesto
di apportare delle modifiche, abbiamo ritenuto di accoglierli,
compatibilmente con le risorse finanziarie a disposizione, per un
ulteriore ammontare di 1.500.000 euro. La descrizione degli
interventi è data nei dettagli nella delibera, quindi non entro nel
merito, ma volevo evidenziare come con questo ulteriore elenco si
completerebbero e chiuderebbero questi piani avviati dal 2005;
piani che avevano scelto il tema della riqualificazione di ambiti
fluviali o acquatici, in coerenza con alcuni indirizzi dati dal
piano territoriale paesistico. Con questi interventi si chiude
questa fase e, in accordo con il CPEL, lanceremo nel corso del 2010
un ulteriore piano di interventi, scegliendo e concordando con il
CELVA il tema da sviluppare e soprattutto i criteri sia di
accettazione e di compilazione della graduatoria dei vari
interventi, ma soprattutto i criteri e le modalità per l'erogazione
del finanziamento. Riteniamo quindi che con questo ulteriore elenco
si completi un interessante piano, che ha permesso di fare degli
interventi di un certo rilievo nei vari comuni, a favore della
riqualificazione di ambienti che erano particolarmente compromessi
anche a seguito dell'evento alluvionale del 2000.
Si dà atto che dalle ore 19,10 assume la presidenza il
Vicepresidente Albert Chatrian.
Président
- Nous sommes en discussion générale.
La parole au Conseiller Giuseppe Cerise.
Cerise G. (VdAV-R)
- Merci, M. le Président. Una breve
considerazione. Premetto che noi voteremo l'approvazione di questo
atto amministrativo di integrazione dei piani di riqualificazione e
valorizzazione dei beni paesaggistici ed ambientali, ma lo voteremo
con convinzione in quanto riteniamo che siano degli interventi
intelligenti. Si tratta in buona parte di aree e di percorsi, di
proprietà pubblica o di uso pubblico, che vengono sottratti al
degrado e riqualificati sotto il profilo ambientale, rendendoli
fruibili per la comunità. Sono interventi per la maggior parte
complementari a strutture esistenti, si legano a piste ciclabili,
aree sportive e ricreative, percorsi della salute, sentieri,
eccetera. Sono in genere interventi che coinvolgono anche
responsabilmente i Comuni, ritengo questo abbastanza importante, in
quanto compartecipano, anche se in percentuale modesta, al loro
finanziamento. Interventi importanti per le ricadute positive che
hanno sulle comunità locali, dove vengono realizzati; trattasi in
genere di investimenti pur se importanti, ma relativamente modesti
sotto il profilo finanziario e soprattutto rapidamente cantierabili
e accessibili all'appalto anche alle piccole e medie imprese
locali, che troppe volte negli appalti delle grandi opere devono
sottostare ai subappalti che sono monopolio delle grandi imprese,
dunque interventi anche in grado di dare ossigeno all'economia
locale.
Come già fatto in commissione, mi permetto di richiamare
l'attenzione dell'Assemblea su alcuni aspetti che riteniamo
importanti. A nostro avviso, i finanziamenti in questo settore
andrebbero potenziati notevolmente, come auspico che da parte
dell'Assessorato ci sia un'ottica di riguardo anche per un'altra
legge che dovrebbe essere rifinanziata: quella per l'interramento
degli elettrodotti, noi vediamo in certe realtà, in centri storici,
edifici di pregio, alcuni classificati monumento che sono
imbrigliati da condutture, cavi elettrici e quant'altro; questo
sicuramente, sotto il profilo ambientale e paesaggistico, non è un
bel biglietto da visita, specialmente in qualche località
particolarmente sensibile a tale problema. Come aveva sottolineato
il nostro Capogruppo in fase di discussione del bilancio, riteniamo
insufficienti le risorse finanziarie che sono destinate
all'Assessorato dell'ambiente, l'ha definita un po' la "Cenerentola
dell'Amministrazione regionale". Crediamo che questi interventi
sicuramente siano importanti e vadano anche poi messe le risorse
disponibili per poterli realizzare.
Un altro suggerimento già avanzato in commissione è quello di
responsabilizzare maggiormente gli enti locali per la manutenzione
delle strutture che vengono realizzate con questi finanziamenti.
Vediamo a volte che ci sono dei finanziamenti regionali per
realizzazione di strutture, ma se vogliamo fare un riferimento
anche solo alla sentieristica, vengono realizzate opere importanti
direttamente dal Servizio di forestazione e quant'altro, che poi
dopo due anni nessuno controlla più. Ci sono Comuni e Comunità
montane più sensibili e altre meno ma, dove c'è un intervento e
vengono allocate delle risorse importanti per la realizzazione, è
dovere dell'Amministrazione, che è beneficiaria di questi
interventi finanziari, di rendersi responsabile di una corretta
gestione e manutenzione. Invito l'Assessore, quando si andranno a
definire le nuove regole, di stabilire dei criteri che siano quanto
più tolti alla discrezionalità, con dei criteri precisi che diano
garanzia a tutti e, di conseguenza, invito l'Assessore a
predisporre un impegno da parte delle amministrazioni beneficiarie
dei finanziamenti per realizzare questi interventi per assicurarne
una corretta gestione e manutenzione. Grazie.
Président
- Je soumets au vote l'acte:
Conseillers présents: 27
Votants: 26
Pour: 26
Abstentions: 1 (Rosset)
Le Conseil approuve.
Président
- La séance est levée.
---
La séance se termine à dix-neuf heures et vingt
minutes.
