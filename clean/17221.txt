Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 580 del 28 aprile 1999 - Resoconto
SÉANCE DU 28 AVRIL 1999 (APRÈS-MIDI)
OGGETTO N. 580/XI Ordine dei lavori.
Deliberazione Il Consiglio
Delibera
di invertire l'ordine del giorno del Consiglio, trattando
prioritariamente, nella seduta odierna, gli oggetti iscritti ai
punti 27, 28, 28.1, 29 e 30 dell'ordine del giorno e rinviando alla
seduta di domani gli oggetti iscritti ai punti 26.1, 26.2, 26.3,
31, 32, 33 e 34 dell'ordine del giorno.
Président Points n° 26.1, n° 26.2 et n° 26.3 à l'ordre du jour.
La parole au Conseiller Beneforti pour motion d'ordre.
Beneforti (PVA-cU) Chiudiamo i lavori di oggi, abbiamo domani
tutto il giorno, rimandiamo a domani mattina i lavori del
Consiglio. Fare il Casinò adesso, vuol dire andare via a mezzanotte
piuttosto cominciamo domani mattina prima, sono d'accordo,
però…
Presidente Collega Beneforti, ricordo solo un impegno di grande
rilevanza per il Consiglio regionale che consiste
nell'organizzazione per la giornata di domani pomeriggio del
Convegno "Europa, scenari 2010" a cui sono anche invitate
autorevoli personalità. Sulla mozione d'ordine del collega
Beneforti uno a favore e uno contro. La parola al Consigliere
Cottino.
Cottino (UV) Per dirmi contrario a questa proposta per lo stesso
motivo addotto dal Presidente che mi ha anticipato. Guardando
l'ordine del giorno, si può affermare che se interrompiamo a
quest'ora il Consiglio, sicuramente domani mattina non riusciremo
ad esaminare l'ordine del giorno. A meno che non si voglia
partecipare ad un convegno organizzato fino a prova contraria dalla
Regione Valle d'Aosta a cui credo sia necessaria non solo la
partecipazione di coloro che devono intervenire, mi riferisco al
Presidente del Consiglio e al Presidente della Giunta, ma al quale
sarebbe forse interessante partecipassero anche i consiglieri.
Al di là di questo, voglio risottolineare un'altra cosa. O
diciamo che la riunione dei Capigruppo non serve a niente, e non ne
facciamo più, oppure se facciamo le sospensioni, facciamo le
riunioni dei Capigruppo, concordiamo le cose non possiamo dopo 5
minuti cambiare le carte in tavola.
È con questo spirito e anche con un po' di spirito di sacrificio
che invito il Consiglio ad almeno esaurire i punti n. 26.1, n. 26.2
e n. 26.3 in modo da poter domani in mattinata esaurire l'ordine
del giorno.
Président Pour la requête de renvoi, la parole au Conseiller
Tibaldi.
Tibaldi (FI) Ritengo che la proposta del Consigliere Beneforti
sia dettata da buon senso perché vista l'ora staremmo arrivando
alla scadenza naturale del primo giorno di adunanza e come di
consueto i giorni di adunanza sono due. Ritengo peraltro anche
fondate le osservazioni fatte dal Capogruppo dell'Union Valdôtaine,
Cottino perché in una riunione precedente i Capigruppo hanno deciso
di seguire un determinato ordine e così si sono accordati.
Faccio una terza proposta se possibile: possiamo concludere
entro le ore 20,00 o 20,30 tutta la parte dell'ordine del giorno di
minor peso lasciando a domani il Casinò e la legge sul commercio
che hanno una rilevanza politica non indifferente.
Presidente Il Consigliere Tibaldi ha fatto una richiesta di
inversione dell'ordine del giorno, può esplicitarla più
puntualmente?
Tibaldi (FI) Quali sono i punti che possono essere trattati oggi
in serata e gli altri rinviati.
Presidente La proposta è accolta? Se la proposta è accolta,
procediamo al punto n. 27 all'ordine del
giorno…
(interruzione della Consigliera Squarzino Secondina, fuori
microfono)
… ho recepito un consenso
generalizzato sul fatto che si proceda…
la proposta è di arrivare fino alle mozioni escluse. I colleghi
sono d'accordo? Rimarrebbero fuori i tre punti relativi al Casinò,
le mozioni e la legge sul commercio. Su questa proposta i
consiglieri sono invitati a votare…
(interruzione del Consigliere Beneforti, fuori microfono)
… non si possono chiedere
sospensioni quando siamo a votazioni aperte. Ho recepito che c'è
stata una Conferenza dei Capigruppo, che c'è stato un breve
confronto poco fa e che in sede di confronto è emersa questa
proposta sulla quale vi chiedo ora di esprimervi. La votazione è
aperta, torno a ripetere: tutti i punti con esclusione di 26.1,
26.2, 26.3, 31, 32, 33 e 34.
Si dà atto che i Consiglieri Beneforti, Curtaz e Squarzino
Secondina non partecipano alle votazioni.
Consiglieri presenti, votanti e favorevoli: 30
Il Consiglio approva all'unanimità.
