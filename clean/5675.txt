Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 98 del 26 ottobre 1983 - Resoconto
OGGETTO N. 98/VIII - ORDINE DEI LAVORI DEL CONSIGLIO.
PRESIDENTE:
Ha chiesto di parlare il Consigliere Tamone
per l'inversione dell'ordine dei lavori, ne ha facoltà.
TAMONE - (U.V.):
Vorrei fare una proposta al Consiglio:
visto che ci sono varie assenze e di Assessori e di Consiglieri, si
potrebbero rinviare a domani le interpellanze e la ratifica delle
deliberazioni di Giunta e passare al punto 40, esaminando le leggi
fino da adesso, perché gli Assessori interessati sono quasi tutti
presenti.
PRESIDENTE:
Ha chiesto di parlare il Consigliere Aloisi,
ne ha facoltà.
ALOISI - (M.S.I.):
Non ho nulla in contrario a rinviare a
domani mattina: poiché però domani dovrò arrivare in ritardo,
chiederei eventualmente che slittino quelle interpellanze che mi
interessano.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Credo che sia più produttivo fare
come abbiamo già fatto in queste occasioni, vedere quello che
riusciamo a fare oggi seguendo l'ordine del giorno, altrimenti
domani ci ritroveremo con tre quarti dell'ordine del giorno ancora
da fare. Vedo che quattro Assessori sono presenti e sono in grado
di rispondere ad una serie di interpellanze.
PRESIDENTE:
Dal momento che il Consigliere Tamone non
formalizza la proposta, continuiamo nell'ordine del giorno con il
punto 14. Si tratta di un'interrogazione presentata dal Consigliere
Pedrini, ma poiché il Consigliere Pedrini è assente, questo punto è
rinviato a domani. Sono rinviati anche i punti 14 e 15 all'ordine
del giorno.
