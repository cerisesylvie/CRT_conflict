Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 125 del 16 marzo 1973 - Resoconto
OGGETTO N. 125/73 - Proposta di legge: "Norme
sull'ordinamento e sul funzionamento dell'Ufficio Stampa". (Rinvio
della trattazione)
Montesano (P.S.D.I.) -
Chi prende la parola? Consigliere
Dolchi.
Dolchi (P.C.I.) -
Vorrete scusarmi, ma sembra che, non
solo tutti gli oggetti si siano accumulati in queste ultime sedute
del Consiglio regionale, ma che molti di questi oggetti mi
costringano ad affliggervi con la mia illustrazione. Cercherò di
essere brevissimo e forse non dirò niente di nuovo di quanto è già
stato detto quando abbiamo discusso e approvato, benché molto
emendato, il testo di legge all'oggetto n. 21.
Il fatto stesso che è stato approvato quel provvedimento inteso
a favorire la più ampia informazione sull'attività della Regione,
mi conforta sulla validità del provvedimento che porta l'oggetto n.
22.
Infatti, avendo votato quella legge, avendo dato periodicità
alle "Nouvelles de l'Administration régionale", avendo dato un
carattere diverso a questo tipo di informazione, non più limitato
all'attività della Giunta e del suo Presidente, ma ad un'attività
più ampia sulle iniziative del Consiglio e dell'Amministrazione
regionale nel suo complesso, comportano nuovi compiti o, perlomeno,
dicevo già l'altra volta, che tutti questi compiti che la nostra
legge prevede, sono già previsti nel regolamento attuale: prevede
che si dia attuazione a questi compiti e che il Consiglio regionale
abbia, dal punto di vista uffici e dal punto di vista personale,
quello strumento adatto ad assolvere ad adempimenti previsti dalla
legge all'oggetto n. 21.
Ecco, quindi, la validità della nostra iniziativa. Diceva prima
l'Assessore Chantel - ed è una battuta, non certo una
argomentazione che voglio portare avanti - diceva l'Assessore
Chantel: "Questa deliberazione, come vedete, è corta e quindi va
approvata". Ecco non vorrei che, perché questa legge fosse lunga,
solo per questo, non andasse approvata. Ecco, c'è forse un po'
l'abitudine del fatto che sintetizziamo al massimo le leggi per
averne, per avere la possibilità di approvarle più facilmente. Da
parte nostra riteniamo che, anche un provvedimento legislativo che
sia ampio e completo, sebbene studiato, elaborato e redatto, possa
meglio soddisfare alle necessità a cui è chiamato.
Questo è lungo, dicevo, non per questo non deve essere approvato
ed è lungo proprio perché tende ad affrontare in modo nuovo e in
modo collegato, con uno spirito rinnovatore che esiste in tutte le
Regioni a Statuto ordinario, una materia particolarmente delicata.
Materia particolarmente delicata perché riguarda l'informazione
democratica, l'obiettività di questa informazione. Delicata perché
riguarda personale e personale specializzato, giornalisti.
Particolarmente delicata, ancora, perché è una materia nuova, è una
materia che l'Amministrazione regionale ha affrontato, come noi lo
sappiamo, con l'informazione delle pagine oltre dieci anni fa e che
diventa nuova per la presenza, da due anni, delle Regioni a Statuto
ordinario, per la maggiore attività democratica a livello
intermedio e di base che gli Enti locali sviluppano, necessità che
deriva anche dalla maggiore partecipazione che può avvenire
solamente se c'è l'informazione.
Non rifaccio la polemica di come questa necessità è stata
sentita dal Consiglio regionale, dall'Esecutivo, dalla Giunta, che
ha promosso dei convegni e delle conferenze, dei congressi su
questa attività e come necessariamente, a livello regionale,
proprio, se si è convinti di queste cose, bisogna dare l'esempio
prendendo dei provvedimenti.
Io penso che l'abbiate letta. Molti di voi si sono solamente
soffermati sulle disposizioni transitorie e finali, senza
approfondire il concetto innovatore che vuole essere questa legge,
che è contenuto in questa legge.
Il concetto innovatore che, in fondo, sta alla base di tutto,
oltre all'applicazione delle norme già esistenti, alla copertura
dei posti dell'Ufficio Stampa che non sono coperti, il concetto
innovatore di fondo è questo: il servizio delle pubbliche
relazioni, il servizio dell'informazione attraverso la stampa e non
solo attraverso la stampa, attraverso tutti gli altri mezzi che
sono oramai a disposizione di una informazione moderna. Diventa un
compito, diciamo così, per usare la parola tipica, un compito di
istituto. Non può più essere l'informazione concepita come il
portavoce, l'emanazione dell'iniziativa dell'Esecutivo. Diventa un
compito di istituto in quanto, indipendentemente dalla Giunta,
indipendentemente dalla persona del Presidente della Giunta, deve
assicurare ai cittadini, agli elettori, alla comunità - in questo
caso alla comunità valdostana - un'informazione completa, obiettiva
dell'attività, delle iniziative dell'Amministrazione regionale.
Ecco quindi le norme transitorie, ecco quindi la presenza, anche da
un punto di vista delle persone fisiche che devono attuare questi
compiti che sono contenute nelle norme transitorie, su cui so che
si è discusso e che si discute molto.
Io non voglio dilungarmi, è chiaro che, se si vuol essere
all'avanguardia anche in questo settore o se si vuol essere
all'avanguardia in questo settore come lo sono altre Regioni a
Statuto speciale e a Statuto ordinario, bisogna dare
all'informazione quel carattere obiettivo, largo, imparziale, di...
come compito di istituto a cui accennavo prima. Se vogliamo
realizzare quanto abbiamo votato con la proposta di legge al n. 21,
dobbiamo dare, in uffici e in personale, gli strumenti perché il
Consiglio regionale possa fare redigere, far realizzare queste
pagine secondo lo spirito che ha ispirato il voto unanime su quella
legge.
Quindi, non più informazione dell'Esecutivo, ma di tutta
l'Amministrazione regionale. Questi sono i concetti che hanno
ispirato nella presentazione della legge, che secondo me sono
ancora validi, direi sono ancora più validi per quanto riguarda gli
strumenti a disposizione del Consiglio regionale dopo che abbiamo
votato la legge all'oggetto n. 21 che richiede, richiama
all'Amministrazione il compito di fornire queste pagine due volte
al mese, che il contributo viene dato lo stesso anche se le pagine
non sono fatte - quindi bisogna farle! - bisogna farle con degli
uffici che possono funzionare, che possono assolvere al loro
compito, soprattutto, assolvere a quel compito che noi riteniamo
indispensabile in questo momento: compito di istituto, per una
democratica, ampia e obiettiva informazione.
Montesano (P.S.D.I.) -
Prima di dare la parola a chi
vuole intervenire, io desidero dare al Consigliere Dolchi un
chiarimento; chiarimento che va esteso a tutti i Consiglieri.
Questa legge, per intanto, non può arrivare alla fase conclusiva
del voto perché manca del parere obbligatorio della Commissione
paritetica, quindi, perciò, è bene che i Consiglieri siano al
corrente e naturalmente questo parere che è d'obbligo e deve essere
allegato anche al progetto, non c'è, e quindi possiamo anche, se
volete, continuare la discussione, ma non può arrivare alla
conclusione del voto.
Non si può arrivare a voto, perché manca il parere della
Commissione paritetica, cioè del personale, in quanto ché, come
avete visto, esiste una Tabella "Organico: Ufficio stampa e
pubbliche relazioni", la quale deve essere esaminata dalla
Commissione paritetica.
Consigliere Dolchi.
Dolchi (P.C.I.) -
Da ciò si deduce che ha ragione il
Presidente del Consiglio, ma ci troviamo di fronte a una grossa
limitazione dell'iniziativa consiliare. Un gruppo consiliare e un
Consigliere, a termine di Statuto, può avere l'iniziativa
legislativa, presenta una legge e se questa legge affronta il
problema del personale, ci va il parere della Commissione
paritetica, ma il Consigliere proponente non può convocare la
Commissione paritetica ...
(Montesano:
neanche il
sottoscritto
)
...neanche il Presidente del Consiglio. Spetta
alla Giunta convocare la Commissione paritetica.
Quindi non si può discutere la legge, perché non c'è il parere
della Commissione paritetica. La Giunta non convoca la Commissione
paritetica, non si potrà mai discutere una legge che affronti il
problema del personale che non sia di iniziativa della Giunta. Ma
io voglio venire... Siccome intendiamo che la discussione possa
proseguire, vorrei rapidamente superare questo inghippo facendo
questa proposta di emendamento: all'Allegato A alla legge, cioè la
Tabella, cancelliamo tutta questa proposta che pure è frutto di un
attento esame e mettiamo identico e preciso, in applicazione
dell'attuale tabella, nel regolamento organico del 1966. Quindi,
siccome non abbiamo bisogno della Commissione paritetica, perché
non facciamo variazioni di personale... cioè, preciso: invece di
fare delle proposte come abbiamo fatto con la Tabella, con
l'Allegato A, che quindi prevede delle variazioni in aumento, ecco,
usciamo da questa, perlomeno per poter discutere i concetti, per
poter discutere gli elementi ispiratori della legge, proponiamo
l'emendamento e, come presentatori, modifichiamo questa tabella
dicendo: "Tabella organico esistente, a norma di regolamento per lo
stesso Ufficio", quindi non modifichiamo niente, la legge secondo
me può ancora essere discussa.
Montesano (P.S.D.I.) -
Io non vorrei che però nel testo
della legge, negli articoli, venisse fuori diciamo un richiamo alla
tabella oppure una modifica a quella che è l'attuale tabella
organica, eh? Ecco, io adesso, con attenzione, se andiamo avanti,
io voglio vedere perché altrimenti anche... chiedo la
collaborazione anche sua, che è stato l'estensore della legge, per
vedere se negli articoli c'è qualche cosa che richiama la Tabella A
che lei vuole sopprimere. Beh, comunque, do la parola...
Dolchi (P.C.I.) -
Signor Presidente, non nascondiamoci
dietro un dito! Questa legge sarà votata solo dal Gruppo comunista.
Mi auguro che altri si affianchino al Gruppo comunista, noi facendo
questa proposta noi vogliamo...
Montesano (P.S.D.I.) -
Toglie l'ostacolo
procedurale...
Dolchi (P.C.I.) -
Togliamo l'ostacolo formale della
Commissione paritetica e ci auguriamo che questo possa permettere
il dibattito, il confronto su queste idee che la legge avanza
all'attenzione del Consiglio regionale e questo è già un obiettivo
valido - mi sembra - che il Consiglio regionale dovrebbe
accogliere. Discutiamone, perché dal punto di vista nostro, dei
presentatori, togliamo quelle difficoltà formali che potrebbero
essere quelle del non allegato parere della Commissione paritetica,
che comunque non potevamo convocare noi.
Montesano (P.S.D.I.) -
Allora, la parola al Comm. Ramera
e, per quello che riguarda la proposta del Rag. Dolchi, poi lascerò
arbitro il Consiglio di dover decidere.
Ramera (D.C.) -
Ma io capisco che il Consigliere Dolchi,
per facilitare la discussione, adesso voglia togliere la
tabella...
Montesano (P.S.D.I.) -
È inserito il microfono?
Ramera (D.C.) -
Sì, sì, è inserito... Ma, togliendo la
tabella, cade di per sé la legge, perché tutti gli articoli
riformatori di questa legge si rifanno poi, si concludono con
questa tabella, no? Si concludono con questa tabella. Però vorrei
dare una battuta. Il Consigliere Dolchi ci dice che questo è
necessario, è indispensabile, dopo che abbiamo votato la legge, il
punto n. 20 sulle pagine... o 21... Io dico semplicemente che, con
questa tabella, non è che dobbiamo fare un quotidiano; dobbiamo
fare una pagina. Quando io penso che la Nazionale Cogne, con mostre
in tutto il mondo, ha un rappresentante della stampa, che adesso è
andato all'EGAM e, adesso che è all'EGAM, ha due dattilografe...
Quando penso che le relazioni pubbliche della FIAT hanno dieci
dipendenti, facendo riviste e giornali e mostre, qui, addirittura,
arriviamo a 13 dipendenti, come se si dovesse fare un quotidiano
con telescriventisti, segretari, traduttori, l'accidenti, ma
insomma, dico! Vogliamo fare un quotidiano? E allora sta tutto
bene. Se vogliamo fare delle pubbliche relazioni normali e serie,
come deve fare una Regione che è sempre stata vantata come seria,
la Regione Valle d'Aosta, insomma, dico, 13 persone!!! Ora, se noi
togliamo questo, vogliamo proprio mascherare, vogliamo discutere
magari un'ora su un disegno di legge i cui principi ispiratori,
però, si concludono con questa tabella, quindi io ritengo che sia
una discussione che poi va a finire inutilmente.
Andrione (U.V.) -
Non, mais, dans un certain sens, je
crois que M. Dolchi a raison, parce qu'il désire que cette loi soit
votée et, par conséquent, voir de quelle façon le Conseil réagit à
une initiative et un Conseiller régional a le droit d'avoir une
initiative. Je voudrais simplement lui poser une question: si nous
votions sur le préliminaire, en étant bien entendu que ceux qui
votent sur le préliminaire contre la thèse de pouvoir continuer à
discuter la loi, sont, en réalité, ceux qui voteraient contre la
loi - je ne sais pas si je me suis expliqué - entendu une chose de
ce genre, je crois que vous pourriez être satisfaits, parce que,
comme nous avons dit l'autre fois, nous ne répétons pas notre
déclaration de voix mais nous aurions voté contre et, en même
temps, on pourrait abréger un peu le débat, sans nous trainer à des
heures impossibles, vu qu'il est presque - comme il disait très
souvent Manganoni - le temps de se rendre à la maison, hein?
Montesano (P.S.D.I.) -
Chi altri chiede la parola?
Assessore Pollicini.
Pollicini (D.P.) -
...La discussione che abbiamo avuto
mercoledì sulla legge per il finanziamento delle pagine regionali,
la Giunta ha già dichiarato che è contraria a questo disegno di
legge sulla ristrutturazione dell'Ufficio stampa regionale, per
alcuni validi motivi. Innanzitutto, siamo a fine legislatura e la
delicatezza della proposta di legge per l'organo che interessa, la
complessità della legge stessa e una visione nuova di quelle che
dovevano essere le funzioni dell'Ufficio stampa regionale, che per
oggi è limitata alla stesura del notiziario e ad altri compiti
d'istituto, ma che si ritiene opportuno che, in un prossimo futuro,
si adegui a quelle che sono oggi le strutture e le funzioni che
hanno gli Uffici stampa di alcune regioni pilota - vedi Lombardia,
vedi Emilia -, per cui, alla luce di questo discorso generale, cioè
pubblicazioni, innanzitutto, oggettive, interessate a tutta
l'Amministrazione - Giunta, assessorati e Consiglio - e le
pubblicazioni specializzate inerenti iniziative della Regione,
tutta questa materia, una volta stabilita, e oggi non lo è stata
ancora stabilita, una volta stabilito quali saranno questi compiti,
solo allora potremo fare, a misura, una ristrutturazione
dell'Ufficio stampa regionale che possa adempiere a quelle
funzioni.
Quindi, noi apprezziamo lo sforzo oggettivo che ha fatto il
Partito comunista per elaborare una legge di 38 articoli, più una
tabella. Ci rendiamo perfettamente conto che con la legge votata
mercoledì è necessario essere tempestivi nel mantenere la
periodicità quindicinale del notiziario regionale. Sarà sforzo,
cura e compito della Giunta garantire questa uscita, perché non
intendiamo dare un compenso per servizi non resi, per cui, noi
garantiamo e avremo i mezzi, se sarà necessario, li useremo tutti,
per garantire l'uscita quindicinale del notiziario. Detto questo
ci... contrari alla legge, perché riteniamo che, prima di tutto,
vada visto... che noi intendiamo dare all'informazione regionale,
secondo quello che è stato anche discusso mercoledì scorso.
Montesano (P.S.D.I.) -
Oh, io desidero ancora intervenire
per ragioni procedurali e quindi qui siamo ancora a discutere sulla
questione di continuare la discussione e la conclusione del voto.
Io, per esempio, desidero far notare al Consigliere Dolchi che
l'articolo 3... Lei ha detto soltanto: "Togliamo la tabella, quindi
tutto si risolve", invece, l'articolo 3 ha: "La direzione politica
dell'Ufficio stampa è riservato a un incaricato fuori ruolo, la
direzione generale giornalistica è affidata a un direttore di
ruolo, al direttore di ruolo, ecc., ecc.", ma poi c'è di più, cioè
una parte terza che dice: "Assunzioni in servizio. Stato giuridico
ed economico del personale dell'Ufficio stampa. Attribuzioni e
doveri" e quindi questo investe in pieno quello che è l'assetto
organico del personale e per il quale io ritorno a dire che c'è
bisogno del parere della Commissione paritetica.
Io vorrei fare una proposta: se, quindi, perciò lei si rende
conto che io mi trovo un pochino come un asino in mezzo ai suoni -
è vero - e devo pur prendere una decisione, cioè ci sono ragioni
così ostative alla prosecuzione della discussione di questa legge,
che francamente io devo dire che ho se... presenta aggiustata - è
vero - da parte dei proponenti e io sono anche disposto a portarla
al prossimo Consiglio - è vero - però eliminando tutti quei dubbi
che sono inseriti nella parte organica del personale. Ecco,
desidero una risposta dal Consigliere Dolchi, al quale io prego di
rendersi conto delle difficoltà che sono poi diciamo legate alla
responsabilità del Presidente del Consiglio nel mandare avanti un
elaborato di questo genere.
Prego, Consigliere Dolchi.
Dolchi (P.C.I.) -
Lei ha ragione Signor Presidente,
dobbiamo uscirne da questa questione di carattere formale. Ecco,
non vorrei che, dietro la questione di carattere formale, ci fosse
il tentativo che prima avveniva in sede di Commissione, che poi
avviene in sede di Consiglio, di bloccare l'iniziativa legislativa
da parte dei Consiglieri. Allora, io faccio una domanda alla Giunta
che potrebbe essere la via d'uscita: siccome compete alla Giunta
convocare la Commissione paritetica è, ha intenzione la Giunta di
convocare la Commissione paritetica, oggi, prima della seduta
pomeridiana del Consiglio, in modo che questo ostacolo di carattere
formale possa essere superato? Se la Giunta ha questa intenzione,
può e deve convocare la Commissione paritetica, possiamo chiedere
il rinvio e credo che il Presidente del Consiglio aderirà a questa
proposta, in modo che sia superata questa questione di carattere
formale. È una questione di principio, sta diventando una questione
di principio, cioè, lo Statuto, che è una legge costituzionale,
dice, all'art. 27, che l'iniziativa delle leggi spetta alla Giunta
regionale, ai membri del Consiglio della Valle e al popolo
valdostano... A parte il fatto che ci sarebbe un lungo discorso che
ancora non abbiamo dato esecuzione alle leggi di attuazione per
quanto riguarda l'iniziativa del popolo valdostano, c'è perlomeno
il diritto dell'iniziativa legislativa del Consigliere, iniziativa
legislativa del Consigliere, che è tutelata dall'art. 289 del
Codice penale, che si preoccupa che non vi siano attentati contro
gli organi costituzionali, contro le assemblee regionali, e il
collega Strazza ne sa qualche cosa, il compagno Strazza ne sa
qualche cosa di questo articolo, in quanto mi sembra che la...
l'impedimento di una norma costituzionale che dà al Consigliere
regionale questo diritto, è una violazione non solo dello Statuto,
non solo delle norme costituzionali, ma di conseguenza anche una
violazione gravemente punibile.
Io non voglio drammatizzare una situazione di questo tipo, no,
non voglio drammatizzare su questa legge per la quale la Giunta si
è già pronunciata in senso negativo, però per una questione di
principio sulla libertà e sulla facoltà dell'iniziativa legislativa
da parte dei Consiglieri regionali, io insisto perché non si crei
il precedente che una convocazione di una Commissione prevista per
determinate iniziative che non compete né alla Presidenza del
Consiglio, né ai singoli Consiglieri, ma all'Esecutivo, sia un
motivo di ostacolo a qualsiasi svolgimento di attività democratica
e di iniziativa legislativa nel Consiglio regionale.
Quindi, mi sembra che non possiamo accettare così
tranquillamente il fatto che mancando questo atto formale, la legge
non può essere discussa proprio per non creare un precedente. Se la
Commissione può essere convocata, noi siamo d'accordo di rinviare
l'argomento a dopo la riunione della Commissione, se la Giunta non
ha questa intenzione, è chiaro che noi chiederemo il voto sul
problema formale sollevato dal Presidente del Consiglio.
Montesano (P.S.D.I.) -
Io desidero ritornare
sull'argomento. Concordo pienamente su quello che dice e
sull'argomentazione del Consigliere Dolchi. Ora, le vie sono due,
Consigliere Dolchi, cioè, la stessa, però differita nel tempo: o la
Commissione paritetica esamina questo progetto di legge in tempo
breve e io non ho nulla in contrario che la rimanda al pomeriggio,
oppure, la Commissione paritetica che non potesse essere convocata
per questo pomeriggio, venga convocata nei giorni prossimi e, al
prossimo Consiglio, sotto la mia responsabilità piena e personale,
lo metto semmai anche al primo punto dell'ordine del giorno,
portiamo la legge. Naturalmente, io mi farò anche parte diligente
nell'avere e nel richiedere e non dico pretendere, ma dare una
spinta - diciamo così - efficace, perché la Commissione paritetica
venga convocata e, nello stesso tempo, possiamo, effettivamente,
salvando la forma e la procedura per le quali io sono responsabile
- ed è responsabile tutto il Consiglio per gli accenni che ne
faceva - di portarla al prossimo Consiglio. È d'accordo su questo?
Va bene, allora diamo la parola al Presidente della Giunta per
sentire il suo parere.
Dujany (D.P.) -
...questo, che siccome il problema è
stato posto in termini di principio, circa la possibilità da parte
di un Consigliere di utilizzare l'iniziativa di presentare leggi e
naturalmente io sono d'accordo su quanto ha prospettato il
Presidente del Consiglio e convocheremo la Commissione paritetica
con piano formale, onde poter discutere il problema in
Consiglio.
Montesano (P.S.D.I.) -
Viene portata al primo punto, dopo
le interrogazioni e interpellanze, come al solito. Oh, al prossimo
ordine del giorno, poi, saranno portati in anticipo tutti gli
eventuali, tutti gli oggetti di questa seduta che eventualmente non
fossero discussi, non potessero essere discussi.
Adesso siamo arrivati alle dodici e trentatré, non so se il
Consiglio ritiene opportuno di chiudere la seduta e di rimandarla
al pomeriggio... La seduta... è riconvocato il Consiglio per l'ora
solita delle 16,30. Se i Consiglieri sono ligi a un appuntamento
preciso alle 16,30, noi possiamo cominciare a quell'ora.
---
La seduta è tolta alle ore 12,33.
