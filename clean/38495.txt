Classificazione
ISTRUZIONE PUBBLICA
ORDINE PUBBLICO - FORZE ARMATE



Oggetto del Consiglio n. 2017 del 20 aprile 2016 - Resoconto
OGGETTO N. 2017/XIV - Interrogazione: "Iniziative per
contrastare il fenomeno del bullismo nelle scuole".
Viérin M. (Presidente)
- Punto n. 14 dell'ordine del
giorno. La parole à l'Assesseur Rini.
Rini (UV) -
Parliamo di un tema importante, di un tema
delicato che spesso sentiamo essere lontano da noi. In realtà
succedono poi dei casi, alcuni sono venuti anche agli onori della
cronaca e quindi ringrazio il collega Fabbri per darci l'occasione
di fare il punto su questa tematica.
L'accordo interistituzionale Cittadinanza a scuola, la
Citoyenneté à l'école
, è stato siglato nel dicembre 2014 tra
la Regione autonoma Valle d'Aosta per il tramite dell'Assessorato
dell'istruzione e cultura e gli enti e gli organismi che promuovono
la cittadinanza attiva e la legalità sul territorio valdostano. Ci
tengo anche a dire che questo è un accordo non blindato, non
chiuso, ma abbiamo visto che nel tempo diversi enti, diversi
organismi hanno aderito a questo protocollo e quindi hanno capito
la necessità di supportare con un'azione unica e sinergica e con
una regia che sia davvero unitaria tutta quella serie di azioni per
non rischiare, come talvolta era successo, di fare eventi
spot
che poi non venivano monitorati o messi in rete tra le
diverse istituzioni scolastiche, e non solo.
All'interno di questo accordo sono stati realizzati nel corso
dell'anno scolastico 2015/2016 diverse iniziative di formazione per
i docenti e una serie di attività di sensibilizzazione per gli
studenti, quindi sul doppio fronte. Entro un po' nel dettaglio,
sicuramente dimenticherò qualche progetto, ma andiamo a vederne
alcuni, come per esempio l'Arma dei Carabinieri, che con
l'iniziativa "I Carabinieri a scuola" ha proposto incontri
specifici e puntuali su
stalking
, bullismo e
cyber
bullismo nelle scuole della regione (quest'ultimo un fenomeno
sempre più allarmante, anche perché subdolo da riconoscere e da
identificare). Parallelamente a questo, la Polizia di Stato ha
promosso anche per l'anno in corso una campagna importante che
negli anni ha visto anche un crescendo di risorse investite a
livello soprattutto umano, una campagna educativa itinerante che da
tre anni riscuote un'adesione massiccia e importante da parte delle
istituzioni scolastiche, con una partecipazione sempre più numerosa
di classi di studenti valdostani. Questo progetto si chiama "Una
vita da
social
", l'avrete visto perché è importante anche a
livello di presenza fisica con questo grande tir che viene piazzato
in piazza Chanoux che attraversa tutta l'Italia e tutte le regioni.
Tra i temi trattati da questa iniziativa ci sono proprio dei
focus
importanti sui
social network
, sul
cyber
bullismo e sull'adescamento in rete. Il personale della Polizia
postale poi, con l'ausilio di
slide
, ha fornito agli alunni
consigli utili, semplici e mirati per navigare in rete in modo
sicuro. Sono stati proiettati dei video sempre sul
cyber
bullismo e alla fine dell'incontro alcune classi hanno visitato la
sala operativa della Questura di Aosta, dove è stato spiegato loro
anche come contattare le Forze dell'ordine e come non aver paura ad
esternalizzare anche quei piccoli segnali che nascondono dei
problemi e delle situazioni ben più gravi e ben più allarmanti.
Ancora: sul sito delle scuole valdostane (
Webécole
), alla
pagina Cittadinanza e Costituzione sono pubblicate le iniziative
didattiche realizzate dalle scuole nel corso degli anni precedenti
relative al fenomeno del bullismo e del
cyber
bullismo. Un
seminario "A scuola di cittadinanza, riflessioni e progettualità"
si svolgerà ad Aosta presso la biblioteca regionale il 29 aprile
prossimo e permetterà di illustrare ancora una volta le iniziative
in atto e di presentare la scheda di rilevazione. Questo è
importante, perché oltre a mettere in atto una serie di eventi,
bisogna poi avere la forza e l'attrezzatura per recepire i ritorni
concreti, pratici di questi interventi, monitorare per andare a
correggere anche nell'anno successivo. Infine esiste il gruppo
interistituzionale salute (Gis) che è composto dai rappresentanti
dell'Assessorato dell'istruzione e cultura e dall'Assessorato della
sanità, e da agenzie che attivano iniziative di promozione della
salute a scuola e della prevenzione del disagio sul territorio.
Ovviamente questo organismo si occupa anche della prevenzione al
bullismo.
Io credo che questo sia un percorso che sta prendendo la giusta
direzione, perché è monitorato e soprattutto è una messa in rete
dei diversi attori che, a diverso titolo, in una diversa
dimensione, in una diversa modalità devono però fare la loro parte;
credo anche che sia importante cominciare con un'opera di
sensibilizzazione. Prima ho parlato di due soggetti coinvolti: gli
insegnanti e gli alunni, ma non dimentichiamoci delle famiglie.
Ritengo che quello che deve allarmare è proprio questo fenomeno
dilagante del
cyber
bullismo, perché è una dimensione
difficile da capire e soprattutto da identificare per individuare
quali siano gli strumenti migliori per intervenire. Comunque
l'attenzione è alta, e le assicuro che il mio Assessorato, in
totale collaborazione con l'Assessorato della sanità, stanno
davvero tenendo alta l'attenzione su questa tematica.
Presidente
- La parola al collega Fabbri.
Fabbri (UVP) -
Ringrazio l'Assessore, soprattutto
ringrazio tutti gli attori che lei ha nominato e che si occupano di
questo problema, che sappiamo essere molto grave, un problema che
tante volte rimane sotto traccia proprio per la sua tipologia,
proprio perché è un modo subdolo di ricattare i ragazzi più deboli,
più fragili, che da soli non hanno il coraggio di far emergere la
cosa. Ecco perché è così importante che tutta la società, la scuola
in primis
, venga in aiuto di queste persone e cerchi di far
emergere il problema.
La sua risposta è stata esaustiva e la ringrazio; non mi ha
detto però se questo fenomeno numericamente ha avuto dei numeri
importanti oppure no...no, per fortuna, no. Invece il numero dei
ragazzi che hanno fatto percepire il fenomeno è in aumento o è in
diminuzione? Comunque sono tutte cose sicuramente monitorate, di
cui potrò benissimo avere risposta in un secondo tempo.
Per fortuna devo dire che la nostra società, la nostra scuola
sta reagendo bene a questo problema, tutti insieme lo stanno
affrontando, lo stanno monitorando e lo tengono ben presente.
Ricordo delle belle campagne di
spot
negli anni scorsi,
quando si potevano fare maggiori investimenti. Vorrei stimolare
ancora di più coloro che si occupano del fenomeno a prenderne atto.
Non vogliamo con questo dare l'impressione di ingigantire il
fenomeno, ma di dargli il giusto peso. Non più tardi di un anno fa,
la dirigente scolastica disse che dobbiamo essere vigili sulle
problematiche degli studenti, anche al di fuori delle mura
scolastiche, perché ciò che nasce come un innocuo gioco nella
scuola può trasformarsi in un grave problema, tenendo anche
presente, come lei diceva, che questo modo di approcciarsi al
web
sta aggravando la cosa sempre di più.
Mi piace ricordare anche le parole del Presidente Rollandin, il
quale diceva che vogliamo i nostri giovani sani e svegli; per
questo aderiamo con entusiasmo e determinazione alle iniziative che
sono poste in essere per affrontare questo tipo di problema.
Effettivamente abbiamo bisogno di giovani che siano accompagnati in
questo loro periodo più difficile, che è l'adolescenza, anche
perché - e qui mi ricollego ad un tema che abbiamo già discusso
nell'ultimo Consiglio - non c'è solo questo pericolo, c'è un
pericolo ben maggiore che è quello dell'uso di sostanze
stupefacenti.
Il nuovo direttore del Serd valdostano ha lanciato un grido
d'allarme fortissimo sull'uso delle sostanze stupefacenti,
soprattutto quelle che sono percepite dai giovani con una
pericolosità minore, proprio perché sono di facile acquistabilità e
perché danno quel senso di appartenenza al gruppo da parte dei
giovani che è estremamente pericoloso.
Ringrazio qui tutte le istituzioni che si occupano del problema,
e vorrei dire di tenere la guardia molto alta, perché questa
generazione sta veramente correndo dei grossissimi pericoli.
