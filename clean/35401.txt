Classificazione
SPORT E TEMPO LIBERO
Enti e Società sportive



Oggetto del Consiglio n. 2889 del 27 marzo 2013 - Resoconto
OGGETTO N. 2889/XIII - Interrogazione: "Riduzione dei
contributi a favore degli enti di promozione sportiva".
Président -
La parole à l'Assesseur Marguerettaz.
Marguerettaz (UV)
- Grazie Presidente.
Sulla prima domanda si premette che l'affermazione non è
esattamente precisa, in quanto anche i contributi per le
federazioni sportive hanno subito un taglio: si tratta infatti dei
contributi concessi per l'attività agonistica (rilievo nazionale,
borse al merito), che sono destinate ad atleti appartenenti alle
federazioni sportive, che hanno visto gli impegni di spesa sul 2012
limitati a 140 mila sui 350 assegnati, taglio pari al 60 percento
rispetto alle risorse erogate nell'anno 2011. Si segnala inoltre
che i contributi speciali, anch'essi destinati esclusivamente ad
associazioni affiliate a federazioni sportive, per effetto della
delibera 1952 del 5 ottobre 2012, sconteranno a partire dall'anno
2013 una riduzione di 10 punti percentuali sui valori massimi
attribuibili per legge. Tale abbattimento non sarà applicato per
gli altri contributi allo sport, strutturati su meccanismi di
riparto degli stanziamenti previsti. Risulta assolutamente corretto
sostenere che nel 2012 è stato mantenuto lo stanziamento di 500
mila euro per i contributi ordinari, mentre è stato dimezzato lo
stanziamento a favore di enti di promozione sportiva, i CAI, da 107
mila euro a 53 mila. La logica che ha determinato tale scelta è da
ricercarsi nella volontà di non penalizzare l'attività ordinaria
effettuata dalle federazioni soprattutto perché rivolta
principalmente all'attività giovanile, riducendo invece la
contribuzione nei confronti dell'attività proposta dagli enti di
promozione sportiva che storicamente si sviluppa, per buona parte,
su corsi a pagamento che si rivolgono, oltre che agli utenti più
giovani, anche e in misura significativa all'utenza adulta. In
sostanza, si è voluto privilegiare l'attività meno soggetta al
sostentamento economico garantito dagli utilizzatori.
"Quali sono le risorse destinate, per l'anno 2013, a favore
dello sport, in particolare a quanto ammontano quelle destinate
agli enti di formazione sportiva"
: io ho una tabella, gliela
lascio, però posso anticipare... Lei ha avuto modo di vedere il
contributo a sostegno dell'attività ordinaria federale, che ha una
previsione nel bilancio di previsione di 500.000, c'è
un'assegnazione di 430.000; i contributi a sostegno dell'attività
di rilievo nazionale e i contributi per sport di squadra, e lo
stesso discorso per le borse al merito, hanno 350 mila e
un'assegnazione attuale nel bilancio di gestione di 250.000; i
contributi a favore delle attività sportive degli enti di
promozione sportiva hanno una previsione di 107.000, oggi nel
bilancio di gestione abbiamo una disponibilità di 82.000: 82.100; i
contributi speciali per l'acquisto di automezzi: dei 47.000 sul
bilancio di previsione ne abbiamo attualmente disponibili 19.000; i
contributi a favore degli sport invernali sono 340.000 e, per i
contributi a sostegno dell'organizzazione in ambito regionale di
manifestazioni ed eventi, di 642.000 ne abbiamo a disposizione
522.600. Se vuole, comunque, le lascerò poi la tabella per maggior
chiarezza.
Président
- Merci. La parole au collègue Rigo.
Rigo (PD)
- Grazie Presidente.
Prima di tutto mi pare corretto precisare che questa
interrogazione non sarebbe stata possibile senza la documentazione
fornitami dal Coordinatore del Dipartimento turismo, sport e
commercio. Mi sembra inoltre giusto riconoscere al dottor Paolo
Ferrazzin la premura con cui, successivamente, mi ha fatto
pervenire i dati aggiornati relativi ai contributi a favore dello
sport previsti per l'anno 2013, quei contributi che ha appena
citato l'Assessore, e per questo voglio ringraziarlo pubblicamente.
Abbiamo deciso, come gruppo, di presentare questa iniziativa perché
non abbiamo capito la logica ispiratrice della deliberazione della
Giunta regionale 2068 del 2 novembre 2012. Infatti, come scritto
nelle premesse dell'interrogazione, negli anni 2011 e 2012
l'ammontare dei contributi a favore dello sport concessi nelle
diverse tipologie sono stati in media di importi più o meno
identici. Per la precisione, solo alle manifestazioni sportive di
particolare rilievo e alle spedizioni di alto livello tecnico,
previste all'articolo 25 della legge 43 del 2004, sono stati
concessi, nell'anno 2011, contributi con un importo
significativamente in aumento rispetto all'anno precedente.
Nell'anno 2012, invece, solo a due tipologie su sette sono stati
dimezzati i contributi rispetto agli anni precedenti; due tipologie
però con caratteristiche molto molto diverse, checché ne dica
l'Assessore. Infatti una, l'attività agonistica di rilievo
nazionale, sport di squadra, e la borsa al merito sportivo, sport
individuale, non può essere considerata attività ordinaria, che
viene svolta cioè con continuità nello spirito e nelle finalità
delineate dalla legge regionale, essendo attività agonistica di
particolare valore tecnico. Mentre l'altra, i contributi concessi a
favore dell'attività degli enti di promozione sportiva e del CAI, è
un'attività ordinaria e che risponde, a nostro modo di vedere, a
quella fondamentale funzione sociale dello sport dilettantistico
che caratterizza la legge regionale. Il taglio dei contributi per
l'anno 2012 è stato motivato nella deliberazione con...leggo
:
"il fine di garantire il conseguimento degli obiettivi di
miglioramento del Patto di stabilità per la Valle d'Aosta secondo
quanto disposto dall'articolo 16, comma 4 ,del decreto legge 6
luglio 2012 n. 95: "Disposizioni urgenti per la revisione della
spesa pubblica"".
La motivazione dei tagli è questa. Orbene, se
si doveva tagliare la spesa degli enti territoriali relativa ai
contributi a favore dello sport, perché questo è stato fatto solo
per due tipologie su sette? Senza nessuna motivazione. E perché si
è tagliato del 50 percento il contributo relativo agli enti di
promozione sportiva che praticano un'attività ordinaria come quella
svolta dalle federazioni sportive? Sia gli enti, (12 nella nostra
regione), che le federazioni, (23), sono riconosciute dal CONI e
costituite da società sportive a loro affiliate che svolgono e
praticano attività a carattere ordinario. Non capisco quindi la
logica, dicevo prima, di un taglio netto, drastico, il 50 percento,
agli enti rispetto all'anno precedente, mentre alle federazioni non
è stato tolto neanche un euro. In aula l'Assessore Marguerettaz ha
motivato il perché di questa scelta: spiegazione che non c'è nella
deliberazione della Giunta. Perché questa discriminazione non è
stata evidenziata? A nostro modo di vedere, era sufficiente ridurre
il contributo alle federazioni di 25 mila euro: da 500 mila
portarli a 475 e redistribuire questa somma agli enti di
promozione. Una riduzione di 25 mila euro sui 500 mila spettanti
alle federazioni e una riduzione anche di 30 mila e più rispetto ai
107 mila euro riferiti agli enti non era proporzionale ma dava
almeno l'idea della ricerca di equità, quello che, a mio modo di
vedere, dice il decreto legislativo. Per le federazioni il taglio
comportava una riduzione del contributo alle varie federazioni del
5-6 percento. Per questo noi non riusciamo a capire la risposta,
anzi non comprendiamo e non accettiamo la risposta dell'Assessore.
Non ci ha convinto, non siamo soddisfatti, più che della risposta,
della scelta operata dall'Amministrazione. Lo ringrazio invece per
la tabella e per i dati riferiti al 2013.
Président -
Point 9 à l'ordre du jour.
