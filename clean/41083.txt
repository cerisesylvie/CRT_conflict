Classificazione
ATTIVITÀ CULTURALI



Oggetto del Consiglio n. 311 del 10 gennaio 2019 - Resoconto
OGGETTO N. 311/XV - Interpellanza: "Iniziative per conservare
e rilanciare la diffusione della lingua francoprovenzale in Valle
d'Aosta".
Rini (Présidente)
- Point n° 41 à l'ordre du jour. Pour
l'illustration,
la parole au collègue Sammaritani.
Sammaritani (LEGA VDA)
- Premetto che avremmo potuto
esporre questa interpellanza sulla tutela del
patois
- o
francoprovenzale o arpitano, che dir si voglia - proprio in patois,
come benissimo avrebbe potuto fare il collega Lucianaz, magari con
qualche piccola apprensione da parte del Presidente, come è
accaduto all'ultima riunione dello scorso anno, comunque l'avremmo
fatto efficacemente, oppure in francese, lingua più affine
all'italiano. Lo facciamo invece in italiano, proprio perché tutti,
fuori da quest'Aula, meglio comprendano e soprattutto capiscano,
indipendentemente dalla lingua ufficiale prevalente più in uso nel
nostro territorio, che il nostro intendimento è di difendere uno
degli elementi principali di tutte le culture: la lingua parlata in
un territorio e, soprattutto, una lingua utilizzata per secoli da
chi quel territorio l'ha vissuto, l'ha difeso, l'ha reso quello che
oggi noi ereditiamo con le sue bellezze, le sue particolarità, la
sua cultura e specialmente la sua identità.
Il patois è lingua parlata in Valle d'Aosta, in Svizzera
romanda, in Savoia, in alcune vallate del Piemonte e forse, come
non tutti sanno, in Puglia, in Provincia di Foggia, in una piccola
comunità dei Monti Dauni, nei comuni di Celle di San Vito e Faeto.
Come invece molti sanno, il patois è una vera e propria lingua di
origine neolatina, ormai riconosciuta fin dalla seconda metà del
1800, grazie soprattutto all'opera del linguista Isaia Ascoli; è
una lingua neolatina, di origine latina, che possiede tratti comuni
al francese e altri al provenzale, ma che mantiene la propria
individualità e la propria indipendenza rispetto ad entrambe. È una
lingua che ha seguito e sancito la creazione di una comunità
transfrontaliera che ha scavalcato le nostre Alpi, fin dal VI
secolo dopo Cristo, quando queste lingue si sono formate, quindi
parecchi secoli prima della nascita dello Stato transfrontaliero
creato poi dai Savoia.
È quindi importante per la Valle d'Aosta, per la sua storia, per
la sua cultura, che questa lingua venga conservata, valorizzata e
tramandata, per evitare che questo territorio perda una parte
importante della sua identità. Per questo interpelliamo il Governo
regionale per conoscere quali siano le iniziative che il Governo
intende mettere in campo, sia in ambito scolastico, sia in ambito
extrascolastico, al fine di conservare e rilanciare la diffusione
della lingua francoprovenzale in Valle d'Aosta.
Presidente
- Prima di dare la parola all'Assessore Viérin
per la risposta, collega Sammaritani, vorrei solo puntualizzare che
non c'è mai stata da parte di questa Presidenza nessuna apprensione
e nessuna preoccupazione per l'utilizzo del nostro dialetto, della
nostra lingua, e la chiamo volutamente "lingua francoprovenzale". È
stato semplicemente un richiamo dovuto al nostro Regolamento e al
fatto che, quando si utilizza il francoprovenzale, se si utilizza,
purtroppo non c'è tutta la parte di resocontazione. Non vi è stata
quindi nessuna apprensione, ma semplicemente un richiamo alle
regole del funzionamento di questo Consiglio.
Prego, Assessore Viérin.
Viérin (UVP)
- Je remercie le collègue Sammaritani.
J'aurais pu répondre à cette interpellation en français ou, comme
justement disait le collègue, en patois. Je remercie moi aussi le
collègue Lucianaz, car, au-delà du thème utilisé de temps en temps,
de nous nous souvenir et de rappeler que notre langue existe, il
est aussi important que les institutions soient sensibilisées sur
ce thème. Je partage même la considération que cette langue, qui en
effet est véritablement une langue et pas un dialecte, soit mise à
la disposition de toute la communauté, non seulement de ceux qui
justement ont la chance ou l'habitude de l'apprendre en famille,
mais aussi de ceux qui n'ont pas la possibilité peut-être de la
connaître.
Collega, la ringrazio e vi ringrazio per questa iniziativa,
anche perché era un'iniziativa che, da settembre in avanti, avevamo
proposto come gruppo proprio per capire quali sarebbero stati gli
intendimenti della valorizzazione del patois e poi, anche un po'
per combinazione, l'avevamo proprio indirizzata a lei, collega
Sammaritani. Mi fa quindi piacere oggi poterne dibattere,
soprattutto con l'approccio che lei ha introdotto su questo tema
linguistico. Negli anni abbiamo lavorato tanto per questa lingua,
il collega Lucianaz l'ha ricordato nel suo intervento e, insieme ad
altri - all'epoca ero Assessore all'istruzione e cultura - avevamo
condiviso un concetto: che questa lingua non fosse patrimonio di
pochi, ma che potesse essere messa a disposizione dalla comunità
anche per chi non è valdostano e che però è venuto a vivere qui.
Tant'è che tantissime iniziative svoltesi nel 2008, nel 2009 e nel
2010 hanno visto lavorare l'Amministrazione in generale e tutti
noi, come anche le associazioni e il territorio, affinché ci fosse
questa integrazione.
L'integrazione nella nostra Regione può avvenire da un punto di
vista culturale se i tratti della nostra comunità non si chiudono,
quindi non come avviene in altre comunità, separando le etnie, ma
solo se queste vengono messe a disposizione. Una lingua può essere
difesa, anzi, può diventare eterna se anche chi non la conosce ha
la possibilità di impararla, di parlarla e magari pure di
scriverla, benché sul patois ci sia un dibattito ancora aperto in
merito alla grafia. Porto alcuni esempi di integrazione. Avevamo
organizzato una mostra sui nuovi
patoisan
, e Patrizia Lino,
un'infermiera di Bergamo venuta in Valle d'Aosta, aveva sentito
l'esigenza di conoscere il patois, perché in ospedale aveva
riscontrato che, quando un malato stava male, c'era un effetto
migliore se costui poteva avere vicino qualcuno che parlava la sua
lingua. Poi ci inventammo il primo
musical
in patois, con la
protagonista, una ragazza di colore, che parlava patois sul palco
del Teatro Romano: per noi fu un bell'esempio di integrazione,
perché questa lingua vedeva una diversa generazione, non dico solo
di sopravvivenza, ma di valorizzazione. Penso anche alla prima
messa in patois: avevamo ospitato la Rencontre internationale del
patois e al Vescovo attuale - che allora Vescovo non lo era ancora,
ma era Don Lovignana - avevamo chiesto appunto di poter celebrare
la prima messa in patois nella Cattedrale di Aosta. Sono stati
sviluppati tantissimi progetti, penso a quelli scolastici ed
extrascolastici: lavorammo al
Dichionnéro di petsou
patoésan
, che era un dizionario plurilingue, fotografico,
disegnato - qui ricordo con grande piacere Raymond Vautherin,
perché affidammo a lui questo compito - un piccolo dizionario
distribuito poi nelle scuole. Fu uno strumento didattico e
pedagogico molto interessante per fare capire, anche e soprattutto
a chi non aveva la fortuna di conoscere questa lingua, che essa non
solo esisteva, ma che poteva essere aggiunta non in modo
impositivo, bensì come una possibilità in più per dare a tutti
l'opportunità di essere valdostani fino in fondo. Valdostano non è
solo chi è nato qui, ma anche chi è venuto a vivere qui e ha
piacere e la voglia di fare parte della nostra comunità, nonché
della sua identità culturale.
Io ho un'idea personale: la lingua materna non è per forza solo
quella che la mamma ti parla, ma è la lingua del pensiero; al di là
del proferire il verbo, se noi pensiamo è quella la lingua che uno
ha dentro. Se ognuno di noi pensa in che lingua pensa, si rende
conto che è quella la radice linguistica che gli appartiene.
Abbiamo comunità vicino alla nostra - penso alla Francia - dove il
patois è stato cancellato. Esisteva negli istituti scolastici
francesi uno strumento,
la patoise
, che veniva picchiata
sulle dita dell'alunno, il quale doveva poi tenerla in mano ed era
bannis
(bandito) dalla classe finché qualcun altro non
pronunciava un'altra parola in patois e quindi passava la patoise
picchiando sulle dita. Questo per dire che i
Centres
culturels
della fine degli anni Settanta, che hanno
rappresentato un momento culturale - era il preludio delle nostre
biblioteche e vi era la reazione contadina al 1968 -, hanno dato
alla nostra comunità la possibilità di mantenere un'identità grazie
alla musica popolare, al teatro popolare, e non è venuta dalle
istituzioni, ma dal popolo, dalla gente. È la gente ha
salvaguardato l'identità, il patois.
Scusate questa premessa, ma ci tenevo perché mi è piaciuta molto
l'introduzione del collega Sammaritani, è l'approccio giusto per
mettere a disposizione una lingua al maggior numero possibile di
persone, partendo dalla scuola. Abbiamo effettivamente necessità
tutti insieme di rilanciare un'azione strategica per questa lingua.
Tanto è stato fatto e ho voluto ricordare alcuni passaggi: ci
eravamo aperti a progetti didattici divulgativi, avevamo fatto la
Pimpa
in patois, il
Projè Popón
- allora era
Assessore Lanièce, cui poi è succeduto Fosson - per gli asili in
nido con dei piccoli libriccini, audiolibri per le scuole, quindi a
livello scolastico è stato fatto tanto.
Oggi abbiamo necessità di rilanciare alcune iniziative. Lancio
un'idea, che potrebbe essere condivisa con il Consiglio regionale,
al di là della legge 482/1999 di cui si tratta nella vostra
iniziativa: credo che la Valle d'Aosta abbia la necessità di
lavorare ad una legge regionale di valorizzazione del patois,
perché le leggi sono gli strumenti normativi che tutelano la
comunità indipendentemente da chi li amministra, politici o tecnici
come i dirigenti. L'idea che volevo proporre a questo Consiglio, e
che poi avremo modo di dibattere con i colleghi in Commissione, è
di lavorare a un piano di rilancio del patois attraverso un testo
normativo valdostano, una legge regionale che possa codificare
alcuni aspetti più delicati. Penso alla grafia: all'epoca avevo
detto che non era tanto importante come si scriveva, quanto
iniziare a riparlarlo o a parlarlo, però ho avuto degli incontri
con alcuni insegnanti in questi giorni, con degli esperti, ed è
necessario fare un discorso condiviso. Bisogna ampliare il ruolo
degli sportelli linguistici lanciati all'epoca con i fondi della n.
482, occorre una legge regionale che codifichi la tutela e sancisca
alcune azioni e alcuni principi per la Regione autonoma Valle
d'Aosta, uno strumento che possa riprendere i principi che sono nel
mio e in tanti interventi di persone sensibili a questo tema.
Bisogna ripartire con i corsi di formazione - perché l'ultimo è del
2012 - affinché ci siano degli insegnanti: ne avevamo anche
parlato, ci sono corsi di supporto al
Concours Cerlogne
, ma
non abbiamo più insegnanti o, meglio, ci sono (circa una
settantina) ma sono molto impegnati. Bisogna fare un corso in
primavera, rilanciare la formazione e affidarsi oggi alle nuove
tecnologie che si sono evolute rispetto ad altri mezzi.
Nelle prossime settimane mi impegnerò a presentare un piano,
programmando degli incontri con il
Centre d'études
, il BREL,
gli insegnanti, la Compagnia del Teatro popolare, con tutto il
mondo che lavora direttamente e indirettamente per il patois,
affinché ci sia una codificazione di un gruppo istituzionalizzato
che è più scientifico, ma anche divulgativo e si rilanci in modo
deciso questa azione. Non deve esserci solo la sensibilità di un
Amministratore per un periodo o di altri Amministratori per altri,
ma deve essere codificato con legge, con finanziamenti dedicati per
poter tutelare questa nostra lingua, che è motivo di orgoglio e che
noi, all'epoca, avevamo battezzato la
lénva dou valdotèn
(la
lingua del valdostano).
Presidente
- Per la replica, la parola al collega
Sammaritani.
Sammaritani (LEGA VDA)
- Faccio prima una minireplica a
quanto ha detto lei, Presidente, se consente. Il termine
"preoccupazione", che ho utilizzato, andava proprio in quella
direzione, avevo già capito il senso del suo intervento lo scorso
Consiglio: ci sono dei problemi anche regolamentari. Pertanto è
proprio in questa sede che anticipo che noi, come gruppo della
Lega, stiamo pensando di fare delle proposte in merito, ma le
vedremo poi nelle opportune sedi.
Ringrazio l'Assessore Viérin per la sua risposta, per
l'
excursus
che ha fatto in ordine alle iniziative variegate
e molteplici degli anni passati per la tutela e la promozione del
francoprovenzale, e lo ringrazio anche per il senso di autocritica
con il quale ha improntato il suo intervento. Lui stesso ammette
che la lingua va rilanciata e bisogna proporre delle iniziative.
Noi abbiamo apprezzato questo intendimento e questo suo slancio per
il futuro.
Prendiamo quindi atto con piacere di questa risposta e
assicuriamo che, come gruppo, abbiamo tutto l'interesse e porremo
sempre la nostra attenzione su questo argomento perché - come ha
già accennato lei, Assessore, e come ha scritto già qualcuno
parecchi decenni orsono, mi pare fossero gli anni Settanta - la
Valle d'Aosta per numerosi fattori è l'unica grande Regione
dell'area francoprovenzale in cui questo parlare può sopravvivere,
malgrado la smania di distruggere il passato che ha accompagnato la
modernizzazione galoppante del ventesimo secolo e, aggiungo io,
malgrado la smania di omologare tutto ciò che sta connotando, con
il processo di globalizzazione, questo non migliore, almeno fino ad
oggi, ventunesimo secolo.
Presidente
- Consigliere Sammaritani, colgo l'occasione
per ribadire che questa Presidenza è sensibile a questo tema. Non
si tratta nemmeno di un problema procedurale, è il nostro Statuto
che prevede che gli atti ufficiali, come la resocontazione dei
lavori di quest'Aula, siano fatti in italiano o in francese, è una
disposizione statutaria. Pertanto, se si vuole intervenire su
questo, bisogna mettere mano al nostro Statuto, e questo impegno
possiamo prendercelo come Consiglio regionale. Il richiamo era
quindi esclusivamente rivolto a questo aspetto tecnico.
Ha chiesto la parola il collega Lucianaz.
Lucianaz (LEGA VDA)
- C'était pour terminer les deux
minutes à disposition... combien de minutes y avait-il encore pour
terminer le temps? Seulement pour dire que j'ai demandé à mon Chef
de groupe, Manfrin, de vous soumettre une modification au règlement
des travaux du Conseil, parce que je ne crois pas que le Statut
d'autonomie parle d'utiliser seulement les deux langues. De toute
façon nous chercherons de prévoir l'utilisation de notre langue
même à l'intérieur de cette Assemblée.
Contrairement à mon collègue, moi j'ai une attitude très
critique envers les Gouvernements précédents qui se sont succédés à
l'égard du francoprovençal, mais aujourd'hui ce n'est pas le bon
jour pour parler de cela. Je me souhaite seulement qu'au plus tôt
reparte le Centre de Saint-Nicolas qui a été dramatiquement
abandonné. Bon courage à l'Assesseur, on le soutiendra de toute
façon.
Presidente
- Grazie, collega Lucianaz. La modifica
proposta dovrà essere pertanto statutaria e non regolamentare.
