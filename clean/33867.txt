Classificazione
ATTIVITÀ CULTURALI



Oggetto del Consiglio n. 1893 del 13 luglio 2011 - Resoconto
OGGETTO N. 1893/XIII - Interrogazione: "Risultati delle
esposizioni organizzate ad Aosta per la stagione invernale
2010-2011".
Interrogazione
Richiamate le due esposizioni di maggior richiamo organizzate
ad Aosta per la stagione invernale 2010-2011 al Museo Archeologico
regionale dal 4 dicembre al 25 aprile 2011 "La cultura
dell'ospitalità. Le collezioni d'arte degli albergatori in Valle
d'Aosta" e al Centro Saint-Bénin dal 27 novembre all'8 maggio 2011
"Il coraggio. Arte contemporanea dalla Fondazione Sandretto Re
Rebaudengo";
Sottolineata l'importanza che il turismo culturale potrebbe
rappresentare per una città a vocazione turistica come
Aosta;
i sottoscritti Consiglieri regionali
Interrogano
l'Assessore competente per sapere:
1) quanti visitatori paganti e non siano stati registrati
nelle due mostre organizzate ad Aosta nella stagione
invernale;
2) a quanto ammonti il costo totale delle sopracitate mostre,
personale compreso;
3) se i risultati delle esposizioni in premessa sono
considerati congrui e coerenti con il potenziale turistico della
citta di Aosta.
F.to: Bertin - Giuseppe Cerise - Chatrian - Louvin - Patrizia
Morelli
Président
- La parole à l'Assesseur à l'éducation et à la
culture, Laurent Viérin.
Viérin L. (UV)
- Merci M. le Président.
L'Assessorato dell'istruzione ha organizzato nella stagione
espositiva invernale 2010-2011 due mostre a pagamento nelle
principali sedi espositive e in totale 5 mostre sulla città di
Aosta:
La cultura dell'ospitalità
e
Il coraggio
.
La cultura dell'ospitalità
ha registrato 3.719 ingressi, di
cui 1.400 paganti e 2.715 gratuiti;
Il coraggio
,
Saint-Bénin: 1.948 ingressi di cui 545 paganti e 1.400
gratuiti.
"A quanto ammonti il costo totale..."
: per
La cultura
dell'ospitalità
266.000 euro, per
Il coraggio
226.000
euro; questo in linea con la norma finanziaria che prevedeva la
spesa del 60 percento rispetto all'anno prima e che ha limitato le
risorse per il settore delle mostre.
Le valutazioni sui risultati: qui credo che i dati rilevati nei
punti precedenti debbano essere letti, come già ampiamente detto e
sottolineato in quest'aula in diverse occasioni e soprattutto in
occasione di precedenti interrogazioni, in un contesto di sistema.
La Valle d'Aosta si sta caratterizzando per la sua offerta
culturale complessiva, che intanto è unica e irripetibile, poi che
è fatta di mostre che nel loro insieme hanno fatto registrare nella
sola stagione invernale e solo per la città di Aosta 23.582
presenze, perché ogni volta qui si scorporano le mostre, si
chiedono i dati di una singola mostra, di due mostre o di
tre...allora le mostre invernali hanno fatto registrare 23.582
presenze, che giudichiamo un buon risultato; anche per quanto
riguarda le due mostre a pagamento i risultati sono in linea con il
passato.
L'offerta culturale è fatta, dicevo, di mostre, di eventi
culturali, di beni culturali, offerta culturale affiancata poi
dall'offerta paesaggistica, naturalistica, enogastronomica e
turistica nel suo insieme. In tal modo l'offerta nella nostra
regione in termini culturali e turistici può diventare vincente, ma
mettendo in gioco tutte le risorse disponibili. Possiamo riflettere
sui numeri, potendo riferire di una tenuta complessiva della
frequentazione delle mostre nella stagione invernale, in linea con
il passato e a fronte di una riduzione delle risorse, ma, per
orientare le scelte, stiamo facendo delle valutazioni di contenuto
che invoglino chi viene in Valle a visitare le nostre
esposizioni.
Per quanto riguarda la qualità e gli obiettivi - perché ogni
mostra ha poi degli obiettivi, perché, per fare numeri, tante volte
ci sono certi parametri da seguire, ma non sono gli unici -, gli
obiettivi che ci siamo posti con la selezione delle due mostre di
cui sopra sono stati raggiunti. Con
La cultura
dell'ospitalità
si è voluto presentare uno spaccato della
realtà collezionistica nel tempo di una risorsa del nostro
territorio: quella alberghiera e qui avevamo intavolato una
sinergia con l'Assessorato del turismo e con ADAVA per cercare di
dare un impulso in più a questo settore anche attraverso le
collezioni che i nostri albergatori hanno nei loro alberghi,
mettendo in evidenza il rapporto fra la cultura dell'ospitalità e
una certa sensibilità verso l'arte, il bello in generale,
proponendo uno spaccato inedito della nostra regione. Con la
seconda - e abbiamo già parlato dell'arte contemporanea, che non è
un settore che fa tanti numeri, ma è una tipologia di mostra che dà
valore aggiunto all'offerta espositiva nel suo insieme - oltre a
riflessioni su una tematica di attualità di un certo rilievo qual è
la collaborazione prestigiosa con la Fondazione
Sandretto Re
Rebaudengo
, abbiamo mantenuto una posizione di Regione che
crede nella ricerca e nella proposizione di artisti contemporanei -
scelta sicuramente coraggiosa - riconosciuti a livello
internazionale, che significa anche apertura e confronto verso le
tematiche più attuali dell'arte contemporanea. Il discorso diventa
anche di educazione e di stimolo culturale, un progetto culturale
che deve, oltre che vedere i numeri delle presenze, facilmente
raggiungibili attraverso la realizzazione di una mostra di un
artigiano locale - e i dati lo dimostrano, perché nel complesso i
dati li ho citati -, fungere da stimolo per la crescita e il
confronto. Dobbiamo inoltre valutare che le presenze costituiscono
un indotto che ricade sul sistema economico-ricettivo della città
di Aosta, il turismo culturale è fra quelli che maggiormente spende
e la sua organizzazione va ad alimentare il sistema economico che
lavora in questo settore e fornisce indotto, posti di lavoro
importanti soprattutto in un momento di crisi.
Due parole sul sistema dei beni culturali di Aosta considerato
che abbiamo parlato di tale città: lo stesso periodo (novembre
2010-aprile 2011), visto che l'offerta è integrata, ha visto la
presenza solo in Aosta di 107.000 utenti fra il Criptoportico, i
siti minori, il Teatro, il Chiostro di Sant'Orso con gli affreschi
ottoniani, gli scavi relativi alla Chiesa di San Lorenzo, quindi in
una stagione che non è il massimo dal punto di vista
dell'accessibilità, perché sappiamo che il turismo dei beni
culturali è soprattutto in estate. Abbiamo un totale con le mostre
di 131.378 presenze, che con i castelli, facenti parte del sistema
dei beni culturali, portano le presenze di tale sistema per la sola
stagione invernale - che è quella meno accessibile per questa
tipologia di visite - a 185.819, senza il Forte di Bard, che sta
dando grandissimi risultati in termini di presenze sia al
monumento, sia alle mostre che vengono organizzate. Questi sono i
numeri del sistema e queste sono le considerazioni in oggetto.
Président
- La parole au Conseiller Bertin.
Bertin (ALPE)
- Grazie Presidente. Come in altre
occasioni, avevamo chiesto specificatamente il risultato delle due
mostre principali organizzate in città, lei, come al solito, mi ha
fatto un resoconto di tutte le attività dell'offerta complessiva e
addirittura questa volta mi ha parlato di offerta paesaggistica,
che non vedo cosa c'entri con l'attività culturale! Ci limitavamo
all'offerta organizzata dall'Assessorato e alle principali mostre:
quelle che dovrebbero rappresentare per la città di Aosta
l'occasione per dare la possibilità di fare un po' di turismo
culturale. I dati forniti dall'Assessore sono sconfortanti,
peraltro sono purtroppo perfettamente in linea con quelli degli
anni precedenti: poche migliaia di persone, pochissimi paganti, il
che dimostra la poca attrattività di queste mostre e, purtroppo -
non so se sia un problema di promozione, o di mostre in sé -, i
risultati sono assolutamente deludenti. Continuo a pensare che
queste esposizioni siano dei veri e propri
flop
e il
rapporto fra spese sostenute - il cui dato non mi sembra quello che
lei mi ha fornito, perché, a mio avviso, sono un po' diverse; avevo
chiesto di conteggiare le spese complessive compreso il personale,
mentre, da quanto mi ha risposto, ha scorporato in questo caso le
spese riducendole al minimo - e i risultati ottenuti è gravemente
deficitario. Si fa una certa fatica, a mio avviso, ad intravedere
dietro queste varie manifestazioni un qualsivoglia disegno
complessivo, sono piuttosto estemporanee: una volta si fa una cosa,
una volta si fa l'altra, ma il risultato è sempre lo stesso:
mediocre, per non dire di peggio! Manca, secondo me, una
programmazione pluriennale seria con degli obiettivi significativi
e mancano anche gli strumenti per valutare tali risultati
disastrosi, ma comunque... Finché le cose continuano ad andare
avanti così, non si può parlare di un vero turismo culturale; le
ricadute turistiche e l'indotto prodotto da questa esposizione,
nonostante il notevole impegno finanziario, sono per la città di
Aosta prossime allo zero: neanche mille persone paganti in cinque
mesi è un risultato sconfortante. Questo, benché abbia delle
potenzialità molto superiori, è un settore fortemente carente,
potrebbe rappresentare un'importante attrattiva per questa città
anche in stagioni turisticamente meno attrattive, ma bisognerebbe
iniziare prendendo coscienza che questi sono dei risultati mediocri
e non continuare a far finta che si tratta di
risultati...bisognerebbe cercare di capire le ragioni e cercare di
avere qualche risultato un po' superiore. Evidentemente, se si
guarda l'attrattiva, dal Teatro romano a tutto il resto, sono dati
fantasiosi, che non rispondono alla domanda posta con questa
interrogazione. Mi dichiaro totalmente insoddisfatto della
risposta, che sottolinea anche l'incapacità da parte delle
strutture di imputare i costi reali di queste mostre, perché quelli
che mi ha dato lei, a mio avviso, non corrispondono alla realtà.
Grazie.
