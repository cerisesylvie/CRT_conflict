Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3201 del 13 marzo 1992 - Resoconto
OGGETTO N. 3201/IX Iniziative a difesa dell'occupazione
presso lo stabilimento Cogne di Aosta.
(Approvazione di
risoluzione - reiezione di altra risoluzione)
Presidente Avevamo discusso, nella seduta antimeridiana, della
situazione dello stabilimento Cogne.
Prima di chiudere la discussione generale, eravamo in attesa di
un emendamento, di una proposta di risoluzione che doveva essere
presentata. Chiedo quindi ai consiglieri se intendono presentare la
risoluzione, dopo di che chiudiamo la discussione generale.
Allora è stata presentata una seconda risoluzione sui problemi
della Cogne a nome dei consiglieri Rollandin, Viérin e
Andrione.
La risoluzione recita:
Risoluzione Sottolineato come la situazione dell'Ilva Cogne
evidenzia che il tempo perso in attesa di promesse del Governo
nazionale ha portato come conseguenza un pesante taglio
occupazionale senza nessun piano alternativo serio e
credibile;
Ricordato come l'impegno conferito alla Giunta da questa
Assemblea in relazione all'impegnativa del piano Iri di dismissione
della Cogne non abbia avuto nessun seguito;
Evidenziata l'inerzia nell'attivarsi per ristrutturare e
potenziare le cen-trali idroelettriche unica vera fonte di
risparmio economico dell'azienda;
Ricordata l'esigenza di addivenire subito all'acquisizione dei
terreni di proprietà Ilva Cogne da mantenere a destinazione
industriale
Il Consiglio regionale
impegna
la Giunta regionale a:
- riprendere un'iniziativa seria e conseguente ai protocolli
Iri-Regione per il rispetto degli impegni assunti che prevedevano,
tra l'altro, il mantenimento di una presenza maggioritaria
dell'azionariato Iri e la discussione immediata di un piano
credibile che salvaguardi i livelli occupazionali dell'Azienda.
La risoluzione verrà distribuita e, quindi, come dagli accordi
di questa mattina, dichiaro chiusa la discussione sull'oggetto
iscritto in via d'urgenza e potremmo passare o alla votazione delle
risoluzioni o comunque alle dichiarazioni di voto sulle risoluzioni
stesse.
Chiusa la discussione generale chiede di intervenire l'Assessore
Mafrica.
Mafrica (PCI-PDS)
Credo che un po' dappertutto la
campagna elettorale distribuisca a piene mani, veleni e
controveleni. Io mi auguro che il Consiglio regionale sia capace di
stare al di sopra di queste cose e quindi cercherò di fare un
ragionamento, di non fare polemiche. Il 5 aprile ci sarà il voto si
vedranno le eventuali conseguenze e sarà un anno che ho questo
incarico come Assessore all'Industria. Credo sia una enorme
distorsione dei fatti addebitare alla Giunta attuale la
responsabilità per l'aggravarsi della situazione della
Cogne.
I problemi della Cogne, come ricordava il Consigliere Andrione,
risalgono alla notte dei tempi. Sono problemi complessi e di
difficile soluzione che richiederebbero il concorso effettivo di
tutta la comunità valdostana. Sono problemi complessi e lo saranno
sempre più perché viviamo in tempi in cui l'assistenzialismo e la
vita delle imprese non competitive sul piano economico diventa
sempre più difficile.
Come militante dell'ex PCI, ho impiegato un po' di tempo a
rendermi conto che, il risultato economico delle aziende non era
una variabile indipendente. Credo che i fatti che avvengono su
questo pianeta, in questi tempi, dimostrino come le questioni
relative al mercato e alla concorrenza siano elementi oramai
acquisiti. Anche se non so per quanto tempo rimarrà predominante
questa impostazione, ma sicuramente per poter entrare nell'Europa,
in questo Paese è necessario fare i conti con le leggi del mercato
e dell'economia. Da questo punto di vista, è necessario difendere
le aziende, ma per difenderle, occorre risanarle. Quindi, poiché
l'azienda Cogne, da molto tempo ha dei problemi di competitività,
credo occorra un intervento che possa portare questa azienda, ad un
risanamento produttivo, economico.
In questa direzione, io credo debba andare lo sforzo della
Giunta e del Consiglio regionali. Per questi motivi, salvo una
verifica che dovremmo fare, anche esperti di comprovata capacità di
indipendenza, la soluzione di ammodernamento delle strutture
produttive della Cogne è una strada che dobbiamo verificare e
cercare di percorrere.
E' una strada non facile, perché vista la volontà dell'Ilva di
non so-stenere più, come è avvenuto nel passato, a piè di lista i
vertici aziendali, occorre avere una proposta che sia credibile dal
punto di vista dei prodotti, dei mercati e dell'assetto societario.
E' stata pre-annunciata una proposta industriale che vede il
coinvolgimento di privati e che è nostra intenzione valutare in
modo approfondito.
C'è stato detto finora che è possibile che l'Ilva mantenga o non
mantenga la maggioranza delle azioni, io ritengo che sia una
questione che meriti di essere discussa e di essere approfondita
alla luce delle condizioni e dei rapporti che verranno proposti.
L'eventuale ingresso dei privati dovrà essere oggetto di profonde
valutazioni e riflessioni, in quanto è immaginabile che gli stessi
vogliano ampia possibilità di manovra nella gestione
dell'azienda.
Credo che lo spirito della risoluzione presentata dagli amici
dell'Union Valdôtaine non possa essere accolta dalla maggioranza,
perché, diciamo fa carico a questa di responsabilità che invece
sono legate a situazioni oggettive. Ci sono dei problemi seri nella
risoluzione, ci sono i problemi dei terreni e delle centrali
elettriche, e mi permetto di fare osservare come la complessività
di questi problemi è stata sottovalutata nel passato, quando,
secondo me, le condizioni per addivenire alla proprietà dei terreni
o alla costituzione di una società insieme ad Ilva per le centrali
elettriche erano più facili. Oggi è più difficile da quando, dal
1989 metà dei terreni sono passati di proprietà all'immobiliare
Ilva che è una società a sé, che ha una logica immobiliare e le
centrali sono all'Ilva Centrali Elettriche.
Il problema va affrontato, ed è importante, però non è oggi di
facile soluzione più di quanto lo fosse nel passato. Rispetto alla
destinazione delle aree, io sono dell'idea che oggi Ilva abbia due
punti di forza: da una parte la possibilità di sottoporre, come sta
facendo, questa Regione al ricatto occupazionale e dall'altra il
fatto che essa detiene la proprietà dei terreni e delle centrali.
Credo però che anche la Regione abbia due punti di forza: da una
parte la possibilità di un intervento a livello politico e a
livello di azionista per le norme statutarie relative all'industria
e dall'altra la possibilità che il Comune di Aosta e la Regione
hanno di condizionare i valore dei terreni.
Io credo che sia ancora aperta una partita complessa. Ritengo
che questa partita debba essere affrontata con razionalità e con
volontà politica ferma. E' possibile, utilizzando questi due punti
di forza della Regione, vale a dire il rapporto con il Governo ed
il rapporto con l'Iri, condizionare la volontà di Ilva ed arrivare
a soluzioni che siano valide dal punto di vista della azienda e a
soluzioni di interesse generale per la Regione dal punto di vista
del piano urbanistico. Al di là del fatto che oggi non mi sembra
che possiamo accettare la risoluzione proposta dalla minoranza,
credo che sia importante comunque avere la possibilità di
presentarsi, rispetto al problema, come un'unità sostanziale.
Per quello che mi riguarda, come Assessore, come esponente
politico, io credo di poter confermare sia all'interno della
maggioranza e nei complessivi rapporti di questo Consiglio che
l'atteggiamento, che verrà tenuto nei confronti del problema Cogne
e dell'occupazione industriale in Valle, sarà un elemento
importante per il futuro delle alleanze politiche in questa
Regione.
Presidente
Chiede di intervenire il Consigliere
Rollandin per la replica sulla risoluzione presentata o comunque
dichiarazione di voto.
Rollandin (UV)
On a toujours essayé de ne pas
confondre une bataille qui vise à soutenir une certaine
problématique avec la bataille à la personne, qui je crois n'a
jamais été faite et j'estime que jamais il n'y a eu des attaques
personnels. Tout de même je crois que, si monsieur Mafrica pour un
instant revenait sur un fauteuil de la minorité, je crois que le
moindre qui allait dire, en lisant la résolution que lui même nous
a présenté, c'est qu'elle risque d'être la classique
"aspirina
contro il cancro"
. Je crois que là, au contraire, ce qu'on a
essayé de dire dans la résolution qu'on vient de présenter, est
avant tout l'aspect politique et l'exigence de l'assemblée
régionale de connaître ce qui se passe à l'intérieur de la Cogne et
sur ce point on s'était arrêté au moment du débat final pendant une
journée dans cette assemblée.
Il y avait là un engagement précis:
"impugnare il piano
Ilva"
. On vient aujourd'hui à demander de
"diffidare l'Ilva
dall'assumere"
. Moi je crois que l'Assesseur même sait bien que
"diffidare l'Ilva"
c'est un acte gentil pour dire attention,
peut être nous pourrions même devenir méchants, mais pour faire
quoi? Le classique
"ululato nella notte"
? Cette attitude ne
donne pas de résultats. Je peux comprendre la participation avec
les forces sociales; je pense même comprendre l'embarras de
monsieur Mafrica de soutenir une certaine partie, je peu le
comprendre; mais ce qu'on demande, au contraire, ce sont deux
choses: de privilégier une action concrète qui vise à utiliser les
sources réelles d'une économie qui puisse justifier une rentabilité
de l'usine, ce que je crois l'Assesseur même à dit, mais je prends
acte que encore une fois, monsieur Mafrica nous a déclaré sa
convenance au marché.
C'est normal, c'est sous les yeux de tout le monde. Il est
indis-pensable qu'il y a certaines règles différentes, mais au delà
de ça, je crois qu'on doit reprendre une action politique forte vis
à vis d'un manque d'une solution, de réponses, comme on l'a
rappelé. Malheureusement le Gouvernement n'a pas répondu. Nous ne
connaissons pas le plan de l'IRI, et on va vivre, attention, dans
l'attente d'un nouveau plan qui a comme point important le
déplacement de son ensemble, et on doit arriver à reprendre une
nouvelle usine.
Alors je crois que l'Assesseur a écouté attentivement le débat
de hier à l'assemblée de ce groupe et j'estime que là on a eu une
première réponse; personne n'y croit, tout de même l'engagement que
nous avons demandé en rappelant la proposition sérieuse et les
programmes conséquents qui dévaient déjà être la réponse aux
engagements pris, et au contraire nous sommes ici encore
aujourd'hui à parler toujours des mêmes thèmes, à reprendre les
mêmes questions, en sachant, malheureusement, que du temps est
passé.
Monsieur Mafrica dit: "Mais attention, il y a
"l'Ilva
centrali e l'Ilva immobiliare"
, c'est vrai. Mais lorsqu'on
avait donné des indications à ce sujet, nous avions quand-même
exprimé notre préoccupation en disant: attention c'est toujours
l'Iri qui, quant même, va donner des indications et c'est l'Iri qui
a paraphé les accords avec l'Administration régionale.
Et pourquoi on insiste sur le fait de maintenir la majorité
publique. Uniquement pour respecter un point que nous retenons
encore important, sans la participation d'un représentant de cette
assemblée ou tout de même de la Junte au niveau du conseil
d'administration; Mafrica sait très bien, on le lui a rappelé hier,
que si la majorité est des privés, la présence d'un membre dans la
s. p. A. n'est plus possible, et cette est une des conséquences
immédiates.
L'autre thème que nous avons voulu rappeler c'est la question
des terrains. C'est moi qui suis lié au plan d'aménagement de la
Commune d'Aoste, mais on ne veut pas qu'on prenne des engagements
hors de cette salle, hors de la Commune d'Aoste. On refuse des
engagements qui vont dans cette direction, et nous le voulons
rappeler avec force: l'utilisation de ces terrains doit quant même
être disponible pour récupérer des places de travail, autrement on
risque d'avoir quelqu'un qui nous dit qu'il faut quant même
déplacer quelque chose, on ne sait pas quand, comment, où.
Il faut attendre le nouveau plan qui arrivera après le 5/6
avril, mais ça c'est une question de quelques jours de retard et
après on sera là à débattre de cette question.
Voilà on a parlé d'arguments qui ne sont pas importants pour la
cause de l'Ilva-Cogne. Ce qu'on a rappelé dans le texte de cette
résolution ne sont pas des traits polémiques contre quelqu'un au
contre quelque chose, c'est au contraire un prise d'acte du fait
que, malheureusement, des mois se sont écoulés sans avoir un
résultat surtout en ce qui concerne la connaissance des
événements.
Après on pourra nous dire qu'il faut faire un choix, mais
doit-on raisonner en quels termes, dans quels temps et comment?
Voilà les raisons pour lesquelles nous ne pouvons pas, tout en
soutenant le principe qui est indispensable retrouver un accord et
l'engagement de toutes les forces politiques sur le thème de
l'Ilva-Cogne, aujourd'hui nous ne pouvons pas soutenir l'autre
solution, ainsi nous voterons la nôtre et nous abstiendrons sur la
résolution présenté par la majorité.
Presidente
Ha chiesto la parola il Vicepresidente
Bich.
Bich (Ind)
Non voglio più riprendere le tematiche
di questa mattina, in cui si sono ripetuti concetti che ormai da
parecchio tempo non possiamo che sottolineare e riconfermare. Però,
sull'area Cogne, sul succes-sivo miglioramento di aziende diverse
da questa e su una diversi-ficazione, diciamo, anche del prodotto
non si conosce ancora bene quale sia la proposta.
Questa è ancora in alto mare e non si sa se resta sempre con il
settore siderurgico, in che termini, con quale
mix
. Non
abbiamo nessun dato, nessuna conoscenza. Vorrei sapere un'altra
cosa che mi sembra importante, centrale: chi si farà carico del
risanamento dei terreni di proprietà dell'Ilva? Non è una cosa
ininfluente, tanto che anche qui, ce ne siamo interessati più
volte, siamo intervenuti.
Ci sono infatti dei rifiuti tossico-nocivi accumulati nel
perimetro dell'area dello stabilimento Cogne pari a circa 20
milioni di metri cubi, che sono incompatibili con un riadattamento
dell'area. Non vorrei che questa incombenza fosse nuovamente a
carico della Regione.
Presidente
Se non ci sono altri interventi, possiamo
passare alle votazioni.
Il Consiglio è chiamato allora a votare sulla prima risoluzione
presentata; precisamente, la risoluzione presentata dal Presidente
della Giunta, illustrata dall'Assessore Mafrica.
Chiede ancora di intervenire l'Assessore Mafrica.
Mafrica (PCI-PDS)
In merito alle osservazioni formulate
dal Consigliere Bich desidero innanzitutto far presente che la
Regione è l'unica, in questo paese, ad essere interlocutrice di
aziende a partecipazione statale, di enti di gestione del Governo
in materia industriale in quanto non mi risulta che la Regione
Campania sia riuscita a dire alcunché sulla questione di Bagnoli,
né la Regione Piemonte abbia rappresen-tato qualche punto di
riferimento per la questione Olivetti, Fiat.
Questa piccola regione con 115.000 abitanti, un consiglio
regionale e due parlamentari, comunque, è di fatto anche nei
documenti ufficiali riconosciuta come interlocutore e io credo che
sia un punto che corrisponda ai fatti anche perché si assumono
delle responsabilità e degli impegni. Allora, la proposta fatta
fino a questo punto è quella di fare uno stabilimento siderurgico
che comprende l'acciaieria, la colata continua, il treno a filo, le
valvole, le rettifiche, la trafileria, i magazzini per la
produzione di valvole vergella, tondini per tubi e materiali
trafilato e fucinato, queste sono le proposte formulate in un
incontro con la Giunta.
Siccome il Consigliere Bich chiede se ci sono produzioni, io
credo che dalla descrizione di questi interventi si possa già avere
una prima idea di quali siano. Per quanto concerne la bonifica,
ritengo di poter fare questo ragionamento: non mi risulta che siano
20 milioni i metri cubi inquinati ma che siano molto meno, meno di
un milione. Comunque, è chiaro che se il terreno verrà acquistato
dalla Regione i costi della bonifica saranno detratti dal valore
del terreno.
Quello che mi sembra di poter dedurre, ecco quello che mi
risulta dal valore stabilito dai periti è che il valore della
bonifica vada sot-tratto dal valore del terreno, se a carico della
Regione, e rimanga a carico del venditore, se questo interviene
direttamente.
Presidente
La parola ancora al Consigliere
Bich.
Bich (Ind)
E' un fatto ininfluente, a me sembra che
l'ente pubblico sia nuovamente truffato in questa mittente, allora
se il materiale di risulta accumulati sulla sponda destra del
Buthier, che sarà poi quello che deve essere risanato perché il dow
out della nuova azienda si svolge sulla sponda sinistra ad est del
Buthier stesso.
Ebbene quell'accumulo, quella discarica alcuni sostengono sia di
materiali speciali e basta, quindi può essere trasferito come è
stato trasferito fino ad ora, ma viceversa io inviterei a condurre
un'analisi più approfondita con un minimo di contraddittorio e di
serietà, quello che non è mai stato fino ad ora perché, qui i
sistemi di controllo sono molto capaci a minimizzare a destra e a
manca sulle piccole cose, sul piccolo rivo di sangue che va nel
ruscello eccetera, poi le discariche di questo tipo con 10/12
milioni di metri cubi non ne parla nessuno e nessuno va a
vedere.
Io vorrei sapere se questo materiale è tossico-nocivo o
semplicemente materiale speciale, come si è detto finora; ma vorrei
che si giungesse ad una valutazione mediante analisi serie.
E' questo che io chiedo. E' già stata fatta una prova in questo
senso: ed ho la risposta che ha dato l'Assessore alla sanità
proprio sei mesi fa su questa materia. Diceva allora l'Assessore
che il progetto di bonifica di quella discarica ammonta fra i 30/40
miliardi. Ecco, è su queste cose che vorrei avere un minimo
riscontro, una visione realistica delle cose, dopo di che uno può
assumere le sue decisioni. Ripeto è un intervento finanziario non
ininfluente, 30/40 miliardi che coinvolge qualsiasi processo di
ristrutturazione e di industrializzazione.
Non vorrei che poi ci trovassimo in una condizione di emergenza
e la Regione per bonificare, perché necessariamente quel territorio
deve essere bonificato, debba accollarsene anche la spesa, come
stava e come sta facendo. Ecco su questo non c'è una risposta. Mi
dispiace, io non voglio essere veemente, ma attenzione perché
queste cose si finiscono per dimenticare e non entrano mai nella
contrattazione e alla fine, invece, diventano un elemento
determinante per la contrattazione stessa. Ecco, soprattutto
nell'acquisizione del terreno, non vorrei che sia la Regione a
farsi carico della bonifica, in quanto i costi sarebbero almeno
doppi. Vorrei avere assicurazioni in questo senso, che prima di
procedere all'acquisto del terreno lo si bonifichi.
Per quanto riguarda, e così arrivo anche alla dichiarazione di
voto. La risoluzione presentata dal Presidente della Giunta, mi
dispiace, ma non ha nessuna valenza politica, la Giunta non è in
grado di esercitare un potere contrattuale nei confronti
dell'Ilva.
Questo impegno della Giunta regionale di diffidare l'Ilva,
proseguendo l'azione politica nei confronti del Governo della
Repubblica è risibile, per cui voterò contro la risoluzione
presentata dal Presidente della Giunta.
Presidente
Altre richieste di intervento? Il
Consigliere Riccarand.
Riccarand (VA)
Nell'intervento durante la seduta
antimeridiana, avevo sottolineato come uno dei problemi centrali
fosse quello della proprietà e dell'utilizzo delle aree dello
stabilimento Cogne.
Tutti sappiamo che uno dei più grossi problemi che oggi esistono
per l'attività industriale e per l'attività produttiva in generale,
in Aosta è la carenza di aree. Anche nello studio che aveva fatto
il Censis, nei questionari che aveva rivolto a tutti gli
imprenditori, era stato indicato come uno dei più gravi elementi di
disagio, la carenza di aree per attività produttive nella nostra
Regione, carenza che del resto si spiega anche con le
caratteristiche geografiche del nostro territorio. Per questo,
diventa fondamentale il mantenimento a destinazione industriale di
tutta l'area Cogne e l'intervento concreto della Regione per
acquisire queste aree. Ecco, questo concetto mi pare sia espresso
chiaramente nella risoluzione presentata dal gruppo unionista,
mentre non è indicato nella risoluzione del gruppo di maggioranza.
Questo è il motivo per cui il nostro gruppo ritiene di votare a
favore della risoluzione presentata dall'Union Valdôtaine, mentre
si asterrà rispetto alla risoluzione presentata dalla
maggioranza.
A nostro avviso, sicuramente, non è oggi realistico un discorso
che affermi "Bisogna mantenere 2000 occupati all'Ilva-Cogne". Noi
riteniamo sia più realistico puntare a mantenere duemila posti di
lavoro nell'industria nell'area attualmente occupata dalla
Cogne.
Questo, secondo noi, è fattibile. Evidentemente per fare questo
bisogna avere il controllo dell'area e bisogna avere una ferma
volontà politica, a livello di Consiglio regionale e a livello di
Consiglio comunale di Aosta, di mantenere la destinazione
produttiva industriale dell'area.
Presidente
Se non ci sono altre richieste di intervento
possiamo passare alla votazione sulla risoluzione presentata dal
Presidente della Giunta e illustrata dall'Assessore
Mafrica.
Esito della votazione:
Presenti: 32
Votanti: 17
Favorevoli: 17
Astenuti: 15 (Agnesod, Andrione, Bich, Faval, Louvin, Maquignaz,
Marcoz, Mostacchi, Perrin, Riccarand, Rollandin, Stévenin, Vallet,
Viérin e Voyat).
Il Consiglio approva la risoluzione di cui do lettura:
Risoluzione Il Consiglio regionale della Valle
d'Aosta
Constatata la richiesta avanzata da parte dell'Azienda di
procedere a nuove e gravi riduzioni dell'occupazione attività
presso lo stabilimento Cogne di Aosta;
esprime
ferma opposizione all'iniziativa assunta dall'Ilva,
respingendola nel metodo e nella sostanza;
Nel metodo per non aver presentato contemporaneamente alcun
programma relativo al futuro produttivo dell'Azienda;
Nella sostanza perché, ancora una volta, si ritiene di poter
affrontare i problemi di competitività aziendale facendo leva
esclusivamente sulle riduzioni della forza lavoro.
Impostazione che, sulla base della esperienza maturata dalla
Cogne nel corso degli ultimi anni, tende unicamente ad indebolire e
ridimensionare progressivamente la capacità produttiva e di
presenza sui mercati dell'Azienda, facendone pagare tutti i costi
ai lavoratori;
Richiamata la propria risoluzione dell'8 novembre 1991
impegna
la Giunta regionale affinché:
1) diffidi l'Ilva dall'assumere ogni iniziativa di riduzione
dell'occu-pazione presso lo stabilimento Cogne di Aosta in assenza
di un preciso programma industriale di ristrutturazione e di
rilancio dell'Azienda;
2) prosegua l'azione politica nei confronti del Governo della
Repubblica e dell'Iri affinché si facciano garanti del rispetto
degli impegni ripetutamente assunti da parte delle Partecipazioni
Statali nei confronti della Cogne e della Regione Autonoma Valle
d'Aosta;
3) operi, in stretto collegamento con le Organizzazioni
Sindacali e con le Forze Politiche e Sociali della Regione, per la
difesa dell'occupazione industriale in Valle d'Aosta.
Presidente
Si passa alla votazione sulla risoluzione
presentata dai consiglieri dell'Union Valdôtaine, Rollandin, Viérin
e Andrione.
Esito della votazione:
Presenti: 32
Votanti: 15
Favorevoli: 15
Astenuti: 17 (Aloisi, Bajocco, Beneforti, Bondaz, Chenuil, Cout,
Lanièce, Lavoyer, Limonet, Mafrica, Martin, Milanesio, Monami,
Pascale, Ricco, Rusci e Trione)
Il Consiglio non approva la seguente risoluzione:
Risoluzione Il Consiglio regionale della Valle
d'Aosta
Sottolineato come la situazione dell'Ilva Cogne evidenzia che il
tempo perso in attesa di promesse del Governo nazionale ha portato
come conseguenze un pesante taglio occupazionale senza nessun piano
alternativo serio e credibile;
Ricordato come l'impegno conferito alla Giunta da questa
Assemblea in relazione all'impegnativa del piano Iri di dismissione
della Cogne non abbia avuto nessun seguito;
Evidenziata l'inerzia nell'attivarsi per ristrutturare e
potenziare le cen-trali idroelettriche unica vera fonte di
risparmio economico dell'azienda;
Ricordata l'esigenza di addivenire subito all'acquisizione dei
terreni di proprietà Ilva Cogne da mantenere a destinazione
industriale
impegna
la Giunta regionale a:
- riprendere un'iniziativa seria e conseguente ai protocolli
Iri-Regione per il rispetto degli impegni assunti che prevedevano,
tra l'altro, il mantenimento di una presenza maggioritaria
dell'azionariato Iri e la discussione immediata di un piano
credibile che salvaguardi i livelli occupazionali dell'Azienda.
