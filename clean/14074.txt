Classificazione
COOPERAZIONE
NORME DI ATTUAZIONE


Resoconto integrale del dibattito dell'aula
Oggetto del Consiglio n. 597 del 6 aprile 1994 - Resoconto
OGGETTO N. 597/X - Riapprovazione, ai sensi dell'ultimo comma
dell'articolo 31 dello Statuto speciale, della legge regionale
recante "Norme di attuazione della legge 31 gennaio 1992, n. 59
(Nuove norme in materia di società cooperative)".
Articolo 5 - (Vigilanza sugli enti mutualistici)
1. La vigilanza sugli enti mutualistici di cui all'articolo 2512
del codice civile è esercitata con le modalità previste per le
socie­tà cooperative e i loro consorzi, di cui alla legge regionale
16/1984 e successive modificazioni salvo quanto disposto da leggi
speciali.
2. É istituita, nel registro regionale delle società cooperative
e loro consorzi, di cui all'articolo 2 della legge regionale
16/1984 e successive modificazioni, la categoria delle "società di
mutuo soccorso ed enti mutualistici di cui all'articolo 2512 del
codice civile".
Articolo 9 - (Costituzione di fondi mutualistici per la
promozione e lo svi­luppo della cooperazione)
1. Il capitale delle società per azioni di cui all'articolo 8,
comma 1, secondo periodo, deve essere sottoscritto in misura non
infe­riore all'ottanta per cento dall'organizzazione che ne
promuove la costituzione. Le azioni emesse non sono trasferibili
senza il preventivo consenso dell'assemblea dei soci.
2. Delle associazioni di cui all'articolo 8, comma 1, secondo
pe­riodo, fanno parte di diritto tutte le società cooperative e i
loro consorzi aderenti alle organizzazioni che ne hanno promosso la
costituzione.
3. Gli statuti delle società per azioni senza scopo di lucro e
delle associazioni, costituite dalla "Fédération régionale des
coopéra­tives valdôtaines" e dalle associazioni di rappresentanza,
assi­stenza e tutela del movimento cooperativo, per la gestione dei
fondi mutualistici, nonché i regolamenti dei fondi mutualistici
gestiti direttamente da dette organizzazioni, sono soggetti
all'approvazione della giunta regionale, sentita la commissione
regionale per la cooperazione. Gli statuti e i regolamenti devono
espressamente indicare le modalità di utilizzo delle risorse, con
riferimento al perseguimento delle finalità precisate
dall'arti­colo 11, comma 2, della l. 59/1992.
4. La "Fédération régionale des coopératives valdôtaines" e le
associazioni di rappresentanza, assistenza e tutela del movi­mento
cooperativo provvedono, entro trenta giorni dalla iscri­zione delle
società per azioni nel registro delle imprese o dalla costituzione
dell'associazione o dall'approvazione del regola­mento del fondo, a
trasmettere all'Assessorato regionale dell'in­dustria, commercio e
artigianato, copia autentica del relativo atto costitutivo e dello
statuto o del regolamento del fondo.
5. Ogni cambiamento nelle cariche sociali o modificazione
dell'atto costitutivo o dello statuto o del regolamento del fondo,
la messa in liquidazione o lo scioglimento della società per azioni
o dell'associazione devono essere comunicati entro trenta giorni
dalla data della relativa deliberazione all'Assessorato regionale
dell'industria, commercio e artigianato.
6. Le associazioni costituite per la gestione dei fondi
conseguono la personalità giuridica con decreto del Presidente
della Giunta regionale; ad esse si applicano gli articolo 14 e
seguenti del co­dice civile.
7. Le società e le associazioni che gestiscono fondi
mutualistici per la promozione e lo sviluppo della cooperazione
sono assog­gettate ad annuale certificazione del bilancio per mezzo
di socie­tà di revisione iscritte nell'elenco di cui all'articolo
2, comma 1. Gli eventuali utili di esercizio devono essere
utilizzati esclusi­vamente per la promozione e il finanziamento di
nuove imprese o per iniziative di sviluppo della cooperazione.
8. Copia del bilancio certificato e copia del rendiconto della
ge­stione diretta del fondo da parte della "Fédération régionale
des coopératives valdôtaines" e delle associazioni di
rappresen­tanza, assistenza e tutela del movimento cooperativo,
devono es­sere trasmessi entro due mesi dall'approvazione
all'Assessorato regionale dell'industria, commercio e
artigianato.
9. La "Fédération régionale des coopératives valdôtaines" e le
associazioni di rappresentanza, assistenza e tutela del movi­mento
cooperativo devono comunicare, entro due mesi dalla data di entrata
in vigore della presente legge, le loro decisioni in merito alla
costituzione dei fondi mutualistici di cui all'articolo 8, comma
1.
Presidente -
Ha chiesto la parola l'Assessore
all'industria, commercio e ar­tigianato, Mafrica.
Mafrica (GV-PDS-SV) -
La legge che era stata
approvata dal Consiglio regionale in data 12 gennaio ha avuto tre
osservazioni che non toccano la sostanza della legge stessa. Gli
elementi che più erano interes­santi erano costituiti dal fatto di
poter tenere in Valle d'Aosta i fondi derivanti dagli utili delle
cooperative. Qui ci sono osser­vazioni sul fatto di richiamare
norme o di non poter vigilare sulle banche cooperative, oppure
precisazioni sull'utilizzazione dei fondi; osservazioni che non
intaccano il senso della legge, per cui si ritiene di riapprovare
la legge tenendo conto delle os­servazioni del presidente della
commissione di coordinamento.
Presidente -
Pongo in votazione l'articolo 5 nel
testo così modificato:
Presenti, votanti e favorevoli: 31
Il Consiglio approva all'unanimità
Presidente -
Pongo in votazione l'abrogazione
dell'articolo 6:
Presenti, votanti e favorevoli: 31
Il Consiglio approva all'unanimità
Presidente -
Pongo in votazione l'articolo 9 nel
testo così modificato:
Presenti, votanti e favorevoli: 31
Il Consiglio approva all'unanimità
Presidente -
Pongo in votazione la legge nel suo
complesso.
Presenti, votanti e favorevoli: 32
Il Consiglio approva all'unanimità
