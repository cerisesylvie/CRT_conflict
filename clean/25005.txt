Classificazione
BILANCIO E CONTABILITA' REGIONALE



Oggetto del Consiglio n. 255 del 3 dicembre 2008 - Resoconto
OGGETTO N. 255/XIII - Disegno di legge: "Bilancio di
previsione della Regione autonoma Valle d'Aosta per l'anno
finanziario 2009 e per il triennio 2009/2011".
Articolo 1
(Bilancio annuale)
1. È approvato lo stato di previsione dell'entrata e della
spesa del bilancio della Regione per l'anno finanziario 2009,
allegato alla presente legge, in euro 2.460.000.000 per la
competenza e in euro 2.270.000.000 per la cassa (Allegato
A).
Articolo 2
(Bilancio pluriennale)
1. È approvato lo stato di previsione dell'entrata e della
spesa del bilancio pluriennale della Regione per il triennio
2009/2011, allegato alla presente legge, nell'importo complessivo
di competenza di euro 2.460.000.000 per l'anno 2009, di euro
2.471.000.000 per l'anno 2010 e di euro 2.502.000.000 per l'anno
2011 (Allegato B).
Articolo 3
(Autorizzazioni di spesa determinate dalla legge di
bilancio)
1. Le autorizzazioni di spesa per gli anni finanziari 2008,
2009 e 2010 previste da leggi statali o regionali attualmente in
vigore sono determinate dalla presente legge, ai sensi degli
articoli 15, comma 1, e 17, comma 1, della legge regionale 27
dicembre 1989, n. 90 (Norme in materia di bilancio e di contabilità
generale della Regione Autonoma Valle d'Aosta), negli importi
indicati in corrispondenza di ciascun capitolo dello stato di
previsione della spesa (Allegati A e B).
Articolo 4
(Ripartizione tra diversi settori di destinazione degli
interventi finanziari per il recupero del patrimonio storico e
architettonico del borgo di Bard)
1. Ai sensi dell'articolo 2, comma 1, della legge regionale
1° dicembre 1992, n. 68 (Interventi finanziari per il recupero del
patrimonio storico-architettonico del borgo di Bard),
l'autorizzazione di spesa di annui euro 250.000 per ciascuno degli
anni finanziari 2009, 2010 e 2011, prevista nel capitolo 65945
dello stato di previsione della spesa (Allegati A e B), è così
ripartita:
a) acquisizione da parte del Comune di immobili:
1) anno 2009 euro 25.000;
2) anno 2010 euro 25.000;
3) anno 2011 euro 25.000;
b) concorso nelle spese di restauro e recupero di
immobili:
1) anno 2009 euro 200.000;
2) anno 2010 euro 200.000;
3) anno 2011 euro 200.000;
c) interventi pilota su immobili di proprietà privata e
pubblica:
1) anno 2009 euro 25.000;
2) anno 2010 euro 25.000;
3) anno 2011 euro 25.000.
Articolo 5
(Erogazione al Consiglio regionale)
1. I fondi per il programma annuale di attività della
Consulta regionale per la condizione femminile, di cui alla legge
regionale 23 giugno 1983, n. 65 (Istituzione della consulta
regionale per la condizione femminile), sono periodicamente
trasferiti al Consiglio regionale su richiesta della sua
Presidenza, in relazione alla realizzazione dell'attività stessa
(Cap. 20050).
Articolo 6
(Variazioni concernenti autorizzazioni di spesa relative a
leggi regionali entrate in vigore dopo la presentazione al
Consiglio regionale del bilancio)
1. Ai sensi dell'articolo 42, comma 4, della legge regionale
90/1989, la Giunta regionale, su proposta dell'Assessore competente
in materia di bilancio, è autorizzata ad apportare variazioni al
bilancio di previsione per l'anno finanziario 2009 e a quello
pluriennale per il triennio 2009/2011 per l'iscrizione, in capitoli
istituiti o da istituire, di nuove o maggiori spese a carattere
continuativo disposte da leggi regionali entrate in vigore dopo la
presentazione al Consiglio regionale dei bilanci medesimi, la cui
copertura finanziaria sia assicurata da fondi iscritti nei bilanci
stessi.
Articolo 7
(Allegati al bilancio annuale)
1. Sono approvati i seguenti allegati al bilancio di
previsione per l'anno finanziario 2009:
a) Allegato n. 1: Elenco dei provvedimenti legislativi che si
intendono finanziare con i fondi globali;
b) Allegato n. 2: Quadro di classificazione della spesa
regionale;
c) Allegato n. 3: Quadro generale riassuntivo;
d) Allegato n. 4a): Entrate derivanti da assegnazioni dello
Stato effettuate in base all'articolo 9 della legge 16 maggio 1970,
n. 281 (Provvedimenti finanziari per l'attuazione delle Regioni a
statuto ordinario);
e) Allegato n. 4b): Spese finanziate con fondi provenienti da
assegnazioni dello Stato in base all'articolo 9 della legge 16
maggio 1970, n. 281 (Provvedimenti finanziari per l'attuazione
delle Regioni a statuto ordinario);
f) Allegato n. 5a): Stanziamenti di competenza relativi a
spese correnti;
g) Allegato n. 5b): Stanziamenti di competenza relativi a
spese di investimento;
h) Allegato n. 6: Classificazione funzionale (sezioni) ed
economica (categorie) delle spese regionali;
i) Allegato n. 7: Elenco delle spese obbligatorie;
j) Allegato n. 8: Elenco delle spese per le quali è concessa
la facoltà di prelevamento dal fondo di riserva per le spese
impreviste;
k) Allegato n. 9: Garanzie fideiussorie concesse a norma
della legge regionale 1° aprile 1975, n. 7 (Finanziamento degli
eventuali oneri derivanti al bilancio della Regione delle garanzie
concesse con leggi regionali);
l) Allegato n. 10: Dimostrazione del saldo finanziario
presunto.
Articolo 8
(Allegati al bilancio pluriennale)
1. Sono approvati i seguenti allegati al bilancio pluriennale
per il triennio 2009/2011:
a) Allegato n. 1: Elenco dei provvedimenti legislativi che si
intendono finanziare con i fondi globali;
b) Allegato n. 2: Quadro di classificazione della spesa
regionale;
c) Allegato n. 3: Quadro generale riassuntivo;
d) Allegato n. 4: Elenco delle spese obbligatorie.
Articolo 9
(Entrata in vigore)
La presente legge sarà pubblicata nel Bollettino ufficiale
della Regione ed entrerà in vigore il 1° gennaio 2009.
Allegati
(omissis)
Président
- On passe au projet de loi n° 15.
A l'article 1
er
il y a l'amendement n° 1 de Vallée
d'Aoste Vive-Renouveau et du Parti Démocratique, et les amendements
n° 1, 2, 3 du groupe Vallée d'Aoste Vive-Renouveau. Il s'agit
d'amendements sur l'annexe, qui doit être voté avec l'article
1
er
.
La parole au Conseiller Louvin.
Louvin (VdAV-R)
- Grazie, Presidente. Questo emendamento
viene a completare una discussione che c'è stata all'inizio di
questo Consiglio regionale in relazione a una iniziativa dei
colleghi del PD e congiuntamente abbiamo voluto sottoscrivere
questo emendamento, che dà corpo a una volontà che mi sembrava
essere emersa in modo ampio e condiviso all'interno dell'assemblea.
Si tratta di dare quel segnale di concretezza che oggi si impone,
per far sì che non sia solo una dichiarazione d'intenti, una
prospettiva generica quella di istituire a favore delle vittime del
lavoro e delle loro famiglie un apposito fondo, del quale la
Regione dovrebbe essere l'iniziatore. Crediamo con questo, avendo
individuato una cifra di 200 mila euro, porre una pietra
significativa, forse non ancora del tutto soddisfacente ma
sicuramente già di utile testimonianza di una volontà non generica,
non puramente verbale ma concretamente testimoniata su un terreno
come quello degli incidenti che si verificano costantemente anche
nella nostra Regione sul terreno del lavoro. Confidiamo nella
condivisione di questo emendamento da parte della maggioranza.
Aggiungerei a beneficio anche di chiarezza e in relazione a tutti e
quattro gli emendamenti che sono proposti in ordine ai fondi
globali, cioè quella parte del bilancio nella quale rimettiamo a
una legislazione successiva la precisazione dei contorni della
nostra azione, che il prelievo di questi fondi è operato sempre sul
capitolo relativo alle immobilizzazioni patrimoniali della
Regione.
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- Certamente l'argomento di questo
emendamento è molto serio e degno di attenzione. Come Giunta e come
maggioranza non siamo contrari ad affrontare questa problematica,
riteniamo anche prevalentemente per aspetti di tipo tecnico che
l'impostazione di questo emendamento vada a stravolgere e
modificare tutta la documentazione relativa al bilancio, questo
come gli altri emendamenti presentati al disegno di legge 15. In
particolare su questo emendamento siamo disponibili ad approfondire
l'argomento e a sostenere una proposta di legge che vada in questa
direzione; dobbiamo esprimere un voto negativo per la impostazione
tecnica (e non per il contenuto) dell'emendamento, che in questo
momento renderebbe impossibile la modificazione degli elaborati
della legge finanziaria, perché è vero che il coordinatore nulla
rileva sull'emendamento, non determina spese in diminuzione o in
aumento dal punto di vista finanziario, ma dal punto di vista
procedurale la nota degli uffici sottolinea che questi emendamenti
vanno a modificare l'impostazione del bilancio, quindi
oggettivamente non li possiamo accettare.
Président
- La parole au Conseiller Louvin.
Louvin (VdAV-R)
- Sono letteralmente allibito, non dico
altro.
Président
- Je soumets au vote l'amendement n° 1 de
Vallée d'Aoste Vive-Renouveau et du Parti Démocratique, qui
récite:
Emendamento
Lo stanziamento del capitolo 35060 "Spese per l'acquisto di
beni patrimoniali" è ridotto di euro 200.000 per ciascuno degli
anni 2009, 2010 e 2011 e lo stanziamento del capitolo 69000 "Fondo
globale per il finanziamento di spese correnti" è aumentato di euro
200.000 per ciascuno degli anni 2009, 2010 e 2011. Nell'ALLEGATO 1
"Elenco dei provvedimenti legislativi che si intendono finanziare
con i fondi globali" al Bilancio annuale di cui all'articolo 1 e al
Bilancio pluriennale di cui all'articolo 2 è inserito il punto A.1
3. "Istituzione di un fondo a beneficio delle vittime del lavoro e
delle loro famiglie" con una previsione di spesa di euro 200.000
per ciascuno degli anni 2009, 2010 e 2011.
Conseillers présents: 34
Votants: 31
Pour: 8
Contre: 23
Abstentions: 3 (Benin, Lattanzi, Tibaldi)
Le Conseil n'approuve pas.
Président
- La parole au Conseiller Louvin sur
l'amendement n° 1 du groupe Vallée d'Aoste Vive-Renouveau.
Louvin (VdAV-R)
- Per un richiamo al Regolamento. In
questa Assemblea ci si è dati un Regolamento che prescrive che gli
emendamenti a qualsiasi disegno di legge, compresa la legge di
bilancio, debbano essere sottoposti a un parere da parte degli
uffici competenti. Noi abbiamo lavorato diligentemente finora in
questo contesto, in Commissione, per studiare il bilancio, ci siamo
dati una tempistica, ci siamo confrontati, Assessore Lavoyer, con i
suoi servizi penso nel modo più pacifico possibile. Abbiamo chiesto
quali erano le condizioni per poter avanzare delle proposte sulle
quali la Giunta e la maggioranza sono libere di esprimere,
ovviamente, le loro valutazioni! Ma abbiamo avuto l'ingresso in
discussione in questo Consiglio su questioni che per noi non sono
di poco momento, oltre a questa del fondo per le vittime del
lavoro, questioni in materia sportiva, in materia di avvio alla
cultura informatica, in materia di riscaldamento domestico,
questione sulla quale fra l'altro ci sembrava che ci fosse una
condivisione di metodo nel rimettere alla legislazione la
precisazione dei controlli.
Scopriamo adesso dalle sue parole, Assessore, che a mano, a
manina - ma poco importa la forma, se anche fosse scritto a
macchina non cambierebbe - accanto a un parere formale che dice che
non determina aumento di spesa o diminuzione di entrata al bilancio
regionale, c'è un secondo parere di cui veniamo a conoscenza adesso
a fine discussione che impedisce l'accoglimento sostanzialmente da
parte di quest'aula. Ripeto, siamo allibiti! Non crediamo che sia
questo un modo corretto di procedere, tanto valeva dire fin da
subito il bilancio non si può toccare nella parte dei fondi globali
o in altre parti, allora avremmo preso altre strade e proceduto in
altro modo. Questo credo sia un poco offensivo del lavoro che
abbiamo svolto finora, per il quale abbiamo cercato di restringere
a determinati ambiti il nostro apporto in questa sede.
Gli emendamenti, se questa è la posizione ufficializzata dal
governo, sono tutti ritirati per assoluta inutilità del lavoro che
viene svolto dalla opposizione in quest'aula.
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- Forse è proprio nello spirito costruttivo
in cui si è svolto il dibattito, la mia è stata una dichiarazione
se vogliamo trasparente, nel senso che dal punto di vista formale
gli uffici confermano quanto è stato scritto, dal punto di vista
procedurale. Ma il collega Louvin, che ha fatto anche il Presidente
della Giunta oltre che il Presidente del Consiglio sa
benissimo...
(interruzione del Consigliere Louvin, fuori
microfono)
...allora, dal punto di vista del contenuto di questo
emendamento siamo tutti d'accordo, non si può risolvere questo
problema con un emendamento che dovrebbe andare a stravolgere tutte
le tabelle, modificare tutti gli elaborati del bilancio!
È questa la motivazione che abbiamo posto su questo tipo di
emendamento. Altra cosa è l'aspetto formale degli uffici, che
dicono che l'emendamento non è irricevibile. La mia è una
dichiarazione di estrema trasparenza, non addosso alcuna colpa agli
uffici che sono coerenti con il loro parere, dal punto di vista
formale il collega Louvin ha perfettamente ragione.
Riteniamo che questo problema si possa risolvere senza andare a
innescare un meccanismo che ci dovrebbe far modificare tutti gli
elaborati e le tabelle del bilancio, questa è la motivazione
oggettiva, formale, non sostanziale.
Président
- Les amendements sont retirés?
La parole au Conseiller Louvin.
Louvin (VdAV-R)
- Siamo messi in una condizione veramente
molto spiacevole e non vorrei allargare né il dibattito né la
polemica su questo punto, perché ci rendiamo conto che c'è una
chiusura sostanziale all'accoglimento di questi emendamenti, senza
discussione e senza illustrazione chiediamo tre votazioni secche di
reiezione, però gli emendamenti rimangono a segnale della nostra
volontà di apportare modificazioni sostanziali a questo
bilancio.
Non faremo altre illustrazioni.
Président
- Je soumets au vote l'amendement n° 1 du
groupe Vallée d'Aoste Vive-Renouveau, qui récite:
Emendamento
Lo stanziamento del capitolo 35060 "Spese per l'acquisto di
beni patrimoniali" è ridotto di euro 300.000 per ciascuno degli
anni 2009, 2010 e 2011 e lo stanziamento del capitolo 69000 "Fondo
globale per il finanziamento di spese correnti" è aumentato di euro
300.000 per ciascuno degli anni 2009, 2010 e 2011. Nell'ALLEGATO 1
"Elenco dei provvedimenti legislativi che si intendono finanziare
con i fondi globali" al Bilancio annuale di cui all'articolo 1 e al
Bilancio pluriennale di cui all'articolo 2 il punto B.2.2. è cosi
sostituito "Disposizioni per l'attuazione di interventi e
iniziative della Regione per la promozione della pratica sportiva e
per l'avvio dei giovani agli sport della neve" e le relative
previsioni di spesa sono incrementati di euro 300.000 per ciascuno
degli anni 2009, 2010 e 2011.
Conseillers présents: 35
Votants: 31
Pour: 8
Contre: 23
Abstentions: 4 (Benin, Lattanzi, Tibaldi, Zucchi)
Le Conseil n'approuve pas.
Président
- Je soumets au vote l'amendement n° 2 du
groupe Vallée d'Aoste Vive-Renouveau, qui récite:
Emendamento
Lo stanziamento del capitolo 35060 "Spese per l'acquisto di
beni patrimoniali" è ridotto di euro 500.000 per ciascuno degli
anni 2009, 2010 e 2011 e lo stanziamento del capitolo 69000 "Fondo
globale per il finanziamento di spese correnti" è aumentato di euro
500.000 per ciascuno degli anni 2009, 2010 e 2011. Nell'ALLEGATO 1
"Elenco dei provvedimenti legislativi che si intendono finanziare
con i fondi globali" al Bilancio annuale di cui all'articolo 1 e al
Bilancio pluriennale di cui all'articolo 2 è inserito il punto
A.1.4. "Incentivi alla diffusione della cultura informatica tra i
giovani, nelle fasce deboli e per la terza età" con una previsione
di spesa di euro 500.000 per ciascuno degli anni 2009, 2010 e
2011.
Conseillers présents: 35
Votants: 31
Pour: 8
Contre: 23
Abstentions: 4 (Benin, Lattanzi, Tibaldi, Zucchi)
Le Conseil n'approuve pas.
Président
- Je soumets au vote l'amendement n° 3 du
groupe Vallée d'Aoste Vive-Renouveau, qui récite:
Emendamento
Lo stanziamento del capitolo 35060 "Spese per l'acquisto di
beni patrimoniali" è ridotto di euro 1.000.000 per ciascuno degli
anni 2009, 2010 e 2011 e lo stanziamento del capitolo 69000 "Fondo
globale per il finanziamento di spese correnti" è aumentato di euro
1.000.000 per ciascuno degli anni 2009, 2010 e 2011. Nell'ALLEGATO
I "Elenco dei provvedimenti legislativi che si intendono finanziare
con i fondi globali" al Bilancio annuale di cui all'articolo 1 e al
Bilancio pluriennale di cui all'articolo 2 è inserito il punto
A.1.5. "Interventi a sostegno di nuclei familiari in difficoltà per
le spese di riscaldamento domestico" con una previsione di spesa di
euro 1.000.000 per ciascuno degli anni 2009, 2010 e 2011.
Conseillers présents: 34
Votants: 31
Pour: 8
Contre: 23
Abstentions: 3 (Benin, Lattanzi, Zucchi)
Le Conseil n'approuve pas.
Président
- Je soumets au vote l'article 1
er
,
en rappelant qu'on vote aussi pour l'annexe A:
Conseillers présents: 35
Votants: 30
Pour: 22
Contre: 8
Abstentions: 5 (Benin, Lattanzi, Rosset, Tibaldi, Zucchi)
Le Conseil approuve.
Président
- Je soumets au vote l'article 2, en rappelant
qu'on vote aussi pour l'annexe B:
Conseillers présents: 35
Votants: 31
Pour: 23
Contre: 8
Abstentions: 4 (Benin, Lattanzi, Tibaldi, Zucchi)
Le Conseil approuve.
Président
- Je soumets au vote l'article 3:
Conseillers présents: 35
Votants: 31
Pour: 23
Contre: 8
Abstentions: 4 (Benin, Lattanzi, Tibaldi, Zucchi)
Le Conseil approuve.
Président
- Je soumets au vote l'article 4:
Conseillers présents: 35
Votants: 31
Pour: 23
Contre: 8
Abstentions: 4 (Benin, Lattanzi, Tibaldi, Zucchi)
Le Conseil approuve.
Président
- Je soumets au vote l'article 5:
Conseillers présents: 35
Votants: 31
Pour: 23
Contre: 8
Abstentions: 4 (Benin, Lattanzi, Tibaldi, Zucchi)
Le Conseil approuve.
Président
- Je soumets au vote l'article 6:
Conseillers présents: 35
Votants: 31
Pour: 23
Contre: 8
Abstentions: 4 (Benin, Lattanzi, Tibaldi, Zucchi)
Le Conseil approuve.
Président
- Je soumets au vote l'article 7:
Conseillers présents: 35
Votants: 31
Pour: 23
Contre: 8
Abstentions: 4 (Benin, Lattanzi, Tibaldi, Zucchi)
Le Conseil approuve.
Président
- Je soumets au vote l'article 8:
Conseillers présents: 35
Votants: 31
Pour: 23
Contre: 8
Abstentions: 4 (Benin, Lattanzi, Tibaldi, Zucchi)
Le Conseil approuve.
Président
- Je soumets au vote l'article 9:
Conseillers présents: 35
Votants: 31
Pour: 23
Contre: 8
Abstentions: 4 (Benin, Lattanzi, Tibaldi, Zucchi)
Le Conseil approuve.
Président
- La parole au Conseiller Secrétaire Tibaldi
pour déclaration de vote.
Tibaldi (PdL)
- Conclusa la ritualità doverosa del
Consiglio che ha esaminato capitolo per capitolo, emendamenti e
valutato le varie proposte, è naturale sintetizzare in quattro
parole le ragioni che, come è stato anticipato dal voto precedente,
ci costringono a votare contro il bilancio di previsione 2009. È un
bilancio che tecnicamente è corretto, non ci sono eccezioni da
sollevare, contabilmente sostenibile, giuridicamente in linea con i
precetti del nostro ordinamento. È naturale che però questo
bilancio, e d'altronde si evince già dalla versione liofilizzata
che è stata presentata dall'Assessore Lavoyer in apertura di
seduta, è privo di una anima, politicamente non ha un contenuto che
sia rimarcabile. E credo che diversi Consiglieri che sono
intervenuti nel dibattito, alcuni dei quali ho ascoltato con
interesse, anche di maggioranza l'abbiamo sottolineato. Questo
bilancio è nel solco della continuità ed è questa continuità che ci
preoccupa perché il mondo evolve intorno a noi, evolve dentro di
noi perché anche noi facciamo parte del contesto nazionale e
internazionale, evolve per alcuni versi anche drammaticamente, e
noi rimaniamo nel solco di quel passato dal quale stentiamo e
abbiamo difficoltà a sganciarci. È un passato che ha visto una
Regione intraprendere un certo percorso, adottare determinate
strategie, è un passato al quale ci siamo affezionati e di
conseguenza questo bilancio non si evidenzia né per novità né per
timidi accenni di qualche cambiamento. Ma quale cambiamento ci
saremmo attesi? Innanzitutto il cambiamento è quello che era stato
annunciato in esordio di legislatura dal Presidente Rollandin, un
Presidente fortemente legittimato dal popolo, ovviamente il popolo
ha una forte aspettativa in lui, non nascondiamo che anche noi
abbiamo una certa aspettativa da questa sua ampia legittimazione e
dalle idee che ha propugnato, tanto che ci siamo astenuti sulla
presentazione del programma di legislatura. È un'astensione che sta
a significare: bene, non vogliamo bocciare le idee che ancora non
sono definite, non ci sentiamo di censurare una persona e una
squadra che si accinge a governare la nostra comunità, diamo una
sorta di delega condizionata e le condizioni naturalmente hanno
delle scadenze. La prima scadenza è il bilancio 2009. Perché il
bilancio 2009 è importante, forse il più importante della
legislatura? È più importante perché hai tempo 4-5 anni per
organizzare il tuo programma e far capire cosa hai in testa per la
comunità valdostana. La delusione è emersa dalla lettura di questi
documenti, quali sono le proposte innovative che questo governo ci
porta sul tavolo, anche a voi colleghi di maggioranza, per dire: in
4 anni pieni che abbiamo a disposizione saremo in grado di fare
queste cose.
Ricordo, essendo un veterano di quest'aula ho forse il vantaggio
di avere un po' più di memoria storica, che nel 1999 un Presidente
della Regione (era il primo anno di legislatura) ci propose una
idea che ci sembrava straordinaria, innovativa, ovvero
l'acquisizione del comparto elettrico, poi nel 2000 si è
perfezionato, nel 2001 c'è stata la traslazione delle competenze
dall'ENEL alle NEWCO messe in piedi dalla Regione.
Era un'idea, poteva piacere oppure no, però era un'idea pesante.
Altri governi in passato avevano fatto altre proposte, ricordo
ancora prima che cadessero le barriere doganali relativamente allo
sdoganamento di merci che venivano dall'Europa comunitaria, idee
che non sono piaciute e che sono decadute, però c'erano delle idee.
Il primato della politica sembra essersi dissolto nel giro di
pochissimi mesi, primato della politica di cui il Presidente
Rollandin si era fatto forte come iniziativa, di una politica che
deve riprendere il controllo della situazione, perché oggi
l'amministrazione pubblica in Valle d'Aosta in particolare negli
enti locali va avanti su input di dirigenti, consulenti, gruppi di
lavoro: dipendiamo come dei fantocci dalle analisi tecniche
talvolta veramente esasperanti che fanno soggetti, che è doveroso
chiamarli in causa, ma che ci impediscono qualunque scelta concreta
ed efficace.
Abbiamo un bilancio, ed è stato evidenziato anche questo dal
nostro gruppo, che per il 95% è condizionato da leggi di settore,
il margine di manovra è ridotto al 5%, quando si analizzava il
PREFIN che è stato abrogato poc'anzi l'immagine era immediatamente
percepibile, un 5% delle risorse sono il limite della manovra entro
cui si può operare e tutto il resto... chiunque di noi, basterebbe
il coordinatore Bieler, se volessimo gestirlo da un punto di vista
ragionieristico, qualunque persona voglia ricoprire l'Assessorato
delle finanze è assolutamente ininfluente. L'ultima risposta
dell'Assessore Lavoyer a Louvin lo ha dimostrato. Si poteva forse
risparmiare qualcosa in termini di costi della politica, si creava
un Assessorato dell'ambiente e del territorio e si aboliva quello
delle finanze e del bilancio, perché di fatto è una operazione
ragionieristica pura: si tratta semplicemente di collocare poste in
entrata o in uscita, secondo quei pochi input che oggi quella selva
di leggi ci permette e basta. Dobbiamo però porci il problema del
domani, o meglio, dell'oggi, e il problema è che il presente ci
vede inseriti nei contesti che dicevo prima nazionale e
internazionale, un mondo che evolve, disagi che si creano e ci sono
anche qui in Valle d'Aosta, il Presidente Rollandin lo ha
ricordato, il ceto medio è in forte difficoltà, le sacche di
disagio sociale e di povertà si stanno allargando, l'economia
quella privata, l'economia reale è claudicante.
Qualcuno crede di vivere ancora nel paese delle meraviglie, nel
paese di Alice, perché è vero che la forte presenza regionale ha
creato un sistema di tipo socialista dove l'ammortizzatore sociale
Regione o pararegionale attutisce gli effetti pesanti di una crisi
che spazza il mondo, l'Europa, l'Italia e anche la Valle d'Aosta, e
questo è l'aspetto positivo, tutti i collocati che abbiamo nella
Regione e nel comparto pubblico in qualche maniera attenuano gli
effetti devastanti che invece altrove subisce l'economia
autenticamente privata. Il Sole 24 Ore di qualche giorno fa
evidenziava che in Valle d'Aosta le assunzioni della pubblica
amministrazione sono pari al 5,4%, 2 punti sopra il livello
nazionale, e questo è una sorta di materasso che permette di
alleviare gli effetti crudi della crisi. Abbiamo visto ieri su La
Stampa che le assunzioni continuano, l'AIAT Monte Cervino cerca un
nuovo istruttore amministrativo, e questo stride con quel progetto
di riforma di unificazione delle AIAT che vuole un unico soggetto
che dovrebbe aver presupposto un congelamento della situazione
attuale. Insomma, fermatevi un attimo: prima di reclutare nuovo
personale come Assessore vi dò un input, Presidenti delle AIAT,
fotografiamo la situazione attuale e poi riorganizziamo il settore.
Invece no, assumiamo questo, creiamo un percorso privilegiato per
qualcun altro... capite che questi sono tutti sintomi di
confusione, che ci preoccupano.
E poi tutte le varie evidenze che da diversi gruppi sono emerse
e che sono apprezzabili, ma ho sentito anche Consiglieri di
maggioranza che con la prudenza e la discrezione che deve avere un
consigliere di maggioranza, hanno messo il dito in qualche
piaga.
Presidente Rollandin, ci rivolgiamo a lei, non posso dire che
abbiamo fiducia in lei, ma posso dire, con il sostegno del gruppo
consiliare che rappresento, che abbiamo confidato qualche mese fa
in quelle che erano aspettative, come cittadini, non dico come
parte politica. Ebbene questa sorta di aspettativa oggi la vediamo
sgretolare, è una falsa partenza, un'illusione che ci delude.
Allora la esortiamo a prendere le redini per questa Regione, non
solo per operazioni di piccolo cabotaggio ma per progetti
strategici di maggior respiro, per far sì che ci siano degli spazi
per il rilancio di una comunità qual è quella valdostana, che
merita di più. Credo che anche molti suoi elettori le abbiano fatto
capire un messaggio di questo tipo. Il nostro voto contrario sarà
perché l'impostazione è assolutamente identica al passato, lo
scorso anno alla Giunta Caveri e a Caveri abbiamo votato contro, le
ragioni grosso modo erano queste, oggi visto che il cambiamento non
c'è stato, neppure un timido accenno, non possiamo che comportarci
come dodici mesi fa.
Président
- La parole au Conseiller La Torre pour
déclaration de vote.
La Torre (FA)
- La Fédération Autonomiste esprime un voto
favorevole e convinto a un bilancio che conferma risorse
importanti, che dà concretezza a un'azione di governo, che è
attento ai problemi dei valdostani in un momento di crisi, un
bilancio che sostiene in maniera decisa gli enti locali e li
riconosce come punto di riferimento e punto di incontro fra i
cittadini e la politica, un bilancio che si inquadra perfettamente
in un progetto politico che è quello delle forze regionaliste di
governo, di un federalismo possibile che ho definito il modello
valdostano, un bilancio che, devo dare atto, oggi ha visto un
dibattito maturo con una partecipazione molto interessante di
tutti, che ha visto un rapporto anche con le forze di minoranza che
trovo molto positivo, che dà degli spunti addirittura per quella
che può essere una continuazione dei lavori. In questo senso mi
permetto di dire che una cosa da portare avanti è il discorso sul
fondo delle vittime del lavoro, credo che si possa fare attraverso
una legge e se il collega Louvin lo vorrà, potrà avere anche la mia
firma, ritengo che sia un'iniziativa molto interessante. Così come
ritengo importante il suggerimento che era venuto in merito
all'IRAP: era una discussione che ho portato avanti anche in altri
bilanci con il collega Marguerettaz. Non serve fare avanzi di
amministrazione facendo pagare più tasse ai valdostani, possiamo
forse in un momento di crisi immaginare qualcosa per il futuro.
Quindi ritengo che complessivamente questo bilancio si possa
chiudere in modo positivo, anche per come si sono svolti i lavori e
soprattutto sottolineando anche la correttezza dei comportamenti
della minoranza che ringrazio per la loro attenzione.
Président
- La parole à la Conseillère Carmela Fontana
pour déclaration de vote.
Fontana (PD)
- Grazie, Presidente. Dopo una lunga
discussione e confronto sul bilancio regionale, volevo fare alcune
riflessioni. Un bilancio per certi versi molto corposo, pensavo
però che il governo regionale avesse avuto una maggiore sensibilità
di potenziare in modo incisivo ad esempio tutte le attività
produttive e l'industria, visto il momento di crisi che si sta
attraversando specialmente in bassa valle, con mille operai
disoccupati e che non hanno neppure la speranza di un'altra
occupazione nell'immediato futuro. Cari Consiglieri, pensate che
santo Natale trascorreranno tutte queste famiglie, con la
preoccupazione di un futuro incerto per loro e per le loro
famiglie. Noi dovremmo andare a spiegare a questi lavoratori che in
Valle d'Aosta va tutto bene, come qualcuno dei Consiglieri di
maggioranza ribadiva. Vi garantisco che non è facile. O a quelle
famiglie che hanno figli invalidi e senza una occupazione e che
gravano su quel modesto bilancio familiare, o a tutti quei
cittadini che si rivolgono al banco alimentare per poter
sopravvivere giorno per giorno. Viste le risorse importanti di
questo bilancio, si potevano fare delle scelte mirate in questa
direzione.
Lo stesso Presidente della Giunta nel suo intervento menzionava
l'importanza di una maggiore attenzione alle famiglie disagiate,
che ci trova completamente d'accordo. Con questo spirito di
sensibilità erano stati presentati tutti gli emendamenti dal
Partito Democratico, ci dispiace che non sia stato recepito lo
spirito costruttivo di questi emendamenti specialmente quello sul
riscaldamento, visto che siamo una regione alpina e che questo
costo grava non indifferentemente sul bilancio familiare. Ci
sembrava molto importante questo contributo. Concludo dicendo che
al di là delle idee politiche, dobbiamo avere la capacità in futuro
di lavorare in sinergia maggioranza e minoranza, nell'interesse dei
cittadini, dando loro la fiducia nelle istituzioni visto che da
questo modo di fare politica sono molto delusi. Per le ultime
vicende devo essere sincera sono molto delusa, perché abbiamo fatto
un gran lavoro con gli emendamenti, pensavamo che bastasse
sforzarsi per trovare i capitoli, per dare delle idee, ma non è
stato recepito. Noi per questo motivo voteremo contro questo
bilancio.
Président
- La parole au Conseiller Comé pour déclaration
de vote.
Comé (SA-UdC-VdA)
- Nel corso del dibattito sul bilancio
di previsione e del suo triennale abbiamo sia ieri che oggi sentito
da parte di tutti i Consiglieri, sia di maggioranza che di
minoranza, come la nostra Regione dovrà nel prossimo futuro
affrontare un periodo difficile segnato da una crisi finanziaria
mondiale senza precedenti, che sta avendo delle ricadute pesanti
sull'economia nel suo insieme e sul potere di acquisto dei
consumatori, che porterà inevitabilmente a una fase di recessione.
Questa situazione porterà delle modifiche e delle riforme, che
toccheranno le diverse istituzioni e i diversi settori
dell'amministrazione pubblica, tanto che i primi interventi sono
già stati approvati o sono in fase di approvazione sia a Bruxelles
che a Roma. Il Presidente della Regione correttamente nella sua
risposta ieri nella discussione generale ha marcato come questo
bilancio sia stato costruito prima dell'inizio della crisi, ma che
si sia voluti intervenire già con un impegno concreto, e come le
prime proposte di riforma sul federalismo fiscale siano state
avanzate in queste ultime settimane. Le Regioni stesse, lo
sottolineava ieri nel dibattito un Consigliere, si sono trovate
circa dieci giorni fa nella conferenza unificata straordinaria
sulle problematiche relative alla crisi economico finanziaria,
sottoscrivendo un documento condiviso, dove viene richiesto un
maggior coinvolgimento del sistema istituzionale territoriale da
parte del governo, per poter condividere le scelte necessarie per
fronteggiare il fenomeno crisi.
Molti sono stati i punti toccati in questa conferenza, ma due
sono stati messi in grosso rilievo. Il primo, fondamentale, è
quello di intervenire anche economicamente per alleggerire la
pressione sulle famiglie e contemporaneamente adottare politiche
che accelerino investimenti che proprio in tale fase economica
dovrebbero essere maggiormente incentrati su misure di breve
periodo. Ma per realizzare questo, Governo e Regioni dovranno da
subito mettere in atto diversi punti che sono stati elencati. Io ve
ne cito solo due, che sono stati sottolineati ieri nei vari
interventi, il primo è negoziare in scala europea delle deroghe
alle regole comunitarie in materia di aiuti di Stato, e questo
sappiamo che per la nostra realtà territoriale/economica è un peso
fortissimo, e al patto di stabilità interno che è stato
sottolineato ieri in modo particolare da Caveri; il secondo è
valorizzare la Cassa depositi e prestiti, perché abbiamo avuto
pochi giorni fa l'on. Bassanini che è un ex Ministro e che oggi
ricopre la carica di presidente della Cassa depositi e prestiti, il
quale ha sottolineato l'impossibilità oggi di andare a permettere
di far fruire dei fondi postali, che sono lievitati notevolmente in
questo ultimo periodo, perché c'è il peso del patto di stabilità
per gli enti locali. Per affrontare l'attuale situazione
economico-finanziaria e per poterla sostenere con adeguate misure,
sarà necessaria la collaborazione istituzionale tra Governo e
Regione, ma io dico anche fra il Consiglio regionale e i nostri
Comuni, tutte le categorie economiche e le forze sociali. E questo,
devo dire la Giunta - e in particolare il Presidente -, l'ha già
attivato.
Devo riconoscere anch'io come vi siano stati nella giornata di
ieri interventi da parte dei Consiglieri che hanno affrontato
l'analisi del bilancio (e questo lo dico con l'esperienza anche io
di più mandati) con toni pacati e con uno spirito costruttivo,
formulando una serie di proposte e riflessioni. La crisi di questi
ultimi mesi ha colpito pesantemente il mondo, ma soprattutto quelle
banche che hanno voluto seguire quei processi speculativi e non
orientati al mercato reale, mentre quelle banche che sono rimaste
sui modelli di sviluppo tradizionali e ancorati alla economia
reale, oggi hanno retto meglio pur con qualche difficoltà la forza
d'urto della crisi e hanno mantenuto verso i loro clienti quelle
condizioni tali da permettere loro di guardare con una certa cauta
tranquillità ai propri risparmi. E così è il nostro bilancio:
documento che non è certamente rivoluzionario, ma che cerca di dare
risposte in maniera anche tradizionale, diverse a tutti i settori
economici, sociali e culturali della nostra regione.
Un bilancio che ci convince ad esprimere il voto favorevole per
la sua solidità e che crea condizioni tali da poter guardare con un
certo ottimismo il futuro per la nostra regione e per i
valdostani.
Président
- La parole au Conseiller Louvin.
Louvin (VdAV-R)
- L'ottimismo cauto o più aperto che
manifestano i colleghi della maggioranza non è di tutta evidenza lo
stesso pensiero, lo stesso approccio con il quale concludiamo
queste tre giornate di lavoro sul bilancio regionale.
Sopra le leggi stanno i principi e tra i principi della dinamica
il primo si chiama principio di inerzia. La Regione è un corpo con
una massa ormai molto gravosa, gli è stata impressa nel tempo una
certa velocità di crociera e questa velocità è sicuramente
difficile da correggere, in accelerazione come in frenata, così
come nel cambio di direzione. Siamo coscienti che non ci siano
margini per rivoluzioni immediate, ma nei momenti di crisi - questo
abbiamo cercato di dire nel dibattito politico di questi giorni -
nei momenti di difficoltà generale e nei momenti di crisi anche di
modello di sviluppo bisogna avere la capacità di introdurre
elementi di novità. Non avendo condiviso pienamente quella fiducia
o quella apertura di credito che i colleghi del Popolo della
Libertà avevano espresso la scorsa estate, è forse meno aperta la
nostra delusione. Avevamo manifestato molta più preoccupazione e
perplessità e minore convinzione che il cambio di persone al
vertice della Regione potesse tradursi realmente in un cambio di
direzione. Gli uomini interpretano in modo diverso, con stile, con
approccio, con determinazione diversa le situazioni, ma qui c'è una
impronta, un modo di procedere, una inerzia - lo ripeto - di questa
Regione rispetto alla quale anche il ciclone elettorale del mese di
maggio non ha portato dei cambiamenti sostanziali. Non è un
processo alle persone questo, è constatazione che l'indicazione che
sicuramente l'elettorato ha voluto dare nella direzione di un
cambiamento, non si traduce in cambiamento di sostanza, in
cambiamento di politiche, perché invano cerchiamo nel bilancio di
cui abbiamo parlato e che è stato appena esaminato, una idea forte,
un connotato di novità significativo che lo faccia ritenere come un
bilancio di svolta, di cambiamento rispetto al passato. È la
politica imbrigliata, è la politica che continua a tentare di non
scontentare nessuno dei molteplici fronti di cui si deve occupare
in questa Regione, ma il prezzo di questo accontentare un po' tutti
è alla fine lo scontentare la possibilità della Valle di riprendere
verso l'alto un cammino verso il quale crediamo la si debba
portare.
Noi continueremo la nostra azione all'interno delle maglie di
questo bilancio, nella azione continua di questo Consiglio perché è
normale che questo sia uno dei momenti, riteniamo peraltro questo
momento da sottolineare con il nostro voto negativo come una
occasione mancata, un esordio che avremmo potuto immaginare, magari
non condividendolo nei contenuti come significativamente innovativo
dell'era che sembrava annunciarsi l'estate scorsa. Il segno di
questa meccanica continuità deve per noi essere accompagnato
obbligatoriamente con un voto negativo, che esprimiamo al disegno
di legge 14,
Disposizioni per la formazione del bilancio annuale
e pluriennale
, come pure al disegno di legge 15 che i contenuti
tecnici di questo bilancio fa propri.
Président
- La parole au Conseiller Empereur.
Empereur (UV)
- Merci, M. le Président. S'achève pour
beaucoup parmi nous une nouvelle expérience, le premier budget à
niveau régional.
Je constate une confrontation ouverte dans un climat très civil,
une confrontation riche, intéressante, avec la contribution de tous
les Conseillers aussi de ceux des forces d'opposition que je
remercie. Nous faisons de la politique, nous avons des rôles
différents, et nous avons aussi des visions politiques différentes,
nous sommes là pour rappeler les règles de la démocratie. Pour nous
de l'Union Valdôtaine le budget est un document important,
construit pour l'intérêt de la Vallée d'Aoste et des valdôtains,
qui prête d'un côté attention à la personne et de l'autre au
territoire. C'est un budget qui destine de ressources adéquates aux
différents secteurs stratégiques: aux collectivités locales avant
tout, qui sont là pour garantir des services importants et
qualifiés à la personne et aussi pour investir sur les différents
territoires de cette région de montagne; à la santé, au social, à
l'éducation et à la culture, au territoire pour le protéger, pour
le valoriser, pour le promouvoir et alors voilà les politiques
environnementales adressées à l'agriculture, au tourisme, aux
ouvrages publics. Un budget qui prête l'attention nécessaire à un
moment particulier, c'est-à-dire aux effets de la crise
internationale, un budget qui tient compte du programme de
législature de cette majorité.
Voilà, très simplement, les raisons pour lesquelles le groupe de
l'Union Valdôtaine, que je remercie pour l'importante contribution
à ce débat, exprime un vote "pour" ce budget. Merci.
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- Brevissimamente. Innanzitutto per
ringraziare ancora una volta le strutture dell'Assessorato per il
lavoro svolto, la Commissione consiliare, il relatore Rosset, i
Consiglieri che sono intervenuti, in particolare i rappresentanti
della maggioranza che con i loro interventi puntuali hanno
sottolineato i punti di forza e di novità di questo bilancio che ha
tutti i presupposti per fronteggiare la crisi in atto. Sottolineo
anche positivamente gli interventi dei colleghi della opposizione,
che certamente non hanno svolto un lavoro inutile. Numerosi sono i
suggerimenti importanti che sono emersi dal dibattito anche con
emendamenti non recepiti, che troveranno certamente soluzione
nell'arco dell'anno ai problemi evidenziati. Suggerimenti che vanno
nella direzione dei contenuti e qui voglio tranquillizzare: non
siamo fra coloro che diciamo che tutto va bene, abbiamo una
attenzione particolare a cosa sta succedendo intorno a noi e quali
sono i risvolti di questa difficoltà economica e soprattutto che
colpiscono le categorie più deboli e più fragili. Suggerimenti
anche sul metodo che con la riforma contabile spero possa portare
un maggiore coinvolgimento, sin dalla predisposizione del documento
contabile. Le novità importanti, gli interventi puntuali li dovremo
costruire insieme con il pacchetto anticrisi, attingendo a questo
bilancio che è uno strumento di programmazione. L'azione partirà da
subito, attingendo all'interno di questo bilancio, non fra un anno
ma fra qualche giorno. Lì ci misureremo sulle cose concrete spero
sempre con questo spirito di collaborazione costruttivo, lavorando
per soluzioni il più possibile condivise, al di là del ruolo
opposizione e maggioranza.
Président
- La parole au Président de la Région,
Rollandin.
Rollandin (UV)
- Merci, M. le Président. Je dois à mon
tour remercier tous les collègues qui ont bien voulu exprimer les
positions par rapport au budget. Je crois que c'est un moment
important pour faire une analyse de ce qu'on veut faire, en
soulignant un petit aspect que heureusement j'ai écouté aussi de
quelqu'un d'autre qui n'est pas engagé dans la vie régionale, mais
qui est dans la même situation au niveau national. Lorsqu'on a
essayé de comprendre, comme il arrive souvent dans certaines
émissions télévisées de dire: mais qu'est-ce que vous avez fait
jusqu'à présent, quels sont les résultats de votre action, la
réponse parfois est: ce n'est pas un budget de fin de législature,
c'est un budget de commencement de législature.
Je crois que les thèmes que nous avons évoqués et qui ont fait
l'objet du débat sont des thèmes assez sérieux, qui vont être
examinés dans une condition que tout le monde a reconnu être
difficile même chez nous, le discours de la crise, qui a pris du
temps pour essayer de présenter - comme nous sommes en train de
faire - d'ici peu un projet pour donner une réponse concrète à la
crise. Dans ce sens l'engagement a été bien présent et dans le
budget il y a un engagement précis pour résoudre ce problème, je
crois que ce n'est pas une question secondaire. Mais c'est une
réponse qui est équilibrée pour tous les secteurs, ce qui était
difficile.
Evidemment dans ce budget on a pris bonne note pas seulement des
remarques de la majorité mais aussi des forces qui ne font pas
partie de la majorité avec lesquelles nous avons un dialogue
ouvert. Je dis ça en tenant en considération le fait qu'en Vallée
d'Aoste dans certains secteurs nous n'avons pas besoin de changer,
car il y a déjà l'excellence. Dans le domaine de la santé, de
l'assistance sociale, de l'école, de l'université et dans d'autres
secteurs nous avons aujourd'hui une situation d'excellence. Nous
avons pris en considération des situations qui, au contraire, ont
des criticités, en premier lieu la question du casino: d'ici peu
nous présenterons un plan stratégique pour relancer la maison de
jeu et nous avons fait tout de suite une intervention pour remonter
la pente malgré les difficultés. Même chose a été faite dès les
premiers temps sur la question de l'université pour ce qui est de
la Testafochi, la même chose dans le secteur économique et
productif de la basse vallée, il y avait des accords à faire pour
la Lavazza etc qui ont été résolus, qui risquaient d'être dépassés
par rapport à une situation très grave de la basse vallée.
Non è con questo che voglio non comprendere la critica che
giustamente viene fatta quando si dice: si poteva fare di più.
Francamente questo lo capisco, ma in questi tre mesi tanto di più
era difficile fare perché alle situazioni normali si aggiungono
sempre le criticità che vengono a interferire in quello che è un
programma che uno vorrebbe realizzare. Ma quello che è più
difficile, quando qualcuno mi parla di inerzia della macchina,
sicuramente la macchina ha delle difficoltà. Il fatto che si debba
rivedere anche l'organizzazione del lavoro, l'organizzazione della
risposta che viene data su una serie di temi, questo è dovuto al
fatto che tutti riconosciamo che una certa ingessatura c'è. Il
rimuoverla non è una questione di un giorno, ma è una operazione
difficile che se non abusassimo del termine diremmo culturale. Non
è fatta d'imperio, è fatta con la condivisione, con il fatto che si
arrivi a capire che questo aiuta nell'insieme il meccanismo.
Abbiamo in previsione un piano strategico per il lavoro, che prende
il suo tempo, in cui abbiamo coinvolto tutte le forze; un piano
strategico per l'energia che riprende la questione dei benefici per
le famiglie, il fatto che nel 2008 avevamo già un piano previsto
per la riduzione del 30% del costo della energia elettrica non è
perso ma viene rivisto, altrimenti trovavamo una situazione dove
attivavamo un meccanismo che alla fine dell'anno era finito, e
invece lo leghiamo a un piano triennale, che è un impegno preciso
con i soldi. Come si fa a dire che non ci sono in questo senso dei
segnali che vanno nella direzione della famiglia? Abbiamo
apprezzato che qualcuno abbia detto: deve essere fatto qualcosa per
il riscaldamento, lo avevamo già detto e siamo disponibili a
entrare nel merito e a fare questo progetto, però da qui a dire che
mancano spunti, che sono mancati interventi...accetto, anzi, i
suggerimenti sono sempre i benvenuti, ma credo che si possa
sicuramente attivare un meccanismo che ci porterà a dei risultati.
Dei risultati legati sicuramente a un progetto che è stato
costruito tenendo conto che le forze autonomiste, che fanno parte
di questo progetto, tengono in particolare ad avere un equilibrio
nell'ambito degli investimenti e delle risorse in tutti i settori,
dall'agricoltura al turismo, al commercio, all'artigianato. Questo
non significa che non abbiamo fatto una sfida anche con questo
bilancio, evidenziando una criticità che è quella dell'utilizzo di
fondi che oggi non possiamo utilizzare, e utilizzarli per
investimenti. Mi ricordo le critiche che in tanti bilanci venivano
fatte: come mai mettete tutto in normale amministrazione, trovate
il modo di evidenziare cosa fate per le nuove opere, per
l'investimento affinché la macchina giri. Credo che questo lo
abbiamo voluto evidenziare e cercare il sostegno delle forze che
possono, sotto questo profilo, dare una mano per sbloccare una
situazione che sicuramente avrà dei grossi vantaggi per la nostra
regione.
Del piano energetico è stato detto, sul piano sociale credo ci
sia in Valle d'Aosta una situazione che ci permette di dire che con
la dovuta attenzione possiamo ottenere dei risultati ottimali su
tutte le fasce deboli e anche per le nuove povertà, anche per le
povertà emergenti, anche per il fatto che il ceto medio si sta
riducendo.
Stiamo, come abbiamo detto, andando - e abbiamo fatto anche la
prova del numero zero - verso un bilancio analitico con degli
sforzi; giustamente chiediamo ai Comuni di fare uno sforzo per i
piani economico gestionali e noi vogliamo fare la stessa cosa a
livello regionale, che sarà un impegno non da poco perché ci
obbligherà a dire di vedere l'efficacia di quello che sta
succedendo nei centri di costo, quello che oggi non abbiamo. Non è
uno sforzo da poco, quindi credo che sotto questo profilo ci sia un
impegno chiaro di dove vogliamo andare ad attivarci, per non
parlare di tutti gli altri impegni che sono stati detti.
Credo che sui progetti strategici abbiamo cercato di mettere le
basi assieme, noi non abbiamo esclusive di idee, questo lo diciamo
chiaro, non abbiamo nessuna preclusione, chi ha una buona idea ben
venga, la prendiamo in toto e ci facciamo carico di attivarla
assieme. Non riteniamo di avere il toccasana per tutto, crediamo di
avere delle idee che abbiamo cercato di mettere in questo
programma, e stiamo cercando di realizzare con i tempi dovuti,
perché non possiamo fare tutto subito. Con la collaborazione di
tutti credo che si possa attivare e anche in forza di questo
bilancio che, ripeto, è solido e soprattutto equilibrato costruire
le premesse per gestire l'anno 2009 in forza di una sicura
preoccupazione per la crisi, ma che non deve essere vista solo come
pessimismo ma come momento di sano realismo per correggere alcune
situazioni e per attivare quei meccanismi virtuosi che possono
portare a dei risparmi, per far sì che gli investimenti siano
sempre maggiori. Grazie ancora.
Président
- Je soumets au vote le projet de loi n°
15:
Conseillers présents et votants: 35
Pour: 23
Contre: 12
Le Conseil approuve.
Président
- Avec cette votation nous avons achevé nos
travaux. Je vous remercie pour la qualité du débat, pour votre
collaboration, pour avoir respecté les temps. Merci.
La séance est levée.
---
La réunion se termine à 21 heures 2.
