Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1780 del 10 gennaio 1991 - Resoconto
OGGETTO N. 1780/IX - Concessione di un contributo di lire
8.500.000 a favore dell’Istituto di ricerche
farmacologiche "M. Negri" di Milano per le spese inerenti il
convegno sul tema "Long-Term Clinical Trials" che si svolgerà a
Cogne il 10 e 11 gennaio 1991.
Presidente: Do lettura della proposta di deliberazione iscritta
al punto 36 dell’ordine del giorno.
IL CONSIGLIO
delibera
1°) di approvare la concessione di un contributo a favore
dell’Istituto di Ricerche Farmacologiche ".M. Negri"
di Milano, sino alla concorrenza massima di lire 8.500.000, per le
spese relative all’organizzazione del 7th
International Symposium on: "Long-Term Clinical Trials", che si
svolgerà a Cogne il 10 e 11 gennaio 1991;
2°) di approvare, impegnare e liquidare la spesa di lire
8.500.000 (ottomilionicinquecentomila), imputando la stessa al
capitolo 40800 del bilancio di previsione della Regione per
l’anno 1990 "Contributi per interventi nel settore
della sicurezza sociale" che presenta la necessaria
disponibilità;
3°) di ordinare l’emissione del relativo mandato
di pagamento ai sensi dell’art. 59 della legge
regionale 27/12/1989, n. 90.
---
Si dà atto che alle ore 10,18 assume la Presidenza il
Vicepresidente Bich
---
Presidente: Ha chiesto la parola l’Assessore
alla Sanità ed Assistenza sociale, Beneforti; ne ha
facoltà.
Beneforti (DC):
Anche questo provvedimento era stato
rinviato perché erano stati richiesti dei chiarimenti.
Credo che i Consiglieri sappiano che l’Istituto
di ricerche farmacologiche "M. Negri" di Milano ha già una notoria
esperienza ed una elevata capacità tecnico-scientifica in materia
farmacologica, riconosciuta a livello nazionale ed internazionale.
La Regione, con deliberazioni n. 440 del 17 gennaio 1986 e n. 5335
del 2 giugno 1989, ha sottoscritto una convenzione col suddetto
Istituto, che prevede tra l’altro la collaborazione
nell’attività di aggiornamento e gestione del
prontuario terapeutico regionale, nonché nelle attività di
sorveglianza sulla utilizzazione e prescrizione dei farmaci.
Codesto Istituto, con lettera in data 30 gennaio, informava
l’Assessorato sull’intenzione di
organizzare un convegno sulla sperimentazione clinica nella nostra
Regione e più precisamente a Cogne e chiedeva un supporto economico
nella forma ritenuta più opportuna. In risposta alla suddetta nota,
nonché ad un’ulteriore richiesta del 27 aprile 1990,
l’Assessorato alla Sanità ed Assistenza sociale
rispondeva impegnandosi ad erogare un contributo.
In data 16 novembre scorso la Giunta ha approvato la
deliberazione n. 9940 - quella che stiamo discutendo - che propone
al Consiglio regionale di concedere un contributo di lire 8.500.000
a favore dell’Istituto "M. Negri" per le spese
inerenti al convegno di cui trattasi.
Siccome era stato chiesto di conoscere anche gli scopi di tale
convegno, l’Istituto "M. Negri", su mia richiesta,
ha provveduto ad inviare un fax in cui sono indicati i costi del
convegno, che si svolge proprio oggi e domani, ed i suoi scopi che
possono essere sintetizzati come segue.
Nella prima giornata verranno discusse le problematiche di
carattere etico e scientifico legate alla pianificazione e
conduzione delle sperimentazioni cliniche, con particolare
riferimento alla necessità di stabilire delle regole per la
comunità scientifica internazionale, riguardo a quando ritenere
appropriato iniziare la sperimentazione di un nuovo farmaco e a
quando ritenere invece non più etico proseguire uno studio nel
quale alcuni pazienti non ricevono il trattamento considerato
migliore a quel momento.
Nella seconda giornata verranno invece discusse le problematiche
relative: a) alla traduzione in termini di linee guida di
comportamento dei risultati delle diverse sperimentazioni cliniche;
b) all’impatto di tali linee guida nella
pianificazione sanitaria; c) all’opportunità e
fattibilità di introdurre in modo sistematico l’uso
di indicatori di qualità della vita nella misura di impatto di
interventi sanitari.
Questa è la sintesi di ciò che viene discusso oggi e domani. Se
poi i Consiglieri vogliono copia di quanto ho letto, il testo è a
disposizione.
Le spese ammontano a lire 7.500.000, mentre quelle a carico
della Regione sono pari a lire 8.500.000.
Quest’ultima cifra coincide con il contributo che la
passata Amministrazione aveva ritenuto di concedere
all’Istituto "M. Negri" e del quale si chiede
l’approvazione. Chiedo pertanto al Consiglio di
approvare il provvedimento proposto, anche se ritengo che debba
essere eliminato il terzo punto delle premesse e sostituiti
rispettivamente l’anno 1990 col 1991 ed il capitolo
40800 col 60820, nel secondo punto della parte deliberativa.
Presidente:
Prima di passare alla discussione generale,
vorrei estendere anche al precedente punto n. 35
dell’ordine del giorno l’emendamento
proposto dall’Assessore alla Sanità ed Assistenza
sociale, Beneforti, circa l’imputazione di spesa,
che ovviamente non è più ascrivibile al bilancio del 1990, bensì a
quello del 1991. Io penso che il Consiglio possa prendere atto di
questa circostanza che, probabilmente, l’Assessore
si è dimenticato di esprimere.
Ha chiesto la parola il Consigliere Viérin; ne ha facoltà.
Viérin (UV):
Je me permets de souligner
l’anomalie de la procédure suivie.
L’Assesseur nous a présenté le point 35 à
l’ordre di jour s’en rien ajouter. Le
Conseil a voté le texte proposé. Comment pouvons nous maintenant le
modifier?
Presidente:
Ha chiesto la parola
l’Assessore alla Sanità ed Assistenza sociale,
Beneforti; ne ha facoltà.
Beneforti (DC):
Per il punto 36 io ho chiesto
espressamente l’emendamento relativo al bilancio del
1991 ed al cambio del capitolo di spesa...
(...Interruption du Conseiller Viérin...)
... Abbia pazienza, Consigliere Viérin, ma anche per il punto 35
era sottinteso. Se viene qui, può anche vedere che ho un appunto,
relativo all’oggetto n. 35, sull’anno
1991 e sul capitolo 60820. Se vogliamo farne una questione di lana
caprina, facciamola pure.
Presidente:
Per agevolare il decorso dei lavori credo che
il Consiglio possa prendere atto che gli emendamenti
dell’Assessore alla Sanità ed Assistenza sociale,
Beneforti, sono validi anche per il punto 35
all’ordine del giorno.
Ha chiesto la parola il Consigliere Viérin; ne ha facoltà.
Viérin (UV):
A part la procédure suivie, nous comprenons
le bien-fondé du problème, mais que au moins des amendements nous
soient présentés.
On nous dit qu’ils étaient implicites: "Je les
avais ici parmi tous mes papiers... Vous devez bien comprendre...".
On veux bien comprendre, mais au moins, quand il y a des
amendements, la procédure à suivre de les présenter les faire voter
et par, la suite, voter la délibération ainsi amendée.
(...Interruption...)
... L’Assesseur peut bien avoir les amendements
dans ses dossiers. Il s’agit de questions
personnelles, s’il ne les distribue pas,
s’il n’en informe pas le Conseil.
Nous pouvons, à la rigueur, imaginer que la délibération doit être
modifiées, mais s’il n’y a pas des
propositions explicites, je ne sais pas comment nous pourrions en
être informés.
Donc, nous voulons que au moins, pour ce qui est du point 35,
les amendements soient présentés et également, pour ce qui est du
point 36, connaître les amendements à apporter à la modification
proposée. L’Assesseur a parlé de suppression du
troisième alinéa et de modification de la délibération. Il
faudrait, vu qu’il n’a pas été
possible de le faire avant, même si cette délibération avait été
renvoyée, présenter ces amendements en cours de séance, au moment
de la discussion.
Par contre, quant à la délibération 36,
l’Assesseur nous a bien présenté le programme
formulé par le Centre de recherche de pharmacologie "M. Negri" de
Milan. Pour les dépenses; nous avions demandé, lors de la dernière
séance, de connaître leur montant prévisionnel.
L’Assesseur nous dit que, face à un montant prévu de
7,5 millions de lires, une subvention de 8,5 millions est accordée.
Nous sommes à 130 pour cent et nous en comprenons pas les
raisons.
Deuxième chose. Nous avions sollicité l’Assesseur
afin de connaître également le nombre des participants à ce
colloque qui se déroule actuellement. Je pense qu’il
est facile pour l’Assesseur de nous dire
aujourd’hui combien sont les participants à ce
congrès.
Presidente:
Ha chiesto la parola
l’Assessore alla Sanità ed Assistenza sociale,
Beneforti; ne ha facoltà.
Beneforti (DC):
Consigliere Viérin, chiedo scusa al
Consiglio se prima, sia pure involontariamente, non ho proposto
l’emendamento. Ho detto, comunque, che la spesa del
meeting
di Cogne ammonta a lire 70.500.000, mentre noi diamo
un contributo di 8.500.000 di lire. Mi dispiace per lei se non ha
capito bene, ma la registrazione può confermare
ch’io ho parlato di 70.500.000 di lire...
(...Interruzione...)
...Allora mi sarà sfuggito. Comunque ho chiarito che a fronte di
una spesa di 70.500.000 di lire noi diamo 8.500.000.
Presidente:
Se il Consiglio è d’accordo,
credo di poter recepire che tutti i gruppi sarebbero
d’accordo nel ritornare al punto 35 per procedere
alla rettifica relativa all’imputazione di spesa.
Pregherei pertanto l’Assessore Beneforti di ripetere
l’emendamento relativo al punto 35
all’ordine del giorno.
Beneforti (DC):
Nel punto 2 della parte deliberativa
occorre sostituire il capitolo 40800 con il 60820 e
l’anno 1990 con il 1991.
Presidente:
Se non ci sono obiezioni o rilievi, il
Consiglio prende atto.
---
Il Consiglio prende atto dell’emendamento al
punto 2 della deliberazione iscritta al punto 35
dell’ordine del giorno.
---
Presidente:
Ha chiesto la parola il Consigliere
Riccarand; ne ha facoltà.
Riccarand (VA)
: Ma questi capitoli sono del bilancio di
previsione del 1991?
Presidente:
Sì, sono del 1991.
Riccarand (VA):
Come facciamo allora ad inserire nella
deliberazione dei capitoli di un bilancio che non è ancora stato
approvato? Questo non è possibile!...
(...Interruzione...)
... Ma non è questione di spendere. Il problema è che qui
abbiamo dei nuovi capitoli di spesa che sono frutto di una nuova
legge regionale, che, non essendo ancora stata vistata né
pubblicata, non è ancora in vigore. Gli unici capitoli a cui
possiamo fare riferimento sono quelli del bilancio
dell’anno scorso, perché i nuovi capitoli di
quest’anno non esistono ancora. Non possiamo
introdurre due nuovi criteri: alcune cose possono essere mandate
avanti anche se non c’è il bilancio, mentre altre
no.
Secondo me, come abbiamo già fatto per altre leggi, bisogna
aspettare che sia vistato il bilancio e poi si modificheranno i
capitoli.
Presidente:
Il Consigliere Riccarand ha espresso la sua
posizione in una mozione d’ordine.
Ci sono altre posizioni? Nessuno si esprime in modo
differenziato rispetto al Consigliere Riccarand?
Consigliere Riccarand la sua mozione d’ordine è
anche una richiesta di rinvio?.... Tengo a precisare, però, che il
punto 35 è già stato votato e quindi non può essere rivotato.
Siamo ora al punto 36, di cui dichiaro aperta la discussione
generale.
Non credo che ci sia una richiesta formale per avere il testo
dell’emendamento relativo al punto 36, anche perché
si tratta solo di due numeri....
Abbiamo dato come inserito con una presa d’atto
l’emendamento proposto dall’Assessore
alla Sanità ed Assistenza sociale. Se volete avere formalmente
l’emendamento... No, non viene votato. Si tratta di
una presa d’atto, per cui
l’emendamento viene inserito di fatto nel testo
della deliberazione. Ribadisco comunque che siamo al punto 36.
Ha chiesto la parola il Consigliere Viérin; ne ha facoltà.
Viérin (UV):
Je voudrais simplement connaître quel est
l’avis du Gouvernement sur
l’observation formulée par le Conseiller
Riccarand...
(...Interruption...)
...Non, mais je ne pose pas le problème de son approbation. Une
réserve sur la légalité à été exprimée. Pour disposer de tous les
éléments nécessaire pour être à même de savoir si ce que
l’on vote se rapporte aux chapitres nouveaux,
institués avec le budget 1991 qui n’a pas encore été
approuvé, je voudrais donc connaître, sous l’aspect
de la procédure et de la légalité, si ce que nous sommes en train
de voter ou ce qu’on nous propose est correct ou
pas. Compte tenu de l’observation exprimée, je
voudrais, si possible, sur ce point connaître l’avis
officiel du Gouvernement.
Presidente:
Allora c’è la pregiudiziale
del Consigliere Riccarand di non mettere ai voti il punto 36. Se
non emergono altre posizioni, non mi resta che mettere ai voti la
sua proposta.
Ha chiesto la parola l’Assessore alla Sanità ed
Assistenza sociale, Beneforti; ne ha facoltà.
Beneforti (DC):
Io ritengo che, come abbiamo approvato in
questa sede altri provvedimenti il cui importo non superava un
dodicesimo, allo stesso modo dobbiamo approvare questi
provvedimenti.
Presidente:
Il Consigliere Riccarand ha chiesto la parola
per dichiarazioni di voto; ne ha facoltà.
Riccarand (VA):
Ci troviamo di fronte ad una questione
procedurale che non può essere risolta con una votazione.
L’anno scorso erano stati presentati degli
oggetti che prevedevano maggiori spese e facevano riferimento ai
capitoli del bilancio di previsione del 1990; nel frattempo però il
Consiglio regionale ha approvato un nuovo bilancio di previsione,
che ha capitoli di spesa completamente diversi, perché il bilancio
è stato modificato radicalmente. Questo nuovo bilancio di
previsione è stato approvato con una legge regionale, ma mi sembra
evidente che, fino a quando questa legge non sarà vistata e non
entrerà in vigore, non potremo assolutamente utilizzare questi
nuovi capitoli...
(...Interruzione...)
Presidente:
Lasciate finire il Consigliere Riccarand.
Riccarand (VA):
Poiché ritengo che non possa esistere
altra interpretazione, credo che non sia possibile modificare dei
capitoli di spesa che non esistono in nessuna legge. Ora, infatti,
noi abbiamo i vecchi capitoli del 1990, ma non abbiamo ancora i
nuovi capitoli del 1991; perché, del resto, sappiamo benissimo che,
sia pure in linea del tutto teorica, i nuovi capitoli potrebbero
essere annullati da un provvedimento dell’organo di
controllo.
Presidente:
Ha chiesto la parola
l’Assessore alle Finanze, Lavoyer; ne ha
facoltà.
Lavoyer (ADP):
Queste spese sono possibili perché
rientrano nel dodicesimo e perché i capitoli non sono assolutamente
cambiati. Sono cambiati solo i numeri, ma in sostanza i capitoli
sono gli stessi del 1990, quindi non c’è nessun
problema...
(...Interruzione del Consigliere Riccarand...)
...Vai a vedere la legge di contabilità e scoprirai che questo è
possibile.
Presidente:
Il Consigliere Mafrica ha chiesto la parola
per dichiarazioni di voto; ne ha facoltà.
Mafrica (PCI):
Credo che, restando
nell’ambito del dodicesimo, si possa procedere
all’approvazione di questo provvedimento, perché è
successivo al momento dell’approvazione del bilancio
da parte del Consiglio regionale, che quindi, per quel che lo
riguarda, ha già vistato quel provvedimento, fatto salvo ovviamente
il visto da parte della Commissione di Coordinamento. Anche questi
provvedimenti andranno al visto della Commissione di Coordinamento
e c’è da presumere che ciò avvenga in un tempo
successivo.
La legge finanziaria che noi approviamo fa riferimento a
capitoli di bilancio che, secondo la teoria del Consigliere
Riccarand, non potrebbero essere citati. La logica dei tempi del
Consiglio è invece riferita ai suoi atti. Si tratterà ovviamente di
vedere cosa capiterà con il Presidente della Commissione di
Coordinamento, ma io credo che oggi possiamo legittimamente
approvare un emendamento che fa riferimento al bilancio del
1991.
Il caso delle leggi che si riferiscono al 1990 è differente,
perché quelle leggi non hanno più senso ed ora si tratta di
modificarle facendo riferimento ai capitoli del 1991.
A mio giudizio non possono invece essere approvate leggi che
fanno riferimento ai fondi globali, ma quelle relative a capitoli
esistenti o a fatti tradizionali del bilancio non dovrebbero
incontrare difficoltà.
Questa interpretazione vuole solo giustificare il nostro voto
favorevole all’emendamento proposto.
Presidente:
Ha chiesto la parola il Consigliere
Riccarand; ne ha facoltà.
Riccarand (VA):
Vorrei sapere allora per quale motivo
l’Assessore alla Pubblica Istruzione ha ritirato il
suo provvedimento.
Presidente:
Ha chiesto la parola
l’Assessore alla Pubblica Istruzione, Rusci; ne ha
facoltà.
Rusci (PRI):
La differenza è sostanziale. Il capitolo
40800, su cui abbiamo imputato la spesa per questo contributo di
8.500.000 lire, troverà un corrispondente capitolo nel bilancio di
previsione del 1991 che noi abbiamo approvato. E’
cambiato il numero, ma non la dizione del capitolo, che è
esattamente la stessa. Esiste poi una sufficiente dotazione
finanziaria che, divisa in dodicesimi, permette di dare questo
contributo di 8.500.000 lire.
Differente è il caso relativo alla Pubblica Istruzione. Non
ricordo bene, ma sul capitolo per i contributi alle scuole materne
avevamo una dotazione inferiore ai 100 milioni. Io potevo applicare
il dodicesimo, ma non sarei mai riuscito a dare il contributo di 30
milioni necessario a quelle due scuole materne, ecco perché
dobbiamo attendere l’approvazione del bilancio.
Avevo anche detto: "Riporteremo l’atto ad avvenuta
approvazione del bilancio". La differenza è sostanziale.
Presidente:
Se nessuno chiede la parola, pongo ai voti la
pregiudiziale del Consigliere Riccarand, che propone di non mettere
ai voti l’oggetto n. 36.
Esito della votazione:
Presenti: 30
Votanti: 19
Favorevoli: 1
Contrari: 18
Astenuti: 11 (Agnesod, Faval, Lanivi, Lou-vin, Maquignaz,
Marcoz, Mostacchi, Perrin, Rollandin, Vallet e Viérin)
Il Consiglio non approva.
Presidente:
A questo punto dichiaro aperta la discussione
generale sul punto 36 all’ordine del giorno.
Ha chiesto la parola il Consigliere Viérin; ne ha facoltà.
Viérin (UV):
Après avoir éclairci le malentendu sur le
montant des dépenses, je voudrais, si possible,connaître le nombre
des participants au colloque.
Presidente:
Se nessuno chiede la parola, dichiaro chiusa
la discussione generale e do lettura della deliberazione
comprensiva degli emendamenti proposti
dall’Assessore alla Sanità ed Assistenza sociale,
Beneforti.
IL CONSIGLIO
delibera
1°) di approvare la concessione di un contributo a favore
dell’Istituto di Ricerche Farmacologiche "M. Negri"
di Milano, sino alla concorrenza massima di lire 8.500.000, per le
spese relative all’organizzazione del 7th
International Symposium on: "Long-Term Clinical Trials", che si
svolgerà a Cogne il 10 e 11 gennaio 1991;
2°) di approvare, impegnare e liquidare la spesa di lire
8.500.000 (ottomilionicinquecentomila), imputando la stessa al
capitolo 60820 del bilancio di previsione della Regione per
l’anno 1991 "Contributi per interventi nel settore
della sicurezza sociale" che presenta la necessaria
disponibilità;
3°) di ordinare l’emissione del relativo mandato
di pagamento ai sensi dell’art. 59 della legge
regionale 27/12/1989, n. 90.
Presidente:
Se nessuno chiede la parola pongo in
votazione la proposta di deliberazione emendata testé letta.
Esito della votazione:
Presenti: 30
Votanti: 29
Favorevoli: 29
Astenuti: 1 (Riccarand)
Il Consiglio approva
***
