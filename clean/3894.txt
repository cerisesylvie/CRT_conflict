Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 167 del 30 marzo 1981 - Resoconto
OGGETTO N. 167/81 - SITUAZIONE DEGLI STABILIMENTI SIDERURGICI
COGNE DI AOSTA E SADEA DI VERRES. (Approvazione di ordine del
giorno)
Presidente
- Do lettura dell'ordine del giorno in
oggetto:
ORDINE DEL GIORNO
Il Consiglio regionale della Valle d'Aosta, dopo gli incontri
che i Capigruppo hanno avuto con le OO.SS., la Federazione
lavoratori Metalmeccanici, il Consiglio di Fabbrica e la direzione
Aziendale della Cogne, ha preso in esame l'attuale situazione e le
prospettive degli stabilimenti siderurgici Cogne di Aosta e Sadea
di Verrès.
Il quadro che ne è emerso presenta gravi segni di
deterioramento, tali da richiedere interventi non più
rinviabili.
Alla Cogne si è in presenza sia di una caduta produttiva
derivante dalle riduzioni imposte dalla CEE, sia di un ulteriore
aggravamento dell'assetto impiantistico, finanziario e di mercato
le cui cause vanno ricercate nei colpevoli ritardi accumulati nella
realizzazione del piano di ristrutturazione previsto dalla legge 15
giugno 1978, n. 279 e approvato definitivamente dal CIPI in data 17
gennaio 1980.
La Cogne ha accumulato negli ultimi due anni perdite per
circa 100 miliardi di lire, quanto sarebbe cioè bastato per
realizzare metà degli investimenti previsti dal piano.
Si vanno inoltre facendo sempre più strada, con manovre
sotterranee che coinvolgono nuovamente la FIAT-TEKSID, disegni tesi
a ridimensionare la COGNE: rispetto al piano approvato dal CIPI
viene infatti messa in discussione l'installazione del secondo
forno elettrico da 70 tonnellate, poco si sta facendo per la nuova
acciaieria, per la produzione di acciai rapidi e superleghe,
procede con gravi ritardi l'installazione degli impianti TecnoCogne
(macchinari fermi da 5-6 anni).
Questi ritardi stanno comportando seri danni all'Azienda, in
termini di perdita di quote di mercato e di mancata
specializzazione e verticalizzazione delle produzioni più
sofisticate.
A corollario si è aggiunta infine la decurtazione dei
salari.
Alla SADEA, anch'essa Azienda del gruppo Nuova SIAS,
specializzata nella produzione di tondelli per monetazione, il 10
giugno scade la cassa integrazione speciale per 200 lavoratori i
quali rischiano il posto di lavoro se non verrà al più presto
decisa l'emissione di nuove monete e se non saranno attuati
programmi di riconversione.
Questo succede mentre l'Italia ha raggiunto nel 1980 il
massimo storico del consumo apparente di acciaio, con quasi 26
milioni di tonnellate, di cui 10 milioni importate dall'estero, che
hanno prodotto un disavanzo commerciale dell'ordine di oltre 2500
miliardi di lire.
Le cause di questi fenomeni così contraddittori risiedono nei
ritardi con i quali IRI e FINSIDER stanno affrontando i problemi
della ristrutturazione impiantistica, del risanamento finanziario e
del coordinamento commerciale delle imprese siderurgiche; risiedono
altresì nell'aver subito da parte governativa l'assimilazione della
siderurgia italiana a quella europea mentre le condizioni
produttive e di mercato sono profondamente diverse.
Il Consiglio regionale della Valle d'Aosta richiama pertanto
l'attenzione del Governo, delle Partecipazioni Statali, delle Forze
Politiche, affinché si realizzino i seguenti obiettivi:
1) rapida approvazione del disegno di legge per la
siderurgia;
2) avvio concreto di una politica di programmazione
industriale che, attraverso la costituzione del comparto pubblico
acciai speciali, persegua la qualificazione delle produzioni e la
definizione di un rapporto corretto fra aziende pubbliche e
private, in particolare per quanto riguarda la ricerca, le
innovazioni impiantistiche, gli approvvigionamenti delle materie
prime, la commercializzazione dei prodotti del comparto;
strettamente collegate risultano le necessarie misure per gli
interventi sulle infrastrutture (porti e ferrovie), per gli
stoccaggi e per il risparmio energetico;
3) definizione del riassetto organizzativo e gestionale della
FINSIDER che ne ridimensioni le funzioni burocratiche per assegnare
alla finanziaria un ruolo di coordinamento effettivo delle
imprese;
4) assegnazione immediata alla Cogne dei finanziamenti
previsti dalla legge 675 (già sbloccati per la Cogne dal parere
favorevole del CIPI), in modo da realizzare rapidamente il piano di
ristrutturazione, che prevede la chiusura dell'altoforno con il
contemporaneo avvio produttivo di due forni elettrici da 70
tonnellate, nonché il potenziamento delle produzioni speciali con
la garanzia del mantenimento degli attuali livelli occupazionali e
la completa realizzazione degli interventi previsti dal piano
approvato dal CIPI;
5) rapide decisioni in merito al piano nazionale di
monetazione in cui trovino soluzione i problemi produttivi ed
occupazionali della SADEA;
6) revisione delle riduzioni imposte dalla CEE che risultano
iniquamente punitive nei confronti della siderurgia
italiana.
Il Consiglio regionale impegna la Giunta a richiedere un
incontro fra una delegazione unitaria del Consiglio regionale della
Valle d'Aosta e la Commissione intercamerale per i programmi delle
Partecipazioni Statali, allo scopo di illustrare il presente
documento.
Presidente
- Colleghi Consiglieri, prima di aprire la
discussione, il Vice Presidente Faval, e il collega Minuzzo mi
fanno presente che l'ultimo capoverso reca probabilmente un errore
di trascrizione, per effetto del quale si viene a creare, diciamo
così, un divario di competenze. Le parole:
"...la Giunta..."
devono essere sostituite con le parole:
"...La Presidenza del
Consiglio..."
, perché se si tratta di una delegazione unitaria
del Consiglio è l'Ufficio di Presidenza del Consiglio regionale che
deve essere interessato, anche in accordo con la Giunta, se volete,
affinché sia presente anche il Presidente del Governo regionale. Se
lasciamo le cose come stanno risulta una evidente contraddizione,
perché una delegazione unitaria del Consiglio deve essere promossa,
studiata e organizzata dall'Ufficio di Presidenza del Consiglio
regionale. Ovviamente, la Presidenza del Consiglio si terrà in
stretto contatto con il Presidente della Giunta e con la Giunta
tutta, e nella formazione della delegazione si terrà conto della
rappresentanza dei vari Gruppi e quindi anche del Governo
regionale, ma non si può incaricare la Giunta di promuovere questo
incontro.
È aperta la discussione sull'ordine del giorno. Il lungo
documento è frutto di un lavoro di paziente ricucitura e i
Consiglieri ne sono già bene informati. C'è qualcuno che intende
aggiungere qualche cosa? Probabilmente non ci sono neanche
dichiarazioni di voto, perché possiamo considerare come
manifestazione di consenso tutte le firme che hanno chiesto
l'iscrizione di questo oggetto all'ordine del giorno della seduta
odierna.
Presidente
- Do lettura dell'ordine del giorno in oggetto
con la correzione apportata nell'ultimo capoverso:
ORDINE DEL GIORNO
Il Consiglio regionale della Valle d'Aosta, dopo gli incontri
che i Capigruppo hanno avuto con le OO.SS., la Federazione
Lavoratori Metalmeccanici, il Consiglio di Fabbrica e la Direzione
Aziendale della Cogne, ha preso in esame l'attuale situazione e le
prospettive degli stabilimenti siderurgici Cogne di Aosta e Sadea
di Verrès.
Il quadro che ne è emerso presenta gravi segni di
deterioramento, tali da richiedere interventi non più
rinviabili.
Alla Cogne si è in presenza sia di una caduta produttiva
derivante dalle riduzioni imposte dalla CEE, sia di un ulteriore
aggravamento dell'assetto impiantistico, finanziario e di mercato
le cui cause vanno ricercate nei colpevoli ritardi accumulati nella
realizzazione del piano di ristrutturazione previsto dalla legge 15
giugno 1978, n. 279 e approvato definitivamente dal CIPI in data 17
gennaio 1980.
La Cogne ha accumulato negli ultimi due anni perdite per
circa 100 miliardi di lire, quanto sarebbe cioè bastato per
realizzare metà degli investimenti previsti dal piano.
Si vanno inoltre facendo sempre più strada, con manovre
sotterranee che coinvolgono nuovamente la FIAT-TEKSID, disegni tesi
a ridimensionare la Cogne: rispetto al piano approvato dal CIPI
viene infatti messa in discussione l'installazione del secondo
forno elettrico da 70 tonnellate, poco si sta facendo per la nuova
acciaieria, per la produzione di acciai rapidi e superleghe,
procede con gravi ritardi l'installazione degli impianti TecnoCogne
(macchinari fermi da 5-6 anni).
Questi ritardi stanno comportando seri danni all'azienda, in
termini di perdita di quote di mercato e di mancata
specializzazione e verticalizzazione delle produzioni più
sofisticate.
A corollario si è aggiunta infine la decurtazione dei
salari.
Alla SADEA, anch'essa Azienda del gruppo Nuova SIAS,
specializzata nella produzione di tondelli per monetazione il 10
giugno scade la cassa integrazione speciale per 200 lavoratori i
quali rischiano il posto di lavoro se non verrà al più presto
decisa l'emissione di nuove monete e se non saranno attuati
programmi di riconversione.
Questo succede mentre l'Italia ha raggiunto nel 1980 il
massimo storico nel consumo apparente di acciaio, con quasi 26
milioni di tonnellate, di cui 10 milioni importate dall'estero, che
hanno prodotto un disavanzo commerciale dell'ordine di oltre 2500
miliardi di lire.
Le cause di questi fenomeni così contraddittori risiedono nei
ritardi con i quali IRI e FINSIDER stanno affrontando i problemi
della ristrutturazione impiantistica, del risanamento finanziario e
del coordinamento commerciale delle imprese siderurgiche; risiedono
altresì nell'aver subito da parte governativa l'assimilazione della
siderurgia italiana a quella europea mentre le condizioni
produttive e di mercato sono profondamente diverse.
Il Consiglio regionale della Valle d'Aosta richiama pertanto
l'attenzione del Governo, delle Partecipazioni Statali, delle Forze
Politiche, affinché si realizzino i seguenti obiettivi:
1) rapida approvazione del disegno di legge per la
siderurgia;
2) avvio concreto di una politica di programmazione
industriale che, attraverso la costituzione del comparto pubblico
acciai speciali, persegua la qualificazione delle produzioni e la
definizione di un rapporto corretto fra aziende pubbliche e
private, in particolare per quanto riguarda la ricerca, le
innovazioni impiantistiche, gli approvvigionamenti delle materie
prime, la commercializzazione dei prodotti del comparto;
strettamente collegate risultano le necessarie misure per gli
interventi sulle infrastrutture (porti e ferrovie), per gli
stoccaggi e per il risparmio energetico;
3) definizione del riassetto organizzativo e gestionale della
FINSIDER che ne ridimensioni le funzioni burocratiche per assegnare
alla finanziaria un ruolo di coordinamento effettivo delle
imprese;
4) assegnazione immediata alla Cogne dei finanziamenti
previsti dalla legge 675 (già sbloccati per la Cogne dal parere
favorevole del CIPI), in modo da realizzare rapidamente il piano di
ristrutturazione, che prevede la chiusura dell'altoforno con il
contemporaneo avvio produttivo di due forni elettrici da 70
tonnellate, nonché il potenziamento delle produzioni speciali con a
garanzia del mantenimento degli attuali livelli occupazionali e la
completa realizzazione degli interventi previsti dal piano
approvato dal CIPI:
5) rapide decisioni in merito al piano nazionale di
monetazione in cui trovino soluzione i problemi produttivi ed
occupazionali della SADEA;
6) revisione delle riduzioni imposte dalla CEE che risultano
iniquamente punitive nei confronti della siderurgia
italiana.
Il Consiglio regionale impegna la Presidenza del Consiglio a
richiedere un incontro fra una delegazione unitaria del Consiglio
regionale della Valle d'Aosta e la Commissione intercamerale per i
programmi delle Partecipazioni Statali, allo scopo di illustrare il
presente documento.
Presidente
- Metto in approvazione l'ordine del giorno
relativo all'oggetto testé letto.
Esito della votazione:
Presenti: 27
Votanti: 27
Maggioranza: 14
Favorevoli: 27
Il Consiglio approva.
Presidente
- Colleghi Consiglieri, vi viene distribuita
in questo momento una richiesta di iscrizione d'urgenza all'ordine
del giorno, sottoscritta dai colleghi Fosson, Lanièce, Maquignaz,
Lustrissy e Lanivi. Come d'accordo con gli stessi presentatori, per
l'eventuale iscrizione d'urgenza e il dibattito, l'argomento sarà
messo in discussione mercoledì mattina o pomeriggio o il giorno
successivo, ma molto probabilmente nel pomeriggio di mercoledì
perché secondo la Presidenza i lavori della prossima seduta
potranno concludersi nel corso della giornata.
Non vi sono altri argomenti in discussione.
La seduta è tolta.
Il Consiglio è già convocato per mercoledì mattina alle ore
9,30.
La seduta termina alle ore 18.39.
