Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 106 del 24 febbraio 1983 - Resoconto
OGGETTO N. 106/VII - RISARCIMENTO DI DANNI, DA PARTE DELLA
REGIONE, AD UNA DITTA ARTIGIANA CORRENTE IN LA SALLE.
(Interrogazione con risposta scritta).
PRESIDENTE
: Dò lettura dell'interrogazione con risposta
scritta presentata dal Consigliere Carlassare:
INTERROGAZIONE CON RISPOSTA SCRITTA
PRESA VISIONE della delibera di Giunta n. 6473 del 26.11.1982:
"Concessione e liquidazione di un contributo straordinario alla
Ditta Alberto Solutore e Renato corrente in La Salle a titolo di
indennizzo"; e della successiva n. 7113 del 23.12.1982 che la
modifica parzialmente;
RITENENDO entrambi le de libere poco chiare, nell'illustrazione
e con grosse contraddizioni sulle motivazioni che hanno indotto la
Giunta regionale ad assumere detto provvedimento;
NON ESSENDO state chiarite per niente dagli interventi
effettuati in sede di dibattito consiliare dal Presidente della
Giunta e dall'Assessore Borbey le perplessità del sottoscritto;
INTERROGA
l'Assessore ai Lavori Pubblici, Giuseppe Borbey, per conoscere
(ed avere copia):
1) la documentazione inerente alla
decisione presa dalla
Giunta ad effettuare la costruzione delle difese spondali della
Dora Baltea, in località Le Pont del Comune di La Salle, che hanno
causato i danni relativi alle delibere in oggetto
;
2) il numero della delibera con cui la Giunta ha deciso di
effettuare detti lavori;
3) i progetti di massima ed esecutivi relativi alla costruzione
di dette difese sponda li;
4) il capitolato della gara di appalto;
5) i risultati di eventuali sondaggi del terreno e rilievi
della zona interessata a detti lavori;
6) il testo della perizia di consulenza e stima dei danni
effettuati dall'Ing. Giulio Vallacqua;
la documentazione, redatta congiuntamente dall'Ing. Vallacqua e
dal Geom. Lorenzo Castagno, tecnico incaricato dai fratelli
Alberto, con la quale si è redatta: "una perizia di stima dei danni
provocati prevedendo una valutazione globale compresa tra un minimo
ed un massimo del valore stimato".
PRESIDENTE:
La risposta non è venuta alla Presidenza
quindi non è stata neanche trasmessa al Consigliere interrogante.
Il Presidente della Giunta assicura che perverrà, pertanto si dà
atto che la risposta è in arrivo.
