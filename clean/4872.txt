Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 593 del 11 novembre 1982 - Resoconto
OGGETTO N. 593/VII - COMUNICAZIONE DI RICHIESTA DI ISCRIZIONE
D'URGENZA DI ALTRI OGGETTI ALL'ORDINE DEL GIORNO
DELL'ADUNANZA.
PRESIDENTE:
Prima di passare alla trattazione
dell'oggetto n. 32, vorrei richiamare la vostra attenzione sul
fatto che vi è, da parte dell'Assessore Rollandin e da parte della
Giunta e della I Commissione, una richiesta di iscrizione urgente
all'ordine del giorno.
Abbiamo fatto pochi giorni fa una riunione in cui abbiamo
stabilito alcuni termini e alcune procedure che riguardavano le
giornate a disposizione dei commissari e del Consiglio per l'esame
dei disegni di legge.
Direi che questa è l'eccezione che conferma la regola, perché
proprio le Commissioni e i Presidenti di Commissione, che avevano
sostenuto la necessità, condivisa da tutti, di avere un maggior
tempo a disposizione, cioè almeno dieci giorni prima
dell'iscrizione all'ordine del giorno e prima che il provvedimento
fosse allegato all'ordine del giorno, ritengono che per questi due
provvedimenti, che sono di particolare urgenza, importanza e
delicatezza, si debba derogare da quanto tutti assieme si era
stabilito e da quanto proprio i Presidenti delle Commissioni
avevano sostenuto.
I provvedimenti, vi vengono distribuiti in questo momento, sono
due: uno è il disegno di legge 440, presentato dalla Giunta
regionale il 21 ottobre e riguarda il Testo Unico delle norme
regionali in materia di promozione del servizio a favore di persone
anziane ed inabili e che ha avuto il parere, (che è allegato) in
via d'urgenza, in una riunione congiunta, dalla I e IV Commissione
in data 9 novembre.
Analogamente, vi viene distribuito il disegno di legge n. 442,
presentato dalla Giunta l'8 novembre, e per il quale già si è
riunita d'urgenza la Commissione che ha espresso unanime parere
favorevole, parere che è anche allegato al disegno di legge n.
442.
Colleghi Consiglieri, sapete che a norma di Regolamento, con la
maggioranza dei due terzi del Consiglio che si esprime
favorevolmente, i due disegni di legge possono essere iscritti e,
quindi, io ritengo possano essere trattati nella giornata di
domani.
Pertanto, in questo momento non vi chiedo di pronunciarvi
sull'iscrizione.
Vengono distribuiti i disegni di legge 440 e 442 in modo che ne
possiate prendere visione. Nel corso di questa adunanza, fra
mezz'ora, un'ora, chiederò al Consiglio che si pronunci per la loro
iscrizione all'ordine del giorno. Ovviamente, la discussione, se
saranno iscritti i due disegni di legge, avverrà domani mattina o
nella seduta di domani.
La parola al Consigliere Mafrica; ne ha facoltà.
MAFRICA - (PCI):
Nella I Commissione consiliare sono
stati presentati questi due disegni di legge...
PRESIDENTE
: Io chiederei al Consigliere Mafrica che se ha
da entrare nel merito ci entreremo nel momento in cui il
Consiglio...
MAFRICA - (PCI):
No, parlo della presentazione,
dell'iscrizione con urgenza al Consiglio.
PRESIDENTE
: Ne parleremo quando il Consiglio sarà
chiamato a pronunciarsi. Adesso ho solo annunciato che vengono
distribuiti i due provvedimenti.
Il Consiglio non è chiamato altro che a prendere visione di
questi documenti. Qualsiasi osservazione sui documenti, sulla loro
ammissibilità e sulla loro iscrizione, avverrà nel momento in cui
apriremo la discussione sulla possibilità della loro iscrizione. Io
ho spiegato quello che è avvenuto. I documenti vengono distribuiti,
il Consiglio li riceve, perlomeno per adesso, per prenderne
visione. Fra una ora apriremo la discussione e sarò lieto di dare
la parola per sapere se il Consiglio vuole che si iscrivano o no e
per quali ragioni.
Sono stati distribuiti a tutti i Consiglieri presenti?
Possiamo passare all'oggetto n. 32
