Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2815 del 22 novembre 1991 - Resoconto
OGGETTO N. 2815/IX Concessione e liquidazione di contributi a
saldo per il funzionamento di scuole materne comunali - Anno
scolastico 1990/91.
Presidente
Do lettura del testo della
delibera:
Deliberazione Il Consiglio regionale
viste le proprie deliberazioni n. 1626/lX del 27 novembre 1990 e
1872/lX del 15 febbraio 1991;
delibera
1°) di approvare la concessione ai comuni sottoelencati delle
somme a fianco di ognuno indicate, a titolo di contributo a saldo
nelle spese sostenute durante l'anno scolastico 1990/91, per il
funzionamento delle locali scuole materne, per una spesa
complessiva di lire 101.927.800
(centounomilioninovecentoventisettemilaottocento);
2°) di impegnare e liquidare la spesa complessiva di lire
101.927.800 (centounomilioninovecentoventisettemilaottocento) con
imputazione della stessa al capitolo 56660 del bilancio di
previsione della Regione per l'anno 1991 ("Contributi per la
gestione e il funzionamento di altre iniziative scolastiche ivi
compresi i corsi per lavoratori"), che presenta la necessaria
disponibilità;
3°) di ordinare l'emissione dei relativi mandati di pagamento
secondo le modalità di cui all'articolo 59 della legge regionale 27
dicembre 1989, n. 90.
COMUNE SPESE SOSTENUTE ACCONTO SALDO
Champorcher 30.604.500 7.000.000 23.604.500
Gressan 9.777.800 / 16.867.800
La Magdeleine 23.867.800 7.000.000 9.777.800
Ollomont 34.719.800 7.000.000 27.719.800
Rhêmes-Notre-Dame 30.957.900 7.000.000 23.957.900
Presidente
Ha chiesto di parlare l'Assessore alla
Pubblica Istruzione Rusci, ne ha facoltà.
Rusci (PRI)
Interveniamo con dei contributi a
saldo a favore dei comuni di Champorcher, La Magdeleine,
Rhêmes-Notre-Dame e Ollomont, atti a coprire le spese per il
funzionamento di scuole materne locali, organizzate cioè dalle
amministrazioni comunali in quanto non si raggiunge in queste zone
il numero minimo stabilito dalla legge, che è di cinque
bambini.
Presidente
Pongo in votazione la deliberazione in
oggetto:
Esito della votazione
Presenti, votanti e favorevoli: 29
Il Consiglio approva all'unanimità
