Classificazione
CONSIGLIO REGIONALE
Attività consiliare d'aula



Oggetto del Consiglio n. 784 del 22 ottobre 2014 - Resoconto
OBJET N° 784/XIV - Communications du Président de la
Région.
Président
- La parole au Président de la Région.
Rollandin (UV) -
Merci Président.
Je voulais seulement rappeler que le 16 d'octobre il y a eu, à
Rome, une rencontre de la Conférence des Présidents, là où on a,
entre autres, examiné l'ébauche - qui maintenant est définitive -
de la résolution qui a été présentée de la part du Gouvernement
pour l'engagement futur de 2015 pour la proposition budgétaire. Là
il y a eu, comme vous avez lu sur les journaux, une prise de
position officielle de la part de tous les Présidents vis-à-vis
surtout des engagements face aux thèmes de la santé publique et des
transports. Pour les Régions à Statut ordinaire ça signifie un
engagement insupportable et donc il y a eu une réaction conséquente
et on a participé, bien sûr, au débat qui a été présenté. Demain il
y aura une rencontre d'une délégation des Présidents avec le
Président du Conseil des Ministres où l'on présentera les
évaluations faites au nom de toutes les Régions et, bien sûr, en
tenant compte du fait qu'on ne peut pas demander aux Régions, comme
conséquence de la réduction des financements, d'augmenter les taxes
et tout ce qui est conséquent, voire l'IRAP et les conséquences de
la réduction au niveau national, pour avoir comme conséquence une
augmentation au niveau des Régions. C'est un des raisonnements
faits à cette occasion. Donc on suivra le débat qui sera porté à
l'attention du Parlement, suite au discours et au débat qui se
tiendra, demain, à la Présidence du Conseil des Ministres.
Merci.
Presidente -
La parola al collega Bertin.
Bertin (ALPE) -
Grazie Presidente.
Dalle anticipazioni giornalistiche sulla legge di stabilità, i
tagli riguarderebbero sostanzialmente 6 miliardi allo Stato, 5
miliardi e 7 alle Regioni e, sostanzialmente, quasi 2 miliardi ai
Comuni; in termini percentuali il 3 percento ai Ministeri, molto di
più agli altri. Il Governo, che non è in grado di attuare una seria
spending review
nei suoi Ministeri, scarica i tagli su
Regioni e Comuni, vale a dire: trasporti, sanità e servizi in meno
ai cittadini, oppure - come si diceva - si alzano le tasse.
Ha ragione da questo punto di vista Chiamparino: questa legge di
stabilità, così com'è, è inaccettabile; con la legge di stabilità e
con la riforma costituzionale si rischia di smantellare il sistema
regionale italiano, "rottamare" le Regioni e vendere un'illusione
di cambiamento. Le Regioni hanno molto da farsi perdonare, ma lo
Stato anche, non credo sia da questo punto di vista immune da
colpe. Dopo decenni di discussioni inconcludenti sul federalismo,
ecco il risultato! Tanto di moda il federalismo fiscale, si è
tradotto in una legge mediocre che è finita in un cassetto. Solo la
Valle d'Aosta ne ha visto un'applicazione insieme alle Regioni
Friuli Venezia Giulia e le Province di Trento e Bolzano.
È di questi giorni, del 15 ottobre, la firma di un accordo per
le Province autonome di Trento e Bolzano del Governo Renzi riguardo
ai finanziamenti, ai rapporti finanziari tra Regione, Provincia e
Stato, un accordo che archivia quello fatto a Milano e che mette in
sicurezza le finanze delle Province in questione; patto di garanzia
è stato chiamato questo nuovo accordo che garantisce il
finanziamento delle Autonomie provinciali e mette al riparo le
Province dalle manovre successive e dalle leggi di stabilità. Non
entrerò nel dettaglio, abbiamo letto tutti questo accordo tra lo
Stato e le Province di Trento e Bolzano.
A questo punto, con il cerino in mano restiamo soltanto noi, la
Valle d'Aosta, la Valle d'Aosta che è rimasta al famigerato "patto
di Palazzo Grazioli", l'accordo Rollandin-Berlusconi, un patto
estremamente penalizzante per noi e, soprattutto, che non ci pone
al riparo dalle manovre finanziarie e dagli interventi finanziari
dello Stato, come abbiamo potuto constatare in questi anni;
interventi che stanno stravolgendo, di fatto, la finanza pubblica
regionale. Insomma, gli altri trovano soluzioni alternative,
garantiscono e danno stabilità al finanziamento della propria
autonomia, si muovono, mentre noi, al momento, siamo fermi a
Palazzo Grazioli! È superfluo che esprima un mio giudizio su questa
situazione. Bisogna al più presto cercare di venirne fuori; Trento
e Bolzano hanno tracciato una via, al più presto è utile seguirla.
Grazie.
Presidente -
Grazie collega Bertin. Altri che chiedono la
parola? Non vedo altri... La parola al Presidente della Regione
Rollandin.
Rollandin (UV) -
Sì, molto brevemente, avremo modo di
entrare nel merito di quello che il Consigliere Bertin ha voluto
ricordare nel dettaglio, perché avremo modo soprattutto di
leggerlo, e leggerlo attentamente, e verificare che quello che ha
detto non corrisponde assolutamente al vero. Ci sono le clausole
fatte mettere da parte dello Stato: qualsiasi manovra successiva
sia necessaria, sarà possibile nel limite del 10 percento, non è
vero che non ci sarà, e in più ci sono degli addebiti; entrambe le
Regioni hanno lasciato allo Stato quasi un miliardo di euro, quindi
modificando in negativo quello che era l'accordo precedente. Non
entro di più nel merito, perché quando parleremo di bilancio e
parleremo di questi temi faremo i paragoni, così avremo modo,
ancora una volta, di specificare qual è la differenza
dell'accordo.
Presidente -
Grazie Presidente. Punto 3 all'ordine del
giorno...chiedo scusa, Gerandin sempre sulle comunicazioni? La
parola al collega Gerandin.
Gerandin (UVP) -
Merci Président.
Chiaramente senza voler entrare nel merito dell'accordo che è
stato siglato, era solo per dire che da alcune parti comunque viene
considerato un accordo al ribasso quello che è stato siglato per
Trento e Bolzano, per cui nel contenuto entreremo...
Il mio è solo un intervento riferito al fatto che si condivide
la preoccupazione che lei ha espresso, Presidente, sul fatto che il
federalismo è una parola che è stata cancellata dal dizionario, sul
fatto che il Governo in questo momento si fa bello e noi paghiamo.
Era solo per dire che, in merito alla comunicazione che lei ci ha
fatto dell'incontro che ci sarà domani, sarebbe importante sapere
qual è almeno la posizione che il Governo assumerà a questo tavolo,
che lei assumerà a questo tavolo, in quanto la situazione Valle
d'Aosta, se la vogliamo esaminare, è ancora diversa rispetto al
resto di questo tavolo degli altri Presidenti di Regione, nel senso
che noi, avendo i 10/10 della fiscalità, di fatto paghiamo due
volte! Allora il problema vero è che se qualcuno si fa bello col
bonus
di 80 euro di fatto va ad incidere su quella che è
l'IRPEF, e l'IRPEF è un'entrata in meno che avremo come Regione,
con conseguenza sui prossimi bilanci; idem il discorso del taglio
dell'IRAP, nel senso che noi introitiamo l'IRAP. Ora era per capire
se c'è - e io mi auguro che ci sia - un documento che, per quello
che riguarda la Valle d'Aosta, abbia dei contenuti diversi rispetto
a quella che è la problematica delle altre Regioni a Statuto
ordinario, che, a mio parere, hanno giustamente manifestato contro
una legge che in questo momento penalizza, penalizza fortemente
quelli che lei diceva essere dei servizi che rischiano di essere
messi in discussione o, quanto meno, obbligherà le Regioni ad
aumentare le imposizioni locali, le tasse locali (vedi
l'addizionale IRPEF o quant'altro). Grazie.
Presidente -
Grazie collega Gerandin. La parola ancora al
collega Bertin.
Bertin (ALPE) -
Soltanto per una piccola precisazione.
Evidentemente il nuovo accordo costerà caro anche a loro, 800
milioni, il primo anno 900 milioni, eccetera, ma l'obiettivo è
quello di mettere in sicurezza la finanza pubblica regionale, dando
la possibilità di programmare, come doveva essere il federalismo
fiscale e come non è stato. Pertanto è utile cercare di muoversi in
quella direzione, dando sicurezza alle nostre entrate e dandoci, in
questo modo, anche la possibilità di finanziare e di programmare a
medio e lungo termine. Grazie.
Presidente -
Grazie collega. La parola al Presidente
della Regione.
Rollandin (UV) -
Sì, grazie, anche se credo che
l'interlocuzione la faremo in termini più ampi; siamo nelle
comunicazioni, e quindi sarò sintetico. Solo per dire che domani,
nell'incontro, la delegazione porterà i riferimenti che sono già
stati discussi e che vanno sostanzialmente nella logica di non
poter, per quanto riguarda le Regioni a Statuto ordinario, avere
questo impatto soprattutto sui servizi - come ho detto - sanitari e
dei trasporti. Nel contempo, faranno presente il quadro generale,
ma non si entrerà nel merito come Regione a Statuto speciale, non
abbiamo fatto una precisazione perché nel riparto dovremo avere un
incontro proprio nel merito, a parte, quindi non può essere
discusso nell'insieme proprio per questa ragione; quindi la
delegazione porterà le osservazioni generali che sono state fatte.
Grazie.
Presidente -
Grazie Presidente. Possiamo passare quindi
al punto 3 all'ordine del giorno.
