Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 314 del 10 maggio 1983 - Resoconto
OGGETTO N. 314/VII - INIZIATIVE PER LA LIBERAZIONE DI
EVENTUALI "DESAPARECIDOS" ARGENTINI ANCORA DETENUTI. - Approvazione
di ordine del giorno.
PRESIDENTE:
Il consigliere Mafrica mi ha prevenuto. Io
prima di passare allo esame dell'articolato devo mettere in
approvazione l'ordine del giorno. Pertanto chiedo se ci sono
dichiarazioni di voto sull'ordine del giorno, che è stato accettato
dal Presidente della Giunta.
Ha chiesto di parlare il Consigliere Nebbia.
NEBBIA (P.S.I.):
Intervengo per proporre una leggera
modifica lessicale perchè il testo mi pare poco intelliggibile:
proporrei di formulare la prima parte in questo modo: "Esperire
ogni possibile tentativo di restituire alla libertà gli eventuali
desaparecidos", invece che "restituzione alla libertà per eventuali
desaparecidos".
PRESIDENTE:
Metto in approvazione l'ordine del giorno,
con le modificazioni suggerite dal Consigliere Nebbia.
IL CONSIGLIO REGIONALE
INDIGNATO per la cinica dichiarazione della Giunta militare
argentina con la quale si afferma che i circa 30.000
"desaparecidos" sono tutti morti;
NELL'ASSOCIARSI alla ferma protesta del Presidente Pertini che
ha denunciato al mondo intero le atrocità dei generali
argentini;
INVITA
il Governo italiano a compiere tutti i passi diplomatici
necessari per esperire ogni possibile tentativo di restituire alla
libertà gli eventuali "desaparecidos" ancora detenuti in carceri o
campi di concentramento;
e DA' MANDATO al Presidente del Consiglio di far pervenire il
presente ordine del giorno al Governo, ai Gruppi Parlamentari e
all'Ambasciata argentina a Roma.
ESITO DELLA VOTAZIONE
Presenti, votanti e favorevoli: ventisei
Il Consiglio approva all'unanimità.
