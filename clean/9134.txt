Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3656 del 6 aprile 1988 - Resoconto
OGGETTO N. 3656/VIII - ADESIONE DELLA VALLE D'AOSTA ALLA
CAMPAGNA EUROPEA SULLA INTERDIPENDENZA E LA SOLIDARIETÀ NORD-SUD.
(APPROVAZIONE DI ORDINE DEL GIORNO).
PRESIDENTE:
Do lettura dell'ordine del giorno in oggetto,
presentato dal Presidente della Giunta.
ORDINE DEL GIORNO
Il Consiglio regionale della Valle d'Aosta
APPRESO
che il Consiglio d'Europa e la Comunità Europea, con
l'appoggio del Parlamento Europeo, si sono resi promotori di una
campagna pubblica europea sulla interdipendenza e la solidarietà
NORD/SUD, campagna inaugurata con un discorso del Re di Spagna
tenuto all'Assemblea Parlamentare di STRASBURGO il giorno 26
gennaio 1988;
SOTTOLINEA
l'importanza di tale campagna che, nell'analizzare le
relazioni NORD/SUD, caratterizzate da una crescente
interdipendenza, si propone di approfondire i grandi temi del
divario NORD/SUD, al fine di trovare adeguate e costruttive misure
da adottare per superare gli attuali conflitti economici, sociali,
ecc.
AUSPICA
che l'opinione pubblica valdostana sappia cogliere
l'importanza di tale iniziativa e degli scopi che la stessa si
prefigge, al fine di assicurare alla stessa il rilievo che
necessita.
ASSICURA
la propria disponibilità a partecipare alle varie iniziative
che verranno promosse nell'ambito della campagna di cui
trattasi;
IMPEGNA
il Presidente della Giunta regionale a trasmettere il
presente ordine del giorno al Comitato Italiano per la Campagna
europea sulla interdipendenza e la solidarietà NORD/SUD.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Deux mots pour dire que nous avons
présenté cet ordre du jour - et nous en parlions avec M. Dolchi qui
a participé à une rencontre à ce sujet - car le Conseil d'Europe
avait envoyé une lettre me demandant qu'il y ait un engagement sur
les problèmes économiques, les différences entre Nord-Sud et
l'engagement dans le cadre économique d'une Europe qui est en train
d'évoluer; je crois que c'est le minimum que le Conseil peut
faire.
Je voudrais souligner l'engagement de toutes les forces
politiques à ce sujet à l'échelle nationale mais surtout dans le
cadre du débat européen. Si quelqu'un veut lire les comptes-rendus
des interventions des conseillers, ils vont dans cette
direction.
Je pensais qu'il serait bien de donner un signe de ce que le
Conseil veut assurer en tant qu'engagement dans ce sens.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Siamo molto d'accordo con questo ordine
del giorno, perché riteniamo che i problemi che riguardano i
rapporti economici tra il Nord ed il Sud siano di grande interesse
per tutti i popoli.
Approfitto dell'occasione per ricordare al Presidente della
Giunta che, in risposta ad una nostra interpellanza, aveva preso
l'impegno di predisporre una proposta di legge che riguardasse
l'applicazione, in Valle d'Aosta, della legge nazionale per la
cooperazione con i Paesi in via di sviluppo. Grazie.
PRESIDENTE:
Se nessuno chiede la parola, pongo in
votazione l'ordine del giorno in oggetto.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
