Classificazione
CONSIGLIO REGIONALE
Attività consiliare d'aula



Oggetto del Consiglio n. 1063 del 1° dicembre 2021 - Resoconto
OBJET N° 1063/XVI - Communications du Président de la
Région.
Bertin (Presidente) -
Punto n. 2 all'ordine del giorno.
Ha chiesto la parola il presidente della Regione Lavevaz, ne ha
facoltà.
Lavevaz (UV) -
Colgo come al solito l'occasione di queste
comunicazioni per condividere con voi i principali elementi della
gestione della lotta alla pandemia sul nostro territorio e la
situazione attuale.
Com'è stato comunicato in questi giorni, le ultime settimane
hanno registrato un'impennata dei contagi anche in Valle d'Aosta,
viviamo numeri simili a quelli più alti della scorsa primavera
quando però l'impatto sul nostro sistema sanitario era molto
maggiore. La situazione diversa oggi è portata dalla grande
adesione dei Valdostani alla campagna vaccinale che in questi
giorni è al centro di un nuovo sforzo. Le somministrazioni delle
terze dosi si affiancano a una ripresa delle adesioni per le prime
dosi. Ringrazio quindi chi continua a lavorare in questa direzione
e tutti coloro che hanno scelto di assumersi la propria parte di
responsabilità collettiva. Con l'occasione rilancio l'appello
lanciato dall'assessore Barmasse e dal direttore generale
dell'Azienda Massimo Uberti, in particolare ci vogliamo rivolgere
al personale sanitario presente in Valle d'Aosta come
professionisti in pensione e liberi professionisti per collaborare
nelle prossime settimane con lo sforzo straordinario cui siamo
chiamati.
Sono stati molti poi i confronti con il Governo centrale per le
nuove norme sul contenimento dei contagi, l'obiettivo comune è
quello di garantire al massimo sia le attività economiche, sia la
didattica, nonostante la scuola sia inevitabilmente un luogo a
maggior rischio e con una circolazione del virus più alta. Andiamo
verso una stagione fondamentale e stiamo lavorando perché i mesi di
dicembre e gennaio possano dare le risposte che tutti attendiamo,
sarà però indispensabile un attento rispetto delle regole. Per
questo lavoriamo in stretto rapporto con l'Assessorato, l'Azienda
USL, i Sindaci e le Forze dell'ordine perché possa essere raggiunto
un obiettivo che è collettivo. Vi comunico poi che venerdì scorso è
stato avviato il percorso di formazione che la Regione ha costruito
insieme ad Avviso Pubblico in un progetto iniziato insieme al
Consiglio regionale. Il primo incontro della serie ha visto una
buona partecipazione ed è stato dedicato ai segnali di allerta che
possono permettere di individuare i tentativi di infiltrazioni da
parte delle organizzazioni mafiose nell'Amministrazione pubblica.
Si è trattato di un primo passo importante, di un percorso con un
taglio pratico ed esperienziale. L'idea è quella di dare elementi
di conoscenza utili a tutti coloro che svolgono quotidianamente
attività di amministrazione grazie alla condivisione di buona
prassi ed esperienze significative.
Lundi dernier j'ai accueilli au Palais de la Région, avec le
président Bertin et l'assesseur Caveri, le nouveau consul de France
à Milan, monsieur Francois Revardeaux. La rencontre a été très
intéressante, elle s'est insérée dans le dialogue qu'on avait
commencé avec l'ambassadeur de France en Italie, Monsieur Christian
Masset au mois de juin. La visite s'est déroulée au lendemain de la
signature du Traité du Quirinal, qui consacre une nouvelle
collaboration entre l'Italie et la France. Nous avons immédiatement
voulu nous proposer en tant que lieu privilégié pour développer ces
nouveaux rapports qui sont pensés pour consolider les relations
entre Paris et Rome. Nous avons communiqué au Consul notre volonté
de proposer la Vallée d'Aoste pour un rôle central dans le
renforcement de ces relations, à partir de la relation de la
prochaine rencontre prévue par le Traité, les collaborations
transfrontalières sur les deux côtés du Mont-Blanc que nous
développons depuis des décennies peuvent être le meilleur exemple
de coopération possible entre nos deux Pays.
Vi segnalo anche come nei rapporti istituzionali con le
rappresentanze diplomatiche ho ricevuto la scorsa settimana il
console di Croazia a Milano Stjepan Ribic in un incontro
particolarmente cordiale.
Concludo le comunicazioni per esprimere anche a nome del Governo
regionale il cordoglio per la morte di Leandro Pession,
pisteur-secouriste
, che è stato travolto da una valanga a
Valtournenche e ha perso la vita. La nostra vicinanza ovviamente va
anzitutto alla famiglia, che vogliamo stringere nell'abbraccio
delle istituzioni e a tutti gli amici e colleghi che hanno scelto
di consacrare il loro lavoro e la loro vita alla montagna.
Presidente -
Ha chiesto la parola il consigliere Aggravi,
ne ha facoltà.
Aggravi (LEGA VDA) -
Approfitto per l'accenno che il
presidente Lavevaz ha fatto sulla conclusione di questa prima fase
o comunque di quest'attività che è stata fatta di promozione alla
legalità e incontri promossi dalla Presidenza del Consiglio e dalla
Presidenza della Regione per fare una considerazione che penso
possa essere utile a tutti, in particolare a lei, parlo più al
Presidente del Consiglio, per un discorso istituzionale.
Sicuramente non bastano alcuni incontri o un disegno di legge su
un Osservatorio per fare prevenzione e risolvere il problema
dell'infiltrazione mafiosa o anche delle
bad practice
per
una volta che spesso ha interessato istituzioni, organismi di ogni
livello e di ogni realtà, non parliamo della nostra, ma parliamo in
generale e di pessimi esempi perché cerchiamo sempre dei buoni
esempi, ma sappiamo che ci sono anche degli esempi pessimi che
rappresentano a loro volta un buon esempio per non fare quello che
è stato fatto.
Dico questo e soprattutto vorrei fare un invito ai due
Presidenti per un maggior coinvolgimento anche degli Enti locali e
un maggior coinvolgimento anche di quegli organismi intermedi con
cui comunque l'Amministrazione deve avere a che fare. Perché dico
questo? Perché ho partecipato alla maggior parte degli incontri e
sinceramente in aula c'era molta poca gente, non so a livello
streaming
ma io penso che non basti l'organizzazione, mi si
perdoni, di una messa, l'esecuzione di una messa per risolvere il
problema che ci potrebbe attanagliare o ci potrebbe coinvolgere
prima o poi. Bisogna fare qualcosa di più e soprattutto bisogna
farlo più insieme perché altrimenti l'effetto e il risultato non è
quello sperato.
Visto che questa istituzione, quest'Amministrazione si è data
anche una regola importante: quella di valutare la fattibilità e
l'efficacia delle proprie leggi, io penso che anche su queste
iniziative dobbiamo cercare di capire se effettivamente sono
efficaci o no, non basta la loro organizzazione per risolvere il
problema. Dico questo e lo voglio nuovamente dire perché siamo
tutti molto interessati e molto attenti ai livelli alti
dell'Amministrazione per andare a cercare i grandi casi, ma spesso
e volentieri sappiamo che queste dinamiche avvengono soprattutto
nel sottobosco e nelle realtà più piccole, e non lo dico a
caso.
Io vorrei che ci fosse un maggior coinvolgimento non soltanto
dell'Amministrazione regionale, dell'istituzione Consiglio
regionale ma - perché no? - magari la prossima volta anche un
coinvolgimento forte da parte del Consiglio permanente degli Enti
locali e non soltanto.
Presidente -
Tra l'altro, è proprio in questa direzione
che si andrà, questa era una prima fase, sono già stati avviati
contatti con il Celva per organizzare una seconda parte che
riguarderà più strettamente gli Enti locali, che sono peraltro in
prima linea da questo punto di vista perché hanno anche delle
strutture e sono quelli che gestiscono il territorio e più di altri
possono vedere o non vedere certe degenerazioni sul proprio
territorio, pertanto questo è già in cantiere. Ha chiesto la parola
la consigliera Spelgatti, ne ha facoltà.
Spelgatti (LEGA VDA) -
Saluto con favore questo percorso
che porterà l'istituzione dell'Osservatorio, però l'auspicio è che
veramente tutto ciò non risulti soltanto qualche cosa di facciata.
È molto positivo perché è importante finalmente incominciare anche
a livello istituzionale a parlare di 'ndrangheta in Valle d'Aosta
che è stato sempre un argomento tabù, ricordiamo tutte le
difficoltà che avevamo anche quando eravamo in Consiglio comunale e
parlavamo già di 'ndrangheta e le risposte pesantissime da parte
della gente, da parte delle altre forze politiche perché si è
sempre negato sostanzialmente questo tipo di fenomeno come se
riguardasse sempre qualche cosa che sta al Sud ma "In Valle d'Aosta
no, non esiste, no, non c'è", quindi il negazionismo e la mancanza
di presa di coscienza da parte delle Istituzioni, da parte delle
forze politiche, da parte della gente stessa che non riconosce e
non sa individuare il fenomeno all'interno della propria Regione è
il problema più grave.
Ricordo anche il consigliere Andrione all'epoca che in Consiglio
comunale era stato promotore con anche il nostro supporto, che poi
ha portato al voto poi favorevole per l'istituzione
dell'Osservatorio antimafia in Comune, però poi sostanzialmente di
fatto nulla è stato fatto, quando noi nel frattempo poi siamo
approdati in Consiglio regionale ma il segnale più grave è stato il
fatto che il Comune di Aosta ha tolto e ha rinunciato
all'Osservatorio dicendo già subito: "tanto lo istituiranno in
Regione". Un segnale bruttissimo perché non vedo perché non possa
esserci un Osservatorio comunque sul Comune di Aosta che va ad
osservare qualche cosa di differente e poi perché toglierlo ancora
prima che ci sia l'istituzione a livello regionale.
Se tutto questo quindi serve per sensibilizzare da una parte
l'intera popolazione sul fenomeno, se tutto questo porterà poi però
davvero a delle azioni concrete a livello anche amministrativo, di
controllo reale, partendo da questo e arrivare poi chiaramente a un
controllo reale su tutti i comportamenti anche all'interno
dell'Amministrazione, fuori dall'Amministrazione, gli appalti e
comunque, ripeto, una presa di coscienza da parte di tutti delle
problematiche, quindi a una reazione da parte del tessuto ben
venga. Se tutto questo diventa in realtà invece soltanto un
fenomeno di facciata in cui si dice: "va beh, abbiamo
l'osservatorio, che bello, facciamo due convegni in cui
sostanzialmente poi ci sono poche persone che partecipano", allora
l'operazione sarà un
flop
.
Ci deve essere questo impegno da parte di tutti, da parte di
tutte le forze politiche per arrivare veramente a dare poi dei
risultati concreti e a far sì che veramente ci sia un apporto di
legalità maggiore in tutto il tessuto della Valle d'Aosta.
