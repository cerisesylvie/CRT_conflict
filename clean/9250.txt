Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3814 del 3 giugno 1988 - Resoconto
OGGETTO N. 3814/VIII - COMMIATO DI FINE LEGISLATURA.
PRESIDENTE
: Signori Consiglieri, prima di chiudere i
lavori, consentitemi alcune brevissime considerazioni.
Al termine di questa seduta straordinaria, che credo sarà
l'ultima della legislatura, ritengo doveroso rivolgere a voi tutti
il più sentito e caloroso ringraziamento per il lavoro svolto in
questi cinque anni.
Il Consiglio, soprattutto per merito vostro, ha lavorato
alacremente ed ha prodotto numerosi atti amministrativi e
legislativi nell'interesse della comunità. Il dibattito è sempre
stato sufficientemente pacato ed ha consentito di sviscerare le
tematiche più importanti.
Rivolgo un sincero ringraziamento al Presidente della Giunta ed
a tutti i componenti dell'Esecutivo per la disponibilità sempre
dimostrata per il buon funzionamento dei lavori consiliari.
Alcuni di noi non si ripresenteranno per la prossima
competizione del 26 giugno ed a loro desidero far giungere il
grazie più sincero per la loro attività.
A tutti coloro, invece, che si sono impegnati nella campagna
elettorale, non posso che augurare di poter raccogliere il frutto
del lavoro svolto.
Mi sembra doveroso, infine, rivolgere un ringraziamento ai
funzionari che, con la loro presenza e competenza, hanno assicurato
un lineare svolgimento delle sedute consiliari.
Signori Consiglieri, credo che qui abbia termine la legislatura
e che i prossimi lavori riprenderanno dopo le elezioni.
La seduta è tolta
L'adunanza termina alle ore 11,29
