Classificazione
CONSIGLIO REGIONALE
Costituzione e funzionamento degli organi consiliari



Oggetto del Consiglio n. 1900 del 10 maggio 2006 - Resoconto
OBJET N° 1900/XII - Déclarations des néo-Conseillers Carmela
Fontana et Eddy Ottoz.
Président - Je formule, au nom du Conseil régional, nos
meilleurs vœux de bienvenue et de bon travail
aux nouveaux Conseillers Mme Fontana et M. Ottoz.
La parole à la Conseillère Fontana Carmela.
Fontana (GV-DS-PSE) - Innanzitutto un saluto a voi tutti. Sono
onorata di far parte di questa Assemblea, siederò in quest'aula con
semplicità e molta buona volontà di operare con chiarezza,
trasparenza e dedizione in funzione dei cittadini e della Valle
d'Aosta. Grazie.
Président - La parole au Conseiller Ottoz.
Ottoz (UV) - Colleghi Consiglieri, considero un onore tornare a
rappresentare il popolo valdostano nella sua più alta assise
parlamentare; un onore, ma anche un impegno, poiché, così come
nella precedente legislatura, ma ancor più oggi, le responsabilità
che pesano in quest'aula sulle spalle di tutti noi sono vitali per
il futuro della Valle. Les années 80 et 90 avec leurs précieuses
opportunités économiques - et non seulement économiques - font
désormais partie de notre passé. Laissons à d'autres après nous la
tâche de juger si la Vallée a su cueillir toutes ces opportunités
et en faire profiter tous les Valdôtains. A nous la conscience que
ces opportunités sont en train de se tarir alors qu'une crise
internationale avance se nourrissant d'intolérance et puant le
pétrole, la conscience qu'au niveau national toute valeur
s'effrite, mais surtout que la politique valdôtaine vit aujourd'hui
une de ses saisons les plus difficiles. M'impegnerò come nella
precedente legislatura per i temi che mi sono più vicini: lo sport
con i suoi valori sociali e formativi, lo sviluppo della nostra
Regione, le sue tradizioni che non significano però isolamento o
arroccamento, ma costante confronto con ciò che è fuori Valle.
Non ho potuto contribuire alla definizione del programma di
questa maggioranza, ma rispetterò con la massima lealtà e
correttezza la fiducia incondizionata che qui confermo al
Presidente Luciano Caveri, del quale apprezzo l'esperienza e le
capacità politiche e per il quale nutro una profonda stima
personale. Dal 2004 non ho rinnovato la mia iscrizione all'"Union
Valdôtaine", ma aderisco per ora quale indipendente al gruppo
dell'"Union", che a suo tempo mi ha proposto la candidatura nella
sua lista e che per questo ancora ringrazio. Ci tengo a ricordare
che noi, colleghi Consiglieri, rappresentiamo l'intero elettorato e
non solo una parte di esso e a tutto l'elettorato rispondiamo.
Cercherò contestualmente di dare il mio contributo affinché il
momento difficile che attraversa il movimento unionista si risolva
al meglio e all'altezza delle responsabilità che dalla sua gente è
chiamato ad assolvere. Il mio voto, per quello che potrà valere,
sarà ispirato a questi valori e sono certo che la mia fiducia nei
confronti del Presidente Caveri e della sua Giunta si troverà
sempre ad essere legata a provvedimenti fondati sul rispetto
dell'interesse pubblico valdostano. Solo se per assurdo in qualche
circostanza così non fosse, o a me non sembrasse, voterò secondo
coscienza. Una ferrea disciplina di gruppo è fondamentale in
circostanze straordinarie, ma quando diventa un'abitudine può
provocare il peggiore dei pericoli per un'Assemblea: il distacco
dalla realtà che è fuori di quest'aula e che vivono i cittadini che
ci hanno eletti. Credo sia giusto essere chiari su questo qui ed
oggi. Non mi sembra che di questi tempi vi sia ulteriore necessità
di doppiezze, di trame, di "inciuci". È qui in Consiglio che le
posizioni devono confrontarsi "a viso aperto", con coraggio e
rispetto per gli interessi della collettività valdostana e non di
una sua sola parte qualsiasi essa sia.
J'admets qu'il y a 3 ans, au moment d'accepter la candidature,
j'eus du mal à partager l'excès de pragmatisme dans le choix de la
confirmation des candidats de plusieurs listes. Il n'était dès lors
pas impossible de prévoir que certains "nœuds"
auraient trouvé une solution apparente ou illusoire dans un "souk"
des impunités, un spectacle auquel les Valdôtains ont ensuite
assisté et qu'ils paraîtraient n'avoir pas oublié, si l'on en juge
par ce qui se passe aujourd'hui. Per qualcuno sarà "acqua passata",
ma ci tengo a dire che si tratta di una riserva che mantengo
interamente e che non ho assolutamente superato. I mezzi
pregiudicano i fini ed episodi di questa natura indeboliscono la
credibilità delle istituzioni. I valori ed i principi etici non
dovrebbero essere contabilizzati come oneri indeducibili. Ciò sia
detto per desiderio di onestà e chiarezza.
Vi ringrazio per le manifestazioni personali di stima e di
affetto che al momento del mio ritorno in Consiglio ho ricevuto da
parte di pressoché tutti i Consiglieri di maggioranza e di
moltissimi, dell'opposizione. Con l'aiuto di voi tutti mi auguro di
poter essere all'altezza del compito che questo difficilissimo
periodo per la nostra Valle ci assegna. Viva la Valle d'Aosta!
Le Conseil prend acte.
