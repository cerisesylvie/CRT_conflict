Classificazione
CONSIGLIO REGIONALE
Costituzione e funzionamento degli organi consiliari
FINANZA REGIONALE E LOCALE
Partecipazioni azionarie regionali
SPORT E TEMPO LIBERO
Enti e Società sportive
TRASPORTI E VIABILITÀ
Impianti a fune



Oggetto del Consiglio n. 1445 del 24 settembre 2015 - Resoconto
OGGETTO N. 1445/XIV - Approvazione di mozione: "Impegno per
un'audizione in seconda Commissione consiliare dei componenti del
Consiglio di amministrazione della società Monterosa per un esame
dei risultati conseguiti e delle scelte future".
Presidente -
Chi intende illustrare la mozione? La parola
al collega Bertschy.
Bertschy (UVP)
- Grazie Presidente.
La mozione, a distanza di un anno dalla decisione assunta in
Consiglio regionale di dare un nuovo corso alla gestione della
società Monterosa, con la necessità che c'è di andare ad
approfondire cos'è successo in quest'anno, intende proporre al
Consiglio regionale una discussione sull'argomento, ma soprattutto
un secondo appuntamento importante in Commissione consiliare per
andare a valutare gli effetti di questo cambio di governo alla
testa della società. L'impressione che abbiamo, anche se appunto
non è in quest'occasione che vogliamo andare a fondo rispetto ai
temi che devono essere trattati, è che non sia ancora scattata
quell'azione di riorganizzazione che è necessario fare, non è
ancora cambiata la mentalità nella valutazione di tutta una serie
di necessità che anche il nuovo corso di gestione delle società di
impianti a fune vede sempre più appunto necessarie. Allora,
vorremmo prima acquisire dalla voce diretta del Presidente del
Consiglio di amministrazione e dei componenti del Consiglio di
amministrazione le informazioni necessarie e poi rimandare
valutazioni rispetto appunto agli obiettivi raggiunti. Certo è che
ci aspettavamo di vedere scelte già compiute, in particolare
appunto per la riorganizzazione del personale, per la valutazione
di alcuni costi, per soprattutto la rivalutazione anche di figure
importanti all'interno dell'azienda, ma allo stesso tempo figure
che, per quello che ci viene detto, svolgono ancora troppa attività
autonoma parallela, soprattutto la necessità è quella di capire se
si è fatta un'evoluzione rispetto alla trasparenza nella gestione
di tutti i servizi che la società deve compiere. Oggi quindi
vogliamo segnalare questa necessità e valutare insieme come
arrivare ad avere tutti gli elementi visto che in Commissione poi
per tutti i Consiglieri è possibile anche fare approfondimenti su
tutti i temi che bene si conoscono...andare a valutare appunto gli
effetti di questo cambio di marcia. Per ora mi fermo qui in attesa
di una discussione.
Presidente
- Grazie collega. Siamo in discussione
generale, qualcuno intende prendere la parola? Chiudiamo la
discussione generale. La discussione generale è chiusa. Per la
Giunta la parola all'Assessore Marguerettaz.
Marguerettaz (UV)
- Sì, grazie.
Riteniamo che questa mozione sia sicuramente accoglibile. Credo
che un approfondimento in Commissione possa essere solo utile per
valutare tutta una serie di azioni, l'andamento anche della
stagione estiva, i risultati della stagione invernale, i
ragionamenti che sono stati fatti dal nuovo Consiglio di
amministrazione. Sicuramente le aziende hanno ovviamente tutta una
serie di contratti, di rigidità, che hanno un certo tempo di
adattamento. Tuttavia, credo che il modo migliore per rappresentare
e per approfondire questi argomenti sia veramente quello di audire
il Consiglio di amministrazione, i vari responsabili, al fine di
approfondire un po' tutti gli argomenti, per cui per noi questa
mozione è accoglibile.
Presidente
- Grazie Assessore. Possiamo passare alla
votazione? La parola al collega Bertschy.
Bertschy (UVP)
- Almeno quando ci troviamo
d'accordo...vabbè, ci fa piacere. La necessità è appunto quella di
dare risposte anche ai territori che rappresenta questa società
importante, che svolge ormai l'attività su più vallate, ai
dipendenti, a quelli che stanno aspettando anche risposte da questo
nuovo Consiglio di amministrazione, quindi l'impegno è...ci fa
piacere che l'impegno venga accettato e arriveremo, per quello che
ci riguarda come gruppo, con la nostra serie di domande da porre al
CdA. Allo stesso tempo vi chiediamo, come Governo, di non rimandare
quest'appuntamento troppo in là nel tempo, quindi se si può
convocare rapidamente il Consiglio di amministrazione visto che
siamo anche alle porte di una nuova stagione...questo è quello che
ci aspettiamo, quindi, se possibile, nei prossimi 15-20 giorni al
massimo di poter arrivare ad una convocazione e completare un
percorso politico che stiamo facendo. Grazie.
Presidente
- Grazie collega. La parola al collega
Chatrian.
Chatrian (ALPE)
- Non nascondiamo che ci fa piacere che
la maggioranza approvi questa mozione che abbiamo presentato.
Gradiremmo a questo punto e lo chiediamo al Presidente della IV
Commissione, Isabellon penso, e anche a lei, Assessore
Marguerettaz, se è possibile avere, per quanto riguarda quello che
è stato fatto, magari un
memo
, un qualcosa, in modo già da
avere della documentazione rispetto alla mozione approvata dal
Consiglio un anno fa, così ci portiamo un po' avanti coi lavori e
non perdiamo tempo in Commissione su quello che è già andato...che
è già stato fatto, di modo da poter dedicarci soprattutto al domani
e alle sfide del domani e non perdere tempo e fare melina magari su
cose già fatte, scritte, determinate e approvate, un consiglio per
migliorare magari non tanto i rapporti, ma il lavoro della
Commissione...a questo punto penso ci sia l'intenzione di guardare
soprattutto alle sfide del domani. Grazie.
Presidente
- Grazie collega. La parola al collega
Ferrero.
Ferrero (M5S)
- Grazie Presidente.
Rapidamente per accogliere con favore questa richiesta e per
dire che effettivamente tutto il lavoro che possiamo svolgere in
Commissione ci serve per avere dei chiarimenti che possiamo poi
evitare di richiedere in Consiglio regionale, soprattutto quando si
tratta di società partecipate, in cui ci sono tutta una serie di
meccanismi alle volte di frizioni e soprattutto per il fatto che
bene o male in alcune società partecipate continuiamo a metterci
dei soldi, alle volte a ricapitalizzarle, quindi a maggior ragione
è importante che si sappia come vengono poi spesi i soldi e
soprattutto che idee ci sono per il futuro, perché ovviamente noi
alla fine lo chiediamo a voi e voi alle volte siete un pochettino
vaghi, anche perché ovviamente ci sono dei consigli di
amministrazione con degli amministratori, quindi se possiamo
parlare con loro, sicuramente otterremo delle risposte più precise,
perché sono lì sul posto e quindi speriamo con questo di poter
evitare successive
querelle
in Consiglio. Grazie.
Presidente
- Grazie collega. Non vedo altre richieste,
quindi poniamo in votazione la mozione. La votazione è aperta. La
votazione è chiusa.
Presenti: 35
Votanti: 35
Favorevoli: 35
Il Consiglio approva all'unanimità.
Punto 42 all'ordine del giorno.
