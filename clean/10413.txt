Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1406 del 26 settembre 1990 - Resoconto
OGGETTO N. 1406/IX - Comunicazioni del Presidente del
Consiglio.
Dolchi (Presidente del Consiglio) - Do comunicazione al
Consiglio dell’attività svolta dalla Presidenza del
Consiglio e dagli organi consiliari dopo l’ultima
adunanza:
Disegni di legge presentati
:
Disegno di legge n. 211, presentato dalla Giunta regionale in
data 13 luglio 1990, concernente: "Sottoscrizione di capitale
azionario della Società Finanziaria regionale Finaosta S.p.A." (II
Commissione)
Disegno di legge n. 212, presentato dalla Giunta regionale in
data 6 agosto 1990, concernente: "Finanziamento
dell’intervento di potenziamento della rete
regionale di radiocomunicazione per il servizio di protezione
civile, istituita con legge regionale 24 agosto 1982, n. 42" (III e
II Commissione)
Disegno di legge n. 213, presentato dalla Giunta regionale in
data 6 agosto 1990, concernente: "Rifinanziamento della legge
regionale 26 novembre 1987, n. 94 concernente
l’istituzione di una re-te combinata di controllo
dei livelli di radioatti-vità ambientale,
dell’inquinamento atmosferico e della raccolta di
dati climatologici" (III e II Commissione)
Disegno di legge n. 214, presentato dalla Giunta regionale in
data 27 agosto 1990, concernente: "Istituzione della Cassa rurale e
artigiana Monte Bianco - Società Cooperativa a responsabilità
limitata" (II Commissione)
Proposta di legge n. 215, presentata dal Consigliere Bich in
data 13 settembre 1990, concernente: "Assegnazione di personale per
il funzionamento dei gruppi consiliari"
Disegno di legge n. 216, presentato dalla Giunta regionale in
data 13 settembre 1990, concernente: "Intervento della Regione
Valle d’Aosta a sostegno della candidatura per
l’organizzazione dei giochi olimpici invernali"
(IV-V e II Commissione)
Disegno di legge n. 217, presentato dalla Giunta regionale in
data 13 settembre 1990, concernente: "Concessione di un contributo
all’ENEL per l’elettrificazione
dell’area di proprietà regionale ex Ilssa-Viola in
Comune di Pont-Saint-Martin" (IV e II Commissione)
Proposta di legge n. 218, presentata dal Consigliere Riccarand
in data 14 settembre 1990, concernente: "Criteri per le nomine e le
designazioni di competenza regionale" (II Commissione)
Disegno di legge n. 219, presentato dalla Giunta regionale in
data 14 settembre 1990, concernente: "Primo provvedimento di
variazione al bilancio di previsione per l’esercizio
finanziario 1990" (II Commissione)
Disegno di legge n. 220, presentato dalla Giunta regionale in
data 14 settembre 1990, concernente: "Aumento della spesa annua per
l’applicazione della legge regionale 11 agosto 1975,
n. 40, concernente l’assegnazione gratuita di libri
di testo agli alunni delle scuole secondarie della Regione" (V e II
Commissione)
Disegno di legge n. 221, presentato dalla Giunta regionale in
data 14 settembre 1990, concernente: "Istituzione della Cassa
rurale e artigiana del Gran Paradiso - Società cooperativa a
responsabilità limitata" (II Commissione)
Disegno di legge n. 222, presentato dalla Giunta regionale in
data 19 settembre 1990, concernente: "Iscrizione al fondo
previdenza istituito con legge regionale 2 febbraio 1968, n. 1:
estensione al personale docente non di ruolo delle scuole materne
ed elementari - Modalità di ammissione a riscatto di servizi di
insegnamento prestati senza iscrizione al fondo" (V
Commissione)
Proposta di legge n. 223, presentata dal Consigliere Riccarand
in data 20 settembre 1990, concernente: "Istituzione del difensore
civico"
Disegno di legge n. 224, presentato dalla Giunta regionale in
data 20 settembre 1990, concernente: "Modification de la loi
régionale n° 61 du 9 décembre 1976 portant "Dénomination officielle
des Communes de la Vallée d’Aoste et protection de
la toponymie locale" (I Commissione)
Disegno di legge n. 225, presentato dalla Giunta regionale in
data 21 settembre 1990, concernente: "Autorizzazione
all’acquisto di immobili in Comune di Valpelline"
(II Commissione)
Disegno di legge n. 226, presentato dalla Giunta regionale in
data 25 settembre 1990, concernente: "Modifiche alla legge
regionale 5 gennaio 1990, n.7 concernente la concessione di
contributi per la realizzazione di impianti di risalita e di
strutture ad essi funzionalmente connesse.
Proposte di Regolamento presentate:
Proposta di Regolamento n.6, presentata dalla Giunta regionale
in data 18 settembre 1990, concernente: "Ulteriore modifica al
regolamento regionale 30 agosto 1968, già modificato dal
regolamento regionale 23 marzo 1982, n. 3 - Regolamento di
esecuzione della legge regionale 2 febbraio 1968, n. 1, sulla
pensionabilità dell’indennità di lingua francese
corrisposta al personale ispettivo, direttivo ed insegnante delle
scuole elementari della Regione Valle d’Aosta. (V
Commissione)
Proposte di legge statale presentate:
Proposta di legge statale n. 6, presentata dal Consigliere
Gremmo in data 21 settembre 1990, concernente: "Adeguamento alla
normativa comunitaria della legge 10 marzo 1986, n.64 "Disciplina
organica dell’intervento straordinario nel
mezzogiorno". (III Commissione)
Disegni di legge vistati:
Disegno di legge n. 192, concernente: "Tutela delle piante
monumentali"
Disegno di legge n. 193, concernente: "Rifinanziamento della
legge regionale 12 agosto 1987, n. 70 concernente interventi
regionali per la promozione e lo sviluppo del riordino
fondiario"
Disegno di legge n. 196, concernente: "Rifinanziamento della
legge regionale 22 dicembre 1987 n. 106 concernente
l’applicazione nella Valle d’Aosta
del regolamento (CEE) n. 1401/86 Consiglio del 6 maggio 1986 che
costituisce un’azione comune per il miglioramento
dell’agricoltura in alcune zone svantaggiate"
Disegno di legge n. 199, concernente: "Ri-finanziamento della
legge regionale 24 agosto 1982 n. 43 concernente
l’adesione della Regione al Consorzio garanzia fidi
fra gli agricoltori della Valle d’Aosta"
Disegno di legge n. 175, concernente: "Rifinanziamento per gli
anni 1990 e 1991 della legge regionale 8 ottobre 1973, n. 33 e
successive modificazioni ed integrazioni recante la costituzione di
fondi regionali di rotazione per la promozione di iniziative
economiche nel territorio della Valle d’Aosta"
Disegno di legge n. 178, concernente: "Rifinanziamento per gli
anni 1990 e 1991, della legge regionale 28 dicembre 1984, n. 76 e
successive modificazioni ed integrazioni, recante costituzione di
fondi di rotazione per la ripresa dell’industria
edilizia"
Disegno di legge n. 194, concernente: "Rifinanziamento per
l’anno 1990 della legge regionale 11 agosto 1989, n.
65 concernente interventi straor-dinari di sostegno ai settori del
turismo e del commercio"
Disegno di legge n. 200, concernente: "Approvazione del
rendiconto generale della Regione per l’esercizio
finanziario 1989"
Disegno di legge n. 201, concernente: "Assestamento del bilancio
di previsione per l’anno 1990 ai sensi
dell’articolo 43 della legge regionale 27 dicembre
1989, n. 90"
Disegno di legge n. 203, concernente: "Finanziamento di spesa
nei diversi settori regionali di intervento con modificazioni delle
autorizzazioni di spesa di leggi regionali in vigore, assunti in
coincidenza con l’approvazione del provvedimento di
assestamento del bilancio di previsione per
l’esercizio 1990 ai sensi
dell’articolo 19 della legge regionale 27 dicembre
1989, n. 9"
Disegno di legge n. 186, concernente: "Concorso finanziario
della Regione nelle spese per il funzionamento, in Valle
d’Aosta, di una scuola diretta a fini speciali in
telecomunicazioni"
Disegno di legge n. 179, concernente: "Rifinanziamento della
legge regionale 15 gennaio 1987 n. 3 e successive modificazioni,
concernente interventi finanziari per il funzionamento di case di
riposo convenzionate per anziani ed inabili gestite da istituzioni
private e da enti morali"
Disegno di legge n. 180, concernente: "Aumento della spesa
relativamente all’anno 1990 per
l’applicazione della legge regionale 28 dicembre
1981, n. 85 e successive modificazioni concernenti
l’inserimento nella vita sociale di porta-tori di
handicap"
Disegno di legge n. 183, concernente: "Ulteriori disposizioni in
materia di smaltimento di rifiuti solidi urbani e modificazioni
alla legge regionale 16 agosto 1982, n. 37 così come modificata
dalla legge regionale 16 giugno 1988, n. 44"
Disegno di legge n. 188, concernente: "Rifinanziamento della
legge regionale 16 agosto 1982, n. 37 e successive modificazioni ed
integrazioni per la realizzazione dell’impianto di
compattazione di cui all’articolo 22 della legge
regionale 16 agosto 1982, n. 37"
Disegno di legge n. 191, concernente: "Rifinanziamento della
legge regionale 19 febbraio 1987, n. 11 concernente la
realizzazione di un centro occupazionale agricolo per portatori di
handicap"
Disegno di legge n. 184, concernente: "Autorizzazione di
maggiore spesa annua per l’applicazione della legge
regionale 11 agosto 1975, n, 39 concernente: "Ordinamento delle
guide e aspiranti guide alpine in Valle d’Aosta",
come modificata dalla legge regionale 31 maggio 1983, n. 39"
Disegno di legge n. 189, concernente: "Proro-ga e
rifinanziamento per l’esercizio 1990 della legge
regionale 30 ottobre 1987, n. 87 come successivamente modificata
dalla legge regionale 16 giugno 1988, n. 47 concernente:
"Interventi a favore di società minori che gestiscono impianti di
risalita"
Disegno di legge n. 190, concernente: "Rifinanziamento per
l’esercizio 1990 della legge regionale 3 agosto
1971, n. 10 concernente la sottoscrizione di capitale azionario di
società di funivie e seggiovie locali e di altre società aventi per
fine iniziative di interesse turistico locale come modificata dalle
leggi regionali 14 dicembre 1972, n. 40 e 11 agosto 1975, n.
41"
Disegno di legge n. 208, concernente: "Aumento della spesa per
l’applicazione della legge regionale 24 agosto 1982,
n. 47 e successive modificazioni ed integrazioni concernente la
promozione di forme associative tra operatori turistici"
Disegno di legge n. 202, concernente: "Intervento regionale per
il sostegno della candidatura per l’organizzazione
dei giochi olimpici invernali 1998"
Disegni di legge non vistati:
Disegno di legge n. 187, concernente: "Norme per
l’istituzione di aree naturali protette"
Deliberazioni vistate:
n. 12
Riunioni
- Ufficio di Presidenza: 4
- Conferenza Capigruppo: 2
- I Commissione: 2
- II Commissione: 2
- III Commissione: 2
- IV Commissione: 1
- V Commissione: 2
?-
In data 25 luglio ho ricevuto l’Ing. Pancaldi,
Direttore Generale dell’ILVA Cogne, per ribadire la
necessità di un contatto informativo sui problemi della maggiore
azienda valdostana.
In tale occasione ho prospettato la possibilità di una visita
della IV Commissione agli stabilimenti
dell’azienda.
?-
L’Ente Parco Nazionale del Gran Paradiso ha fatto
pervenire a questa Presidenza, per opportuna conoscenza, copia del
verbale della riunione del proprio Collegio dei Revisori dei Conti,
tenutasi in data 23 luglio 1990.
Tale documento, che è stato trasmesso ai Capigruppo consiliari e
al Presidente della III Commissione consiliare permanente, è
depositato in archivio e può essere consultato.
?-
Il 31 luglio scorso i delegati dei Consigli regionali del
Friuli-Venezia Giulia, della Lombardia, del Piemonte, della
Sardegna e della Valle d’Aosta hanno presentato a
Roma, presso la Cancelleria della Corte di Cassazione, la richiesta
di indire un referendum abrogativo dell’articolo 3
della legge 26 luglio 1988, n.291 e dell’articolo 6
bis della legge 25 gennaio 1990, n. 8, concernenti il trasferimento
della competenza dell’accertamento
dell’invalidità civile dalle Unità Sanitarie Locali
alle Commissioni militari.
E’ stata in questo modo attivata, per la prima
volta, la norma di cui all’articolo 75 della
Costituzione che stabilisce che un referendum nazionale può essere
indetto su richiesta di cinque Consigli regionali, oltre che con la
presentazione di 500.000 firme.
Ricordo ai Consiglieri che il Consiglio regio-nale della Valle
d’Aosta aveva adottato la richiesta di referendum
con deliberazione n.1359/IX in data 12 luglio 1990, assunta
all’unanimità di voti favorevoli.
?-
L’Ufficio regionale del lavoro e della massima
occupazione ha inviato a questa Presidenza copia del notiziario
annuale sul mercato del lavoro nella Regione Autonoma Valle
d’Aosta, relativo all’anno 1989.
Il documento è stato inviato al Presidente della IV Commissione
consiliare permanente.
?-
Il Presidente dell’Istituto Zooprofilattico
sperimentale del Piemonte, Liguria e Valle d’Aosta
ha fatto pervenire a questa Presidenza l’ordine del
giorno adottato all’unanimità dal Consiglio di
amministrazione dell’Istituto medesimo nella seduta
del 20 luglio 1990, relativo al disegno di legge n. 4227, approvato
dalla Camera dei Deputati, per una più approfondita valutazione in
merito al ruolo e alla collocazione degli istituti zooprofilattici
nell’ambito del riordinamento del Servizio Sanitario
Nazionale.
Copia dell’ordine del giorno è stata inviata, per
opportuna conoscenza, all’Assessore
all’Agricoltura, Foreste e Ambiente Naturale,
all’Assessore alla Sanità ed Assistenza Sociale, ai
Capigruppo consiliari, ai Presidenti della III e della V
Commissione consiliare permanente.
?-
ln data 27 luglio 1990 il Presidente della Giunta regionale ha
trasmesso a questa Presidenza una petizione popolare presentata, ai
sensi dell’articolo 36 del Regolamento interno per
il funzionamento del Consiglio, dal comitato SOS TIR operante in
Valle d’Aosta e sottoscritta da 5.330 cittadini,
intesa a richiedere interventi atti a ridurre il passaggio dei
camion attraverso le vallate alpine e un pronunciamento contro
l’ipotesi di un raddoppio del tunnel stradale del
Monte Bianco.
A norma dell’articolo 36 del Regolamento interno,
l’Ufficio di Presidenza del Consiglio, nella
riunione del 6 agosto 1990, ha dichiarato ricevibile la petizione
in quanto tra i firmatari dell’atto vi sono anche
alcuni Consiglieri regionali.
Ai sensi del terzo comma dell’articolo 36,
l’Ufficio di Presidenza del Consiglio nel decidere
sulla ricevibilità e ammissibilità della petizione ne ha avviato
l’istruttoria, con richiesta di informazioni al
Presidente della Giunta regionale in quanto rappresentante della
Regione, all’Assessore all’lndustria,
Commercio, Artigianato e Trasporti in quanto direttamente
competente in materia di trasporti e comunicazioni, e
all’Assessore ai Lavori Pubblici in quanto
direttamente competente in materia di viabilità.
Copia della petizione è stata anche trasmessa alle Commissioni
consiliari per l’Assetto del Territorio e per lo
Sviluppo Economico per il relativo esame.
?-
Un Gruppo di cittadini della frazione Singlin di sotto del
Comune di Valtournenche ha fatto pervenire a questa Presidenza
delle osservazioni in merito al nuovo tracciato della strada di
collegamento tra Valtournenche e Cervinia al fine di contribuire al
mantenimento delle caratteristiche ambientali della vallata.
Il documento, che risulta essere stato inviato al Sindaco del
Comune di Valtournenche, al Presidente della Giunta regionale e
agli assessorati all’Agricoltura, Foreste ed
Ambiente Naturale e ai Lavori Pubblici, è depositato in archivio a
disposizione dei consiglieri che intendano consultarlo.
?-
Suite à la motion sur l’opposition au doublement
du tunnel routier du Mont Blanc approuvée par le Conseil régional
lors de sa réunion du 13 juillet 1990, la Présidence de la
République Française nous a communiqué d’avoir reçu
le document approuvé par le Conseil même et d’en
avoir pris connaissance; nous a envoyé ainsi copie du texte du
discours que le Président de la République a prononcé lors de la
cérémonie d’anniversaire, sur les problèmes
d’environnement et la recherche de solutions
ferroviaires.
Au même sujet, l’Office fédéral des routes de
Berne nous a communiqué que depuis quelque temps déjà, la Suisse
poursuit une politique destinée à encourager le transport des
marchandises par le rail plutôt que par la route.
Pour ce qui est de l’opposition au doublement du
tunnel routier du Mont Blanc, ils se sont abstenus de se prononcer
sur un sujet qui ne les con-cerne pas.
?-
In data 17 settembre 1990 il Sindaco di Cogne ha fatto pervenire
a questa Presidenza copia della deliberazione del Consiglio
comunale n. 138 del 9 agosto 1990 riferentesi alla situazione dei
lavori di ripristino e la messa in servizio del trenino Cogne-Plan
Praz, e copia della deliberazione n. 140 riferentesi alla
situazione venutasi a creare in seguito alla richiesta di
concordato preventivo e messa in liquidazione della ditta Coros con
sede in Cogne.
Le stesse risultano essere state inviate in copia anche ai
Consiglieri regionali.
?-
In data 13 settembre 1990 è pervenuta a questa Presidenza, da
parte dell’Associazione Nazionale Mutilati ed
Invalidi Civili, una richiesta di assegnazione di locali da adibire
ad ufficio per la sede regionale.
?-
Il comitato spontaneo per la tutela dell’ambiente
di Derby ha inviato copia dello studio realizzato dal naturalista
Aldo Poletti, di Aosta, sul sito di "Les Iles", località destinata
all’installazione del depuratore Valdigne - Mont-
Blanc (frazione di Derby) in Comune di La Salle.
Copia del documento è depositato in archivio a disposizione dei
Consiglieri che intendano consultarlo.
?-
Vi informo che a nome mio personale e del Consiglio ho inviato a
Laurent Ottoz e Roberta Brunet espressioni di felicitazioni e
compiacimento per la conquista da parte di questi giovani atleti
valdostani dei titoli di campione italiano in atletica leggera.
Vi informo inoltre che venerdì in questo stesso Palazzo avrà
luogo la giornata di studio sul documento di Chivasso e sui
problemi delle vallate alpine. Avete tutti ricevuto
l’invito.
?-
Infine solo due parole, perchè ampio e coinvolgente è il
dibattito, per sottolineare anche in questo Consiglio le
preoccupazioni per i pericoli di guerra che vengono dal Golfo,
anche se è positivo poter registrare posizioni unitarie e
costruttive all’ONU.
?-
Il dibattito parlamentare di ieri, lo sdegno del paese intero
per le molte vittime della mafia, fino alla uccisione del giudice
Levatini, nonchè il drammatico messaggio del Presidente della
Repubblica che chiede un concorde e solidale impegno di tutti, non
devono lasciare insensibile il Consiglio della Valle
d’Aosta.
?-
Vi chiedo, colleghi consiglieri, di ricordare con me quanti ci
hanno lasciato in queste ultime settimane, al fine di manifestare,
come Consiglio regionale, espressioni di partecipazione e di
cordoglio per le vittime.
E’ mancato ad Aosta il notaio Luigi Berton,
Assessore negli anni ’53 e ’54 in
rappresentanza del Movimento dell’Union Valdôtaine.
Ha portato, pur nel breve periodo di vita amministrativa, non
solamente la sua competenza di uomo di legge, la sua passione, ma
soprattutto la sua fede negli ideali autonomistici.
Per ben due volte a Courmayeur i cittadini amanti della montagna
e le guide alpine si sono trovati per salutare uno di loro, Ubaldo
Rey, noto per le sue imprese alpinistiche in Valle e nelle
spedizioni al K2 e in altre parti del mondo, e Cosimo Zappelli,
caduto lui, di origine viareggina, compiendo il suo dovere e la
professione di guida in montagna. Zappelli era anche Presidente
della società delle guide di Courmayeur e come tale pochi giorni
prima del suo decesso lo avevamo sentito portare
l’estremo saluto all’amico Ubaldo
Rey.
Purtroppo abbiamo dovuto registrare tragiche morti sul lavoro,
nei cantieri della RAV, per le quali sono state aperte anche delle
inchieste. Vogliamo ricordare qui questi caduti con commozione
perchè colpiscono il mondo del lavoro. Si tratta di Ermanno della
Valle di Sondrio, Giovanni Ravelli di Brescia, Luigi Lupinacci di
Cosenza, Ettore Cuneaz di Gressan.
Vorrei ricordare anche il guardiaparco trentatreenne Mario
Bunino, caduto durante la sua attività di sorveglianza e sepolto a
Valsavarenche con commoventi funerali.
Ci ha lasciato anche l’On. Isacco Naun, detto
Milan, esponente di primo piano della Resistenza Piemontese; lo
ricordano quelli che sono più anziani, soprattutto per la sua
presenza in Valle negli anni cinquanta e sessanta nelle lotte per
la difesa delle prerogative autonomistiche.
Ho espresso personalmente nel corso dei funerali a Torino il
cordoglio degli amici valdostani.
Ho manifestato la partecipazione e il cordoglio del Partito
Comunista Italiano per la perdita dell’On. Giancarlo
Pajetta. Ho già avuto occasione di dire, e mi sembra doveroso e
giusto ripeterlo io che l’ho conosciuto dal 1945,
che Giancarlo Pajetta per la nostra regione è stato parte della
vita autonomistica e della storia recente. Egli ha seguito con la
passione e la franchezza che gli erano caratteristici i momenti
difficili della conquista dello statuto speciale, ha lottato come
parlamentare e dirigente comunista perchè lo statuto fosse
applicato, ha contribuito con le sue idee e la sua presenza alle
battaglie elettorali democratiche. Ci fu amico oltre che compagno
nelle grandi come nelle piccole cose.
E’ con questi sentimenti che penso di
interpretare il pensiero del Consiglio, rinnovando la
partecipazione e le condoglianze.
E’ aperta la discussione sulle Comunicazioni del
Presidente del Consiglio.
Ha chiesto di parlare il Consigliere Mafrica, ne ha facoltà.
Mafrica (PCI)
- Mi associo alle parole del Presidente del
Consiglio per ciò che riguarda la preoccupazione per i fatti del
Golfo e la situazione grave relativa all’ordine
pubblico.
Mi associo anche alle parole di cordoglio che ha espresso per i
numerosi morti che si sono avuti in questo periodo, che hanno
relazione con la nostra regione.
In particolare, per ciò che concerne i lavoratori morti in
incidenti durante la costruzione dell’ autostrada,
credo che questo Consiglio debba approfondire ulteriormente con
apposite iniziative la questione.
Voglio però aggiungere, perchè lo ritengo un dovere morale,
alcune espressioni per la figura di Giancarlo Pajetta.
Giancarlo Pajetta, che molti qui hanno conosciuto, è stato un
uomo che ha lasciato qualcosa alla storia e alla democrazia
italiana.
Era nato da una famiglia della borghesia piemontese di
tradizioni libertarie e socialiste, e l’esempio
della mamma Elvira indubbiamente ne aveva formato il carattere
tutto particolare che poi ha dimostrato nella sua esistenza.
Fin da giovane aderì alle battaglie del movimento operaio, fu
chiaramente oppositore del fascismo, fin da studente con il rifiuto
del saluto fascista ottenne in cambio l’espulsione
da tutte le scuole e giovanissimo, a ventidue anni, fu condannato
dal tribunale speciale e restò quindi in carcere per dodici anni.
Trascorse la sua giovinezza nel carcere e in questo luogo credo la
sua personalità fu completata.
Uscito dal carcere, partecipò alla lotta partigiana con due
nomi: scelse nella battaglia in Liguria il nome di Mare, scelse
nelle battaglie in Piemonte il nome di Nullo. Già la scelta dei
nomi rivela la sua particolare attenzione, la sua fisionomia.
Dal 1946 fu ininterrottamente membro del Parlamento italiano e
diede un contributo a tutte le battaglie democratiche, in
particolare alla politica internazionale del nostro paese.
Coloro che lo hanno conosciuto, credo ne abbiano conservato un
ricordo molto forte per il suo spirito mordace, caustico,
sarcastico, per l’abilità con cui inseriva le
proprie battute e per l’oratoria appassionata ed
efficace che dimostrava in tutte le occasioni.
Come comunista ebbe, forse per le riflessioni fatte nel periodo
del carcere, chiarissimo che un partito doveva promuovere la
democrazia, doveva allargare la partecipazione. La sua attenzione
in tutte le iniziative di partito fu rivolta
all’ampliamento della democrazia, dello spirito
critico, della partecipazione. Si onorava di essere uno di cui non
si poteva dire che c’erano dei "pajettiani".
Fu amico, come ha ricordato il Presidente Dolchi, della Valle
d’Aosta e della sua autonomia; non solo della sua
autonomia ma della sua specialità. Sempre, in tutti gli incontri
che abbiamo avuto nella nostra regione con il compagno Pajetta, ha
dimostrato la sua grande sensibilità alle particolarità culturali,
etniche, statutarie della nostra regione.
Credo che la sua scomparsa sia un fatto che addolora non solo i
comunisti ma tutti i valdostani, anche per la forma drammatica con
cui ci ha lasciati: proprio il giorno in cui esternava
pubblicamente sul giornale la sofferenza, superiore a quella che
aveva patito in carcere, per le difficoltà del partito, è avvenuta
la sua morte.
Anche la scelta finale del luogo in cui essere sepolto è
significativa: la sua sepoltura è avvenuta a Megolo nel novarese,
dove era caduto durante la lotta partigiana il fratello Gaspare,
dove erano stati sepolti i genitori che avevano scelto di essere
accanto a Gaspare, dove aveva scelto di riposare Giuliano; a Megolo
anche Giancarlo ha voluto essere portato.
Credo che Giancarlo Pajetta sia un esempio di coerenza, di
onestà, di sacrificio, ma soprattutto di attaccamento a valori
ideali che restano validi e che dovranno guidare quanti si ispirano
a quegli stessi valori negli anni a venire.
Presidente
- Ha chiesto di parlare il Consigliere
Andrione, ne ha facoltà.
Andrione (UV)
- Nous nous associons aux paroles du
Président du Conseil sur les événements internationaux qui
caractérisent d’une façon préoccupante cette période
et nous nous associons également aux paroles de condoléances
qu’il a voulu prononcer pour les victimes du
terrorisme intérieur et pour ceux qui sont morts dans les chantiers
de travail de la région valdôtaine.
Je voudrais tout particulièrement rappeler ici, en
m’associant aux expressions du Président, les guides
Rey et Zappelli, morts à peu de distance, l’un dans
l’exercice de ses fonctions de guide, et rappeler
notre amis Louis Berton, disparu à soixante dix-huit ans, en le
voyant comme il était: son ironie bienveillante, sa passion pour la
mécanique, sa vaste culture, son équilibre et ce
qu’il a pu donner à la Vallée d’Aoste
en tant que militant de l’Union Valdôtaine, vieux
valdôtain, aostois depuis toujours. A son frère Robert nos
condoléances renouvelées et très sincères.
M. Mafrica a bien fait de dire que la mort de Pajetta frappe
tous les valdôtains et comme je l’ai bien connu, je
voudrais rappeler seulement l’énorme vitalité
qu’il mettait dans tous ses combats:
qu’il parle pour le parti communiste,
qu’il défend certaines idées
d’autonomie etcetera, c’était
toujours quelqu’un qui était le fer de lance de la
lutte.
Quand il était jeune, dans les premièrs années où il était
député à Rome, les journaux italiens avaient
l’habitude d’écrire:
"Giancarlo
Pajetta si scaglia nell’emiciclo"
, parce
qu’il ne résistait pas, il était trop impétueux, il
avait une charge vitale exceptionnelle. Nous l’avons
bien connu et nous l’avons avec le Président Dolchi
aimé et reçu plusieurs fois en Vallée d’Aoste, et
nous pouvons dire qu’il a toujours été pour nous du
bon côté. C’est pour cela que nous renouvelons les
condoléances les plus sincères au parti communiste et à tous ceux
qui l’ont connu.
Presidente - Ha chiesto di parlare il Consigliere Riccarand, ne
ha facoltà.
Riccarand (VA)
- Non ho sentito, signor Presidente, nelle
sue comunicazioni una risposta rispetto ad una richiesta che è
stata avanzata al Presidente del Consiglio della III Commissione
ormai da più di dieci giorni, riguardo
all’assegnazione del disegno di legge n. 216
concernente
"Intervento della Regione Valle
d’Aosta a sostegno della candidatura per
l’organizzazione dei giochi olimpici
invernali".
Questo disegno di legge è stato assegnato dal Presidente del
Consiglio alla IV, V e II Commissione e la III Commissione ha
comunque richiesto, ai sensi del regolamento, di poterne avere
l’assegnazione per esaminarlo nel merito. Sono
trascorsi, ripeto, dieci giorni ma una risposta non è giunta dal
Presidente del Consiglio che ha competenza rispetto a questa
assegnazione; è giunta finora solo una lettera di tono molto
burocratico in cui si esprimono delle perplessità
sull’assegnazione riguardante la questione delle
competenze e si rinvia la decisione ad un momento successivo alla
riunione dell’Ufficio di Presidenza.
Siccome si tratta di una questione che non è irrilevante
rispetto al ruolo delle Commissioni e siccome questa richiesta è
avvenuta in modo unanime da tutta la III Commissione, ritengo che
una risposta vada data, evidentemente tenendo in precisa
considerazione la natura del disegno di legge ma anche
l’incertezza con cui si va a definire le competenze.
Se si ritiene che intorno a questo disegno di legge ci siano
competenze della IV e della V Commissione, non si capisce per quale
motivo non possa essere esaminata nel merito da parte della III
Commissione.
Quindi sollecito il Presidente del Consiglio ad esprimere una
decisione rispetto a questa richiesta avanzata in modo unanime
dalla III Commissione, e sollecito perchè questa risposta sia in
termini positivi, così come credo sia nello spirito molto chiaro
del regolamento del Consiglio.
Dolchi (Presidente
del Consiglio)
- Prima di
considerare chiuso l’oggetto
all’ordine del giorno vorrei ribadire quello che ho
scritto in data 21 settembre 1990 al Presidente della III
Commissione, relativamente alla richiesta di assegnazione del
disegno di legge n. 216.
Il Presidente del Consiglio, a cui è demandata la decisione
sulle assegnazioni, così come ha scritto al Presidente della III
Commissione, non ritiene che per tutti i disegni di legge si
debbano interessare tutte le Commissioni.
In questo caso si tratta di assegnare l’esame di
articolati ben precisi e non di oggetti, e se, come è stato
lungamente discusso ieri nell’Ufficio di Presidenza
- e dello stesso parere non sono alcuni membri
dell’Ufficio di Presidenza -,
l’argomento può essere nel suo complesso oggetto di
uno studio di impatto ambientale perchè possono, nel caso siano
assegnate le olimpiadi alla Valle d’Aosta, esserci
delle necessità di costruzioni di infrastrutture,
l’articolato relativo al disegno di legge in oggetto
non affronta minimamente questi argomenti.
Come ho scritto nella lettera, e mi sembra corretto dal punto di
vista del regolamento, la III Commissione può prendere di sua
iniziativa tutte le disposizioni che ritiene opportuno per fare
delle indagini conoscitive sul complesso della fattibilità di
giochi olimpici, ma a mio avviso non è competente su un disegno di
legge che non affronta problemi di impatto ambientale.
Pertanto di fronte al Consiglio confermo che personalmente
ritengo corretta l’assegnazione alla IV e V
Commissione, nonchè alla I per compatibilità finanziarie. Se la III
Commissione ritiene di disporre una indagine conoscitiva sui
problemi concernenti l’impatto ambientale connessi
all’eventuale organizzazione dei giochi olimpici,
questa è facoltà ampia e completa della Commissione e del suo
Presidente.
Al Consigliere Riccarand dico inoltre che ai gruppi non
rappresentati in Commissione è concessa la facoltà di presentare
emendamenti e di partecipare alle riunioni della IV e della V
Commissione, quindi nel caso particolare il Consigliere Riccarand
ha possibilità di presenziare alle sedute della IV e V Commissione
e di presentare anche emendamenti proprio perchè è un consigliere
monogruppo.
Ho dato questa spiegazione al Consiglio perchè ritengo che sia
una questione di principio. Se assegnamo sempre tutte le leggi a
tutte le Commissioni, o a tutte quelle che lo richiedono, credo che
sviliremmo quella che è la regolarità della vita delle Commissioni
stesse con una inflazione che deve essere invece contenuta.
***
