Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1674 del 5 dicembre 1985 - Resoconto
OGGETTO N. 1674/VIII - INTERVENTI PER LA SOLUZIONE DEI
PROBLEMI DEGLI SFRATTATI. (Interrogazione)
PRESIDENTE:
Do lettura dell'interrogazione in oggetto
presentata dai Consiglieri Bajocco e Mafrica:
INTERROGAZIONE
A suo tempo era stata costituita una Commissione per i problemi
della casa, costituita da rappresentanti del Comune di Aosta, della
Regione e dell'IACP.
A tale commissione era stato affidato il compito di risolvere i
problemi più drammatici ed urgenti degli sfratatii.
Per quanto è a conoscenza degli scriventi il problema della casa
è sempre molto sentito: gli sfrattati sarebbero un centinaio e non
riuscirebbero a trovare alloggio, mentre all'interno del quartiere
Cogne vi sono decine e decine di alloggi vuoti (fatto questo che
crea un forte malcontento).
Poiché la Regione aveva già da tempo acquistato l'ex Mobilificio
Gagliardi per utilizzarlo come casa-parcheggio, gli alloggi vuoti
del quartiere Cogne non sono ovviamente indispensabili a tale
fine.
Ciò premesso i sottoscritti Consiglieri regionali del Gruppo
comunista
INTERROGANO
l'Assessore competente per sapere:
1)
perché non si utilizzano a favore de gli sfrattati
gli alloggi vuoti situati all'interno del quartiere Cogne;
2)
a che punto si trova la ristrutturazione dell'ex
Mobilificio Gagliardi e
se la destinazione di tale immobile
è sempre quella di casa parcheggio;
3)
se la commissione di cui alla premessa si è ancora
riunita nel corso dell'ultimo anno, quanti casi di sfrattati ha
risolto da quando è stata costituita e chi sono i proprietari degli
alloggi reperiti (Regione-Comune-IACP-privati).
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
A ce propos, une lettre a été envoyée à
la Commune le 8 décembre: "Esecuzione dei lavori di
ristrutturazione degli immobili siti ad Aosta da adibire a
infrastrutture. Pratica per l'ottenimento della concessione
edilizia". Auparavant il y avait eu toute une série de lettres que
nous avions envoyées au "Comando Militare Nord-Ovest - Ufficio
infrastrutture", car, comme vous le savez, nous avions suggéré de
prévoir cette restructuration afin que, pendant cette période, les
logements pouvaient être utilisés par ceux qui devaient être
déplacés au moment de la restructuration du Quartier Cogne et ceux
qui ont le problème du logement. Ensuite il pourrait y avoir cet
échange avec le "Comando Militare Nord-Ovest", selon la proposition
qui avait déjà été discutée aussi au niveau du Conseil. Jusqu'à
présent, nous n'avons pas encore eu de réponse à ce sujet de la
part du "Comando Militare".
On a alors envoyé cette requête officielle à la Commune d'Aoste
pour que l'Etat se montre moins lent, autrement l'utilisation de
cette structure ne serait plus justifiée, vu que nous l'avons
achetée pour ces raisons particulières. Donc, je crois que nous
sommes dans les finalités que le Conseil même avait décidées, en
prévoyant cette requête à la Commune.
Nous souhaitons avoir, le plus tôt possible, une réponse
positive à cet égard.
PRESIDENTE:
Ha chiesto la parola il Consigliere Bajocco;
ne ha facoltà.
BAJOCCO (P.C.I.):
Mi sembra che il Presidente della
Giunta abbia risposto solo ad una parte dell'interrogazione.
Mi fa piacere sapere che si attende ancora dal Comune di Aosta
l'approvazione del progetto per la ristrutturazione della "Casa
Gagliardi" e che sia sempre valido il principio che in un primo
momento essa dovrà servire come casa-parcheggio per consentire la
ristrutturazione del Quartiere Cogne.
Mi è dispiaciuto invece che il Presidente della Giunta non abbia
tenuto in debita considerazione ed abbia quasi sottovalutato
l'aspetto più grave di questa interrogazione e cioè il problema
degli sfrattati. Io conosco personal mente cinque casi, per i quali
potrei fare addirittura nomi e cognomi, di persone che devono
abbandonare gli alloggi nei quali dimorano perché gli ufficiali
giudiziari stanno per rendere esecutivo lo sfratto, eppure non
sanno dove andare!
A quanto risulta da un censimento fatto dalla sezione del
Partito Comunista, all'interno del Quartiere Cogne esistono circa
40 alloggi e una cinquantina di mansarde vuoti, mentre nelle sedi
competenti si butta la palla da una parte all'altra e si dice che i
soldi ci sono, ma che vengono rimandati allo Stato perché non vi
sono progetti ed aree in cui poter costruire!
Io mi auguro che i soldi che ci sono consentano perlomeno di
iniziare a fare qualche cosa, nel prossimo mese di maggio
all'interno del quartiere. Poiché il famoso piano Oikos non prevede
l'abbattimento delle Case Stura, delle Case Giachetti e delle Case
Fresia Alte, che sono proprio quelle in cui vi sono delle mansarde
"vuotissime", adibite addirittura a magazzino dagli abitanti del
quartiere, io mi domando perché non si inizia proprio da queste
case per fare qualcosa per gli sfrattati. Se la Casa Gagliardi
serve come "casa parcheggio" per la ristrutturazione del Quartiere
Cogne, io mi domando per quale ragione l'Amministrazione Comunale
deve pagare decine e decine di milioni per dare un contributo agli
sfrattati che devono essere collocati negli alberghi o nei
residences, dove affrontano spese di 500 o 600 mila lire al mese, e
non si prende in seria considerazione l'opportunità di aprire
alcune porte a questa gente così bisognosa.
Vi è ancora una Commissione della quale fanno parte alcuni
membri in rappresentanza dell'Amministrazione regionale,
dell'Istituto Autonomo per le Case Popolari e del Comune di Aosta,
ed io avevo chiesto nella mia interrogazione che mi fosse indicato
quante volte in quest'anno questa Commissione si era riunita per
esaminare in modo specifico questi casi. Dalle risposte che mi sono
state fornite dal Presidente della Giunta posso dedurre che non si
sia mai riunita...
(.... INTERRUZIONE ....)
C'è anche da fare un altro discorso. L'Amministrazione regionale
ha sette alloggi vuoti: uno si trova in corso Lancieri di Aosta (o
in via Grand'Eyvia), due si trovano nella casa regionale di Viale
Conte Crotti, un alloggio si trova in via Martinet (angolo via Abbé
Gorret) tre alloggi si trovano sopra la trattoria ristrutturata
all'interno delle Porte Pretoriane. Io mi domando quale interesse
abbiamo, come ente pubblico, a conservare questi alloggi vuoti,
quando esistono degli sfratta ti e non certo perché non abbiano
intenzione di pagare ma magari solo perché altre persone hanno
comperato gli alloggi che essi occupano e devono necessariamente
andarvi ad abitare.
Noi teniamo questi alloggi vuoti in vece di formare una
graduatoria senza guardare il colore rosso, il giallo o il verde,
come si fa in genere, dando a chiunque abbia necessità della casa,
anche se è seguace della "fiamma", la possibilità di abitare in un
alloggio. Io credo che tutti abbiano diritto ad avere una casa!
All'interno del Quartiere Cogne vi sono circa 40 alloggi vuoti e
l'Amministrazione regionale dispone di 7 alloggi vuoti: cerchiamo
di utilizzarli al meglio per favorire le necessità della gente
sfrattata.
