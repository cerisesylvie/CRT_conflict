Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 254 del 20 aprile 1983 - Resoconto
OGGETTO N. 254/VII - IMPEGNO PER LO STUDIO DI UN PROGETTO DI
LEGGE REGIONALE RIGUARDANTE LA FORMAZIONE PROFESSIONALE DEGLI
OPERATORI DELLE BANDE MUSICALI. Approvazione di mozione.
PRESIDENTE
: Do lettura della mozione
presentata dai Consiglieri Lustrissy e Martin:
MOZIONE
IL ONSIGLIO REGIONALE DELLA
VALLE D'AOSTA
preso atto dell'avvenuta soppressione da parte del Ministero
della Pubblica Istruzione dei corsi popolari di orientamento
musicale;
constatata l'esigenza del mantenimento degli stessi a cura
dell'Amministrazione regionale che di fatto già interviene;
considerato che nella nostra Regione la musica popolare ha delle
radici profonde ancorate ai valori secolari della nostra civiltà
rurale e montanara che si esprime oggi con dodici gruppi bandistici
per un totale di circa cinquecento componenti;
ritenuta l'esigenza di intensificare il sostegno finanziario
attuale da parte dell'Amministrazione regionale anche attraverso
un'adeguata attività di formazione professionale;
ravvisata l'opportunità di una adeguata soluzione legislativa
alla questione,
DELIBERA
di impegnare la Giunta e per essa l'Assessorato regionale alla
Pubblica Istruzione di voler disporre lo studio di un progetto di
legge riguardante la formazione professionale degli operatori delle
bande musicali.
PRESIDENTE
: Ha chiesto di parlare il Consigliere
Lustrissy, ne ha facoltà.
LUSTRISSY - (D.P.):
Questa mozione è il frutto di
un'intesa intervenuta con l'Assessore alla Pubblica Istruzione in
quanto, a seguito della soppressione dei finanziamenti da parte
dello Stato dei corsi di orientamento musicale, si è venuta a
creare una situazione di discontinuità, almeno apparente, sotto il
profilo della formazione professionale degli operatori delle bande
musicali. Dobbiamo dire che l'Assessorato ha continuato, pure in
carenza di una normativa, a venire incontro a queste esigenze ed
anche per questo anno lo accordo è stato individuato con
l'attribuzione di un determinato finanziamento alle bande musicali
per poter fare i corsi di formazione professionale; tuttavia è
necessario arrivare ad una regolamentazione legislativa di tutta
quanta l'attività di formazione professionale
Dato il tempo ristretto, per non formulare delle proposte
legislative affrettate, riteniamo sia più confacente in questo
momento l'approvazione da parte del Consiglio di una mozione che
inviti la Giunta regionale e l'Assessorato alla Pubblica Istruzione
a porre allo studio un provvedimento di legge, per poi portarlo in
Consiglio al momento opportuno, con la possibilità di esaminarlo
più attentamente, per fare una normativa adeguata a quelle che sono
le esigenze delle nostre bande musicali.
La questione è di un certo interesse perchè oggi abbiamo ancora
12 corpi musicali che lavorano in Valle d'Aosta; nelle attività di
formazione giovanile ci sono 6-700 operatori nelle bande musicali,
per cui la questione è di un certo rilievo ed è degna di essere
considerata da parte dell'Amministrazione regionale.
PRESIDENTE
: Ha chiesto di parlare l'Assessore alla
Pubblica Istruzione Viglino, ne ha facoltà.
M.IDA VIGLINO - (U.V.): En effet nous avons discuté la question
assez longuement avec M. Lustrissy; mes bureaux sont en train
d'étudier une loi un peu plus complète, parce que non seulement les
Régions ont reçu des compétences qu'elles n'avaient pas auparavant
en ce qui concerne par exemple les fanfares mais également dans le
cas des écoles populaires il faut que nous allons approfondir cet
aspect de la question.
Donc je concorde tout à fait avec le Conseiller Lustrissy que
cette motion doit être votée et j'espère pouvoir laisser déjà à mon
successeur si non la loi déjà établie, tout au moins un travail de
documentation et de recherche que nous avons commencé, dont le
Conseiller Lustrissy peut témoigner, car je lui ai fait voir tous
les documents qui étaient déjà en notre possession. Nous avons
recueilli les lois des différentes Régions à cet égard, pour
pouvoir étudier quelle est la meilleure façon d'en formuler une
nous-mêmes. Donc je concorde pleinement que cette question doit
être approfondie; pour le moment je suis en train d'établir la
délibération pour concéder une subvention afin d'éviter qu'il ait
une fracture dans cette formation qui est indispensable, car malgré
tout c'est la seule formation concrète que nous avons sur le
territoire.
PRESIDENTE
: Ha chiesto di parlare il Consigliere Péaquin,
ne ha facoltà.
PEAQUIN - (P.C.I.): Anche noi concordiamo pienamente con lo
spirito di questa mozione e conosciamo abbastanza bene quali sono
le difficoltà che le bande della nostra Regione hanno per
sopravvivere, da quelle per la preparazione degli elementi, dei
futuri componenti delle bande, a quelle per ritrovarsi e per poter
svolgere quel minimo di attività indispensabile per mantenere un
corpo bandistico. Pertanto, con queste considerazioni, ribadisco
che il voto del nostro Gruppo è favorevole a questa iniziativa.
PRESIDENTE
: Metto in approvazione la mozione in
oggetto:
ESITO DELLA VOTAZIONE
Presenti, votanti e favorevoli: 19
Il Consiglio approva all'unanimità
