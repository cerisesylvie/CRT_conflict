Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 698 del 12 luglio 1984 - Resoconto
OGGETTO N. 698/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
Oggetto n.
3722
in data 15 giugno
1984:
Concessione di un contributo straordinario in
favore di caseifici cooperativi per risarcimento ai soci e ai
singoli produttori del danno subito in seguito a mancata vendita di
fontine "amare" prodotte nella stagione invernale 1982/ 1983 -
Approvazione e finanziamento di spesa.
PRESIDENTE:
Si procede con la votazione del 3°
emendamento proposto dal Consigliere Baldassarre alla delibera in
oggetto, di cui do lettura:
"Modificare il punto 2) della delibera riguardante - non cito il
nome - da £ 4.650.000 a £ 1.000.000".
Ha chiesto di parlare il Consigliere Millet, ne ha facoltà.
MILLET - (P.C.I.):
Voteremo contro questo emendamento per
le motivazioni già addotte per i precedenti emendamenti.
PRESIDENTE:
Si passa alla votazione dell'emendamento
testè letto. Essendo risultate nulle le prime due votazioni, si
procede per votazione a schede segrete:
VOTAZIONE PER SCHEDE SEGRETE
ESITO DELLA VOTAZIONE
Presenti: 28
Votanti: 11
Schede bianche: 1
Astenuti: 17 (Beneforti, Bondaz, Borbey, Chabod, De-Grandis,
Fosson, Lanièce, Lanivi, Maquignaz, Marcoz, Martin, Pollicini,
Ricco, Rollandin, Stévenin, Tamone, Voyat)
Favorevoli: 4
Contrari: 5
Schede nulle: 1
Il Consiglio non approva
PRESIDENTE:
Do lettura del 4° emendamento presentato dal
Consigliere Baldassarre:
"Modificare al punto 2) della delibera riguardante il Caseificio
LA BALMA DONNAS (Privato) da £ 8.787.500 a £ 2.000.000".
Ha chiesto di parlare il Consigliere Millet, ne ha facoltà.
MILLET - (P.C.I.):
Anche su questo emendamento siamo
contrari in quanto non siamo per ridurre il contributo con cifre
assolute, ma per tenere conto delle forme di differenziazione fra
fontine ritirate o distrutte.
PRESIDENTE:
Metto in votazione l'emendamento testé letto.
Essendo risultate nulle le prime due votazioni, si procede alla
votazione per schede segrete.
VOTAZIONE PER SCHEDE SEGRETE
ESITO DELLA VOTAZIONE
Presenti: 29
Votanti: 10
Schede nulle: 1
Astenuti: 19 (Beneforti, Bondaz, Borbey, Chabod, De Grandis,
Faval, Lanièce, Lanivi, Maquignaz, Marcoz, Martin, Perrin,
Pollicini, Ricco, Rolando, Rollandin, Stévenin, Tamone, Voyat)
Favorevoli: 5
Contrari: 4
Il Consiglio non approva
PRESIDENTE:
Do lettura del 5° emendamento presentato dal
Consigliere Baldassarre:
"Modificare il punto 2) della delibera riguardante la Latteria
Capoluogo di Pollein da £ 12.991.500 a £ 3.000.000".
Ha chiesto di parlare il Consigliere Millet, ne ha facoltà.
MILLET - (P.C.I.):
Anche su questo emendamento siamo
contrari; non siamo favorevoli a tagli drastici come quelli
proposti dal Consigliere Baldassarre, siamo più articolati nelle
nostre modifiche.
Vorrei dire al Segretario Consigliere Tamone che nel nostro
Gruppo ci può anche essere la libertà di coscienza, non siamo
rimasti fermi al '21, alla Terza Internazionale; da allora abbiamo
fatto dei progressi. Perfino i democristiani riconoscono che
abbiamo superato degli esami!
PRESIDENTE:
Metto in votazione l'emendamento testè letto.
Essendo risultate nulle le prime due votazioni, si procede alla
votazione per schede segrete:
VOTAZIONE PER SCHEDE SEGRETE
ESITO DELLA VOTAZIONE
Presenti: 31
Votanti: 9
Astenuti: 22 (Aloisi, Beneforti, Bondaz, Borbey, Chabod, De
Grandis, Faval, Fosson, Lanièce, Lanivi, Maquignaz, Marcoz, Martin,
Pedrini, Perrin, Pollicini, Ricco, Rolando, Rollandin, Stévenin,
Tamone, Voyat)
Favorevoli: 3
Contrari: 6
Il Consiglio non approva
PRESIDENTE:
Do lettura del 6° emendamento proposto dal
Consigliere Baldassarre:
"Modificare al punto 2) della delibera riguardante la latteria
SORRELEY di Saint-Christophe da £ 15.730.000 a £ 3.000.000".
Ha chiesto di parlare il Consigliere Millet, per dichiarazione
di voto, ne ha facoltà.
MILLET - (P.C.I.):
Siamo contrari a questo emendamento
per le motivazioni addotte in precedenza.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Il Gruppo del P.S.I. si astiene su
questo emendamento.
PRESIDENTE:
Metto in votazione l'emendamento testè letto.
Essendo risultate nulle le prime due votazioni si passa alla
votazione per schede segrete:
VOTAZIONE PER SCHEDE SEGRETE
ESITO DELLA VOTAZIONE
Presenti: 31
Votanti: 9
Schede nulle: 1
Astenuti: 22 (Beneforti, Bondaz, Borbey, Breuvé, Chabod, De
Grandis, Faval, Fosson, Lanièce, Lanivi, Maquignaz, Marcoz, Martin,
Pedrini, Perrin, Pollicini, Rolando, Rollandin, Stévenin, Tamone,
Torrione, Voyat)
Favorevoli: 3
Contrari: 5
Il Consiglio non approva
PRESIDENTE:
Si procede all'esame degli emendamenti
proposti dal Consigliere Millet sempre in relazione alla delibera
in oggetto. Do lettura del ° emendamento:
"Al 4° capoverso sostituire £ 5.000 con £ 7.000".
Ha chiesto di parlare il Consigliere Millet, ne ha facoltà.
MILLET - (P.C.I.):
Dal momento che l'Assessore competente
all'Agricoltura nonché Presidente della Giunta ha ritenuto di non
dare la risposta sul come sarebbero distrutte le forme di fontina,
per le quali viene dato un corrispettivo di £ 5.000, manteniamo
l'emendamento perché riteniamo non congrua la differenza con
l'altro corrispettivo, pari a £ 4.500, per le forme di fontina che
invece si dicevano solo ritirate dal mercato.
Chiediamo nuovamente al Presidente della Giunta se può dirci
come si procede alla distruzione di dette forme e come avviene il
controllo.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Per dichiarazione di voto.
Voterò contro questo emendamento proposto dal P.C.I. perché,
avendo presentato degli emendamenti per abbattere i contributi
concessi, non credo che elevare l'importo da £ 5.000 a £ 7.000
porti un vantaggio all'Amministrazione.
Oltretutto la domanda fatta dal Consigliere Millet: "Dove sono
finite queste fontine?" l'ho fatta anch'io stamattina e mi auguro
che il Presidente della Giunta, a prescindere da provoloni e
fontine, mi dia una risposta.
PRESIDENTE:
Un bel dibattito sulle differenze fra
fontina, provolone e mozzarella potrebbe dare un senso al
Consiglio, se si continua così.
Ha chiesto di parlare il Presidente della Giunta, ne ha
facoltà.
ROLLANDIN - (U.V.):
J'ai déjà dit ce matin qu'à la
plupart des demandes qui ont été posées à ce sujet j'avais donné
des réponses au moment où on avait discuté de la "fontina" et dans
d'autres occasions.
A M. Millet je dois dire que le contrôle a été fait de la part
des experts de l'Assessorat à l'Agriculture, qui ont rédigé des
procès-verbaux.
A propos des moyens employés pour détruire les fontines: on a
fait des trous dans le sol et on les a mises sous terre.
On a retenu qu'il fallait différencier de £ 1.000 le prix des
fontines qui ont été retirées du marché, parce qu'on n'était pas à
même de faire un contrôle comme pour les autres, et pour une partie
elles ont pu être utilisées.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Dopo le spiegazioni del Presidente
della Giunta, voteremo contro l'emendamento proposto dal
Consigliere Millet.
PRESIDENTE:
Ha chiesto di parlare il Consigliere Aloisi,
ne ha facoltà.
ALOISI - (M.S.I.):
Per dichiarare la mia astensione
sull'emendamento proposto dal Consigliere Millet.
PRESIDENTE:
Metto in approvazione l'emendamento testè
letto. Essendo risultate nulle le prime due votazioni, si procede
per votazione a schede segrete:
VOTAZIONE PER SCHEDE SEGRETE
ESITO DELLA VOTAZIONE
Presenti: 30
Votanti: 9
Astenuti: 21 (Aloisi, Beneforti, Bondaz, Borbey, Chabod, Faval,
Fosson, Lanièce, Lanivi, Maquignaz, Marcoz, Martin, Pedrini,
Perrin, Pollicini, Ricco, Rolando, Rollandin, Stévenin, Tamone,
Voyat)
Favorevoli: 5
Contrari: 4
Il Consiglio non approva
PRESIDENTE:
Do lettura del 2° emendamento proposto dal
Consigliere Millet:
"Sostituire al 4° capoverso £ 4.000 con £ 3.900".
Ha chiesto di parlare il Consigliere Millet, ne ha facoltà.
MILLET - (P.C.I.):
Insistiamo su questo emendamento. Come
avevo detto prima, riteniamo insufficiente la differenza che c'è
fra le due somme.
Inoltre il Presidente della Giunta non ci ha spiegato come
avvengono i controlli per far sì che questi 11.761 Kg. non
ritornino poi sul mercato.
PRESIDENTE:
Metto in approvazione l'emendamento testè
letto.
Prego il Consigliere Segretario di procedere all'appello per la
verifica del numero legale.
Si
dà atto che alle ore 17,54 il Consigliere Segretario
Tamone procede alla verifica del numero legale.
PRESIDENTE:
In seguito all'appello per la richiesta di
verifica, comunico che sono presenti venti Consiglieri; si procede
quindi alla votazione del 2° emendamento proposto dal Consigliere
Millet. Essendo risultate nulle le prime due votazioni, si procede
a votazione per schede segrete.
VOTAZIONE PER SCHEDE SEGRETE
ESITO DELLA VOTAZIONE
Presenti: 26
Votanti: 7
Astenuti: 19 (Beneforti, Bondaz, Borbey, De Grandis, Faval,
Fosson, Lanièce, Lanivi, Maquignaz, Marcoz, Martin, Perrin,
Pollicini, Ricco, Rolando, Rollandin, Stévenin, Tamone, Voyat)
Favorevoli: 6
Contrari: 1
Il Consiglio non approva
PRESIDENTE:
Il 3° emendamento proposto dal Consigliere
Millet, essendo stati respinti i primi due emendamenti, decade,
pertanto non viene messo in votazione.
Per quanto riguarda il 4° emendamento, si tratta di un errore
materiale che viene recepito nell'atto della delibera, per cui
credo che il Consigliere Millet sia d'accordo nel ritirarlo.
Si passa all'esame degli emendamenti proposti dal Consigliere
Riccarand. Do lettura del primo:
"Sostituire £ 5.000 al Kg. con £ 4.500 al Kg.".
E' un emendamento mal formulato perché non si sa nè dove nè come
prenderlo, comunque lo metto lo stesso in votazione.
Ha chiesto di parlare il Consigliere Riccarand, ne ha
facoltà.
RICCARAND - (N.S.):
L'emendamento è unico, anche se
articolato in tre diversi punti. C'è una unica parte della delibera
in cui si parla di £ 5.000.
PRESIDENTE:
Se si tratta di un unico emendamento lo metto
in votazione tutto insieme. Do lettura dell'unico emendamento
proposto dal Consigliere Riccarand:
"Sostituire £ 5.000 al Kg. con £ 4.500 al Kg., Sostituire al
punto 2) £ 102.674.000 con £ 97.111.000. Eliminare il punto 1) del
deliberato e l'allegato".
Ha chiesto di parlare il Consigliere Millet, ne ha facoltà.
MILLET - (P.C.I.):
Voteremo contro questo emendamento in
quanto era contrario allo spirito dei nostri emendamenti.
PRESIDENTE:
Metto in votazione l'emendamento testè letto.
Le prime due votazioni sono risultate nulle. Si procede di nuovo
alla verifica del numero legale, prego il Consigliere Segretario
Breuvé di procedere all'appello.
Si dà atto che alle ore 18,10 il Consigliere Segretario Breuvé
procede alla verifica del numero legale.
PRESIDENTE:
A seguito della verifica richiesta, sono
presenti ventitré Consiglieri, quindi si continua nella votazione.
Si procede alla votazione per schede segrete. E' risultata nulla la
prima votazione per schede segrete, si passa alla seconda votazione
per schede segrete:
VOTAZIONE PER SCHEDE SEGRETE
ESITO DELLA VOTAZIONE
Presenti: 28
Votanti: 10
Schede nulle: 1
Astenuti: 18 (Bondaz, Borbey, Chabod, De Grandis, Faval, Fosson,
Lanièce, Lanivi, Marcoz, Martin, Perrin, Pollicini, Ricco, Rolando,
Rollandin, Stévenin, Tamone, Voyat)
Favorevoli: 3
Contrari: 6
Il Consiglio non approva
Si dà atto che alle ore 18,36 presiede il Vice Presidente Giulio
Dolchi.
PRESIDENTE:
Metto in approvazione la delibera n. 3722.
Con la seguente correzione: al punto 2) del deliberato il totale è
modificato da Lire 144.161.500 a Lire 159.891.500. E' risultata
nulla la prima votazione, si procede alla seconda votazione:
VOTAZIONE PER SCHEDE SEGRETE
ESITO DELLA VOTAZIONE
Presenti: 31
Votanti: 31
Favorevoli: 20
Contrari: 11
Il Consiglio approva
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Selon les accords je demande dix
minutes de suspension pour vérifier si c'est possible trouver un
accord.
PRESIDENTE:
Il Presidente della Giunta ha fatto una
proposta: ci sono obiezioni? La seduta è sospesa per dieci
minuti.
Su richiesta del Presidente della Giunta regionale Rollandin, la
seduta è sospesa dalle ore 18,44 alle ore 19,56.
Si dà atto che alle ore 19,56 riassume la Presidenza il
Presidente Giovanni Bondaz.
Oggetto n.
3768 in data 22 giugno
1984:
Concessione e liquidazione di un contributo
regionale a favore del Consorzio di miglioramento fondiario
Pillaz-Clapasson, con sede in Comune di Fontaine-more, nelle spese
di gestione e di esercizio per gli anni 1983/1984.
PRESIDENTE:
La seduta riprende.
Ha chiesto di parlare il Consigliere Millet sulla delibera in
oggetto, ne ha facoltà.
MILLET - (P.C.I.):
La delibera in oggetto pone alcune
perplessità. Vorremmo innanzitutto chiedere al Presidente della
Giunta se questo consorzio ha avuto per il 1983/84 dei contributi
ordinari, in quanto si dice nella delibera che detto consorzio "ha
presentato istanza alla Regione al fine di ottenere la concessione
e la liquidazione di un contributo regionale straordinario che gli
consenta di far fronte alle notevoli spese di gestione e di
esercizio sostenute nel corso degli anni 1983/ 1984". Vorremmo
anche sapere quali sono queste "notevoli spese", in modo da
valutare se esse rientrano nell'ordinario o nello
straordinario.
Anche qui, al di là del testo unico sull'agricoltura votato il
30 maggio e vistato dalla Commissione di Coordinamento in questi
giorni (art. 22) mi sembra che già nel passato fosse stata votata
una legge che prevedeva il 60% della gestione ordinaria, quindi
vorremmo sapere se si tiene conto di questo. Si prevede infatti nel
3° capoverso di dare £ 7.000.000, senza fare riferimento a queste
maggiori spese. Vorremmo sapere quali sono queste maggiori spese e
se questo contributo rappresenta il 100% della spesa o quale
percentuale.
Chiediamo al Presidente di spiegare la natura di queste spese,
le quali vanno al di là di una serie di voci, che nel nuovo testo
unico sono così descritte (e, salvo alcune eccezioni, questo era
previsto anche da un provvedimento precedente): trasporti, consumo
energia elettrica, combustibili solidi, liquidi e gassosi,
manutenzione degli impianti e degli stabili, interessi passivi,
ammortamento dei capitali fissi ed attrezzature, spese di
amministrazione, di pubblicità e di immagazzinaggio; oltre a
queste, quali altre spese ci possono essere?
Se fanno parte di queste categorie di spese, dovrebbero entrare
in quelle ordinarie, non saprei proprio come un consorzio fondiario
cosa possa avere spese diverse da quelle sopraelencate: vorremmo
avere chiarimenti in proposito.
Così come per le altre ratifiche chiedo inoltre qual'è il motivo
dell'urgenza, che deve essere indicato nella delibera, altrimenti
tutto può essere ratificato. Se questo è il metodo, mi pare che non
si rispetti uno dei principi fondamentali secondo cui la competenza
è del Consiglio regionale e la Giunta solo in oasi estremi può
deliberare al suo posto.
Presenterò un emendamento: il contributo è solo di 7 milioni;
non avendo elementi di paragone proporrei di sostituire 7.000.000
con 7.500.000, salvo che il Presidente della Giunta e l'Assessore
competente mi convincano che 7 milioni sono adeguati.
In seguito alle risposte che il Presidente riterrà opportuno
dare, decideremo se presentare o meno altri emendamenti.
PRESIDENTE:
Ha chiesto di parlare il Consigliere Aloisi,
ne ha facoltà.
ALOISI - (M.S.I.):
Vorrei avere alcuni chiarimenti in
merito a questo consorzio di miglioramento fondiario.
Inoltre, siccome la delibera dice che il consorzio "ha
realizzato notevoli opere di miglioramento...., opere per la cui
realizzazione l'amministrazione interessata ha altresì dovuto
sostenere spese che rendono oltremodo pesanti i normali oneri di
esercizio ai quali deve obbligatoriamente provvedere", volevo
sapere qualcosa di più in merito a questi oneri, se esiste un
bilancio di questo consorzio, un consuntivo del 1983 e le spese che
sono state affrontate a quali voci si riferiscono.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND - (N.S.):
Nella delibera di Giunta si rileva
che il consorzio di miglioramento fondiario di cui si tratta, "ha
realizzato notevoli opere di miglioramento fondiario, opere per la
cui realizzazione l'amministrazione interessata ha altresì dovuto
sostenere spese che rendono oltremodo pesanti i normali oneri di
esercizio ai quali deve obbligatoriamente provvedere. In relazione
ai preventivi di spesa e agli oneri gravanti sull'amministrazione
consorziale si propone la concessione e la liquidazione da parte
della Regione di un contributo per complessivi 7 milioni".
Quello che non è assolutamente indicato è in base a quali
parametri vengono calcolati questi sette milioni di contributo,
quindi esiste una notevole incertezza. Proprio per questo presento
un emendamento per ridurre i 7 milioni a 5 milioni, ovunque compaia
questa dicitura nella deliberazione.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
La requête de 7 millions est liée à
une question administrative que le consortium a dû soutenir à la
suite d'une question légale entre le consortium et une entreprise
qui avait fait des travaux. Le consortium a perdu la cause, donc il
devait payer à peu près 32 millions.
On nous a demandé d'intervenir, en tenant compte qu'autrement il
aurait dû être une intervention de la part des membres de la
Coopérative même. Donc les 7 millions ne peuvent pas être réduits,
car ils représentent la dépense qui devait être payée dans un
certain délai de temps. C'est à cause de ça qu'on a prévu
l'urgence.
A la suite des explications que j'ai cherché à donner, je pense
que les amendements proposés ne peuvent pas être acceptés.
Quant au genre de dépense, ce sont toujours des dépenses de
gestion.
PRESIDENTE:
Passiamo all'esame e alla votazione degli
emendamenti proposti. Do lettura dell'emendamento proposto dal
Consigliere Millet:
"Sostituire al 3° capoverso £ 7.000.000 con £ 7.500.000.
Sostituire al 1°) punto £ 7.000.000 con £ 7.500.000".
Ha chiesto di parlare il Consigliere Millet, ne ha facoltà.
MILLET - (P.C.I.):
Il Presidente Rollandin può anche non
essere d'accordo, ma da quello che ha appena detto si rimborsa il
100%. Sulla questione legale sarebbe bene chiarire al Consiglio di
chi sono le responsabilità, perché, se quando si perde interviene
sempre la Regione, non c'è lo stimolo a ben operare. Manteniamo
l'emendamento.
PRESIDENTE:
Ha chiesto di parlare il Consigliere Aloisi,
ne ha facoltà.
ALOISI - (M.S.I.):
Per dichiarazione di voto
sull'emendamento proposto dal Consigliere Millet. Posso condividere
la volontà da parte del Consigliere Millet di dare più del
richiesto a questo consorzio, tuttavia in questo caso concordo con
il Presidente della Giunta di dare quanto essi richiedono. Voterò
contro l'emendamento del Consigliere Millet.
PRESIDENTE:
Metto in approvazione l'emendamento proposto
dal Consigliere Millet. Essendo risultate nulle le prime due
votazioni, si procede con la votazione per schede segrete:
VOTAZIONE PER SCHEDE SEGRETE
ESITO DELLA VOTAZIONE
Presenti: 31
Votanti: 10
Schede nulle: 1
Astenuti: 21 (Beneforti, Bondaz, Borbey, Chabod, De Grandis,
Faval, Fosson, Lanièce, Lanivi, Maquignaz, Marcoz, Martin, Perrin,
Pollicini, Ricco, Rolando, Rollandin, Stévenin, Tamone, Tonino,
Voyat)
Favorevoli: 7
Contrari: 2
Il Consiglio non approva
PRESIDENTE:
Do lettura dell'emendamento proposto dal
Consigliere Riccarand:
"Sostituire in ogni punto della delibera £ 7.000.000 con £
5.000.000".
Ha chiesto di parlare il Consigliere Aloisi, ne ha facoltà.
ALOISI - (M.S.I.):
Per dichiarazione di voto. Voterò
contro, come per l'emendamento precedente.
PRESIDENTE:
Ha chiesto di parlare il Consigliere Millet,
ne ha facoltà.
MILLET - (P.C.I.):
Voteremo contro questo emendamento in
quanto riteniamo che, non avendo una certezza di quanto realmente
si era speso, fosse bene dare un contributo maggiore. Se si accetta
il fatto che, al di là delle responsabilità oggettive, si paga
tutto, si dia di più.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Sono favorevole all'emendamento
presentato dal Consigliere Riccarand, coerentemente al mio modo di
pensare, cioè che i contributi a pioggia devono essere come minimo
dimezzati.
PRESIDENTE:
Metto in approvazione l'emendamento del
Consigliere Riccarand. Essendo risultate nulle le prime due
votazioni, si procede alla votazione per schede segrete:
VOTAZIONE PER SCHEDE SEGRETE
ESITO DELLA VOTAZIONE
Presenti: 30
Votanti: 10
Astenuti: 20 (Beneforti, Bondaz, Borbey, Chabod, De Grandis,
Faval, Fosson, Lanièce, Lanivi, Maquignaz, Marcoz, Martin, Perrin,
Pollicini, Ricco, Rolando, Rollandin, Stévenin, Tamone, Voyat)
Favorevoli: 4
Contrari: 6
Il Consiglio non approva
PRESIDENTE:
Metto in approvazione la delibera in oggetto.
Essendo risultate nulle le prime due votazioni, si procede alla
votazione per schede segrete:
VOTAZIONE PER SCHEDE SEGRETE
ESITO DELLA VOTAZIONE
Presenti: 27
Votanti: 25
Astenuti: 2 (Tamone, Torrione)
Favorevoli: 15
Contrari: 10
Il Consiglio approva
Oggetto n. 3789 in data
22
giugno
1984
: Lavori di costruzione strada alla frazione Orbaney
in Comune di Doues - Approvazione di perizia suppletiva -
Approvazione ed impegno di spesa.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Si tratta di un lavoro pubblico che
per la seconda volta richiede una perizia suppletiva. La prima
perizia è ragionevole, nel senso che comporta una maggiore spesa di
£ 19.450.000 rispetto all'importo previsto, pari a £ 69.930.000, la
seconda perizia ammonta a £ 60.950.000.
Noi vorremmo sapere come mai, per un lavoro di queste
dimensioni, in pratica si arriva ad oltre il raddoppio dell'importo
iniziale; quali sono quindi questi nuovi e maggiori lavori che
hanno portato a questa perizia.
C'è poi un fatto che non ci convince, per cui presenteremo un
emendamento: mentre i lavori sono stati consegnati nel 1982 ed
ancora, nel 1984, non sono finiti, con questa delibera si danno
all'impresa solo 60 giorni per ultimare i lavori, mentre per
esempio nella delibera successiva il tempo assegnato è di 70
giorni. Siccome temiamo che questa impresa debba pagare la penale
perché non riesce a finire i lavori nei termini assegnati,
l'emendamento propone di portare a 90 i 60 giorni previsti.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND - (N.S.):
Dichiaro subito che voterò contro
questa deliberazione perché si tratta della seconda perizia
suppletiva per un importo considerevole, che va ben oltre le
previsioni di spesa iniziale.
Non condivido le affermazioni del Capogruppo del P.C.I. nè il
senso del suo emendamento, perché tende a prorogare ulteriormente
la data di ultimazione dei lavori, che hanno già avuto un notevole
ritardo.
Presento un emendamento per ridurre da 60 a 50 i giorni concessi
all'impresa per l'ultimazione dei lavori.
PRESIDENTE:
Ha chiesto di parlare il Consigliere Aloisi,
ne ha facoltà.
ALOISI - (M.S.I.):
Non condivido nè l'emendamento
proposto dal Capogruppo del P.C.I. nè quello proposto da N.S..
Presento un emendamento perché sia modificato il punto 4 del
deliberato e propongo, anziché 60, 75 giorni come data di
ultimazione dei lavori.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Per dichiarare la nostra
astensione.
PRESIDENTE:
Ha chiesto di parlare l'Assessore Chabod, ne
ha facoltà.
CHABOD - (D.C.):
La prima delibera, che stanziava 69
milioni, risaliva al 6.8.1982 e riguardava dei avori che sono già
fatti; allacciamento della frazione di Orbaney in Comune di Doues.
Per finire l'allacciamento è stata fatta una prima perizia
suppletiva di £ 19 milioni il 28.10.1983.
Poiché si doveva allacciare anche la frazione Torrent - preciso
che si tratta di piccoli lavori che se si mettono in appalto, non
interessano nessuno - il lavoro è stato assegnato all'impresa che
era ancora sul posto, il 6.6. 1984, per £ 60 milioni.
Abbiamo dato 60 giorni di tempo perché l'impresa riuscirà a
finire entro questo termine. Abbiamo fatto un sopralluogo proprio
in questi giorni con i funzionari dell'Assessorato e abbiamo
constatato che i lavori vanno avanti.
PRESIDENTE:
Si inizia l'esame degli emendamenti. Do
lettura dell'emendamento proposto dal Consigliere Mafrica:
"Al 4° punto del deliberato sostituire giorni 60 con giorni
90".
Lo metto in approvazione. Essendo risultate nulle le prime due
votazioni, si passa alla votazione per schede segrete:
VOTAZIONE PER SCHEDE SEGRETE
ESITO DELLA VOTAZIONE
Presenti: 27
Votanti: 6
Schede nulle: 1
Astenuti: 21 (Beneforti, Bondaz, Borbey, Breuve', Chabod, De
Grandis, Faval, Fosson, Lanièce, Lanivi, Marcoz, Martin, Perrin,
Pollicini, Ricco, Rolando, Rollandin, Stévenin, Tamone, Torrione,
Voyat)
Favorevoli: 4
Contrari: 1
Il Consiglio non approva
PRESIDENTE:
Do lettura dell'emendamento proposto dal
Consigliere Riccarand:
"Al 4° punto del deliberato sostituire giorni 60 con giorni
50".
Lo metto in approvazione. Essendo risultate nulle le prime due
votazioni, si procede con la votazione per schede segrete:
VOTAZIONE PER SCHEDE SEGRETE
ESITO DELLA VOTAZIONE
Presenti: 29
Votanti: 8
Schede bianche: 1
Astenuti: 21 (Beneforti, Bondaz, Borbey, Breuvé, Chabod, De
Grandis, Faval, Fosson, Lanièce, Lanivi, Marcoz, Martin, Pollicini,
Perrin, Ricco, Rolando, Rollandin, Stévenin, Tamone, Torrione,
Voyat)
Favorevoli: 3
Contrari: 4
Il Consiglio non approva
PRESIDENTE:
Do lettura dell'emendamento proposto dal
Consigliere Aloisi:
"Il punto 4° del deliberato è modificato come segue: Di
prorogare di 75 giorni la data di ultimazione dei lavori".
Lo metto in approvazione. Essendo risultate nulle le prime due
votazioni, si passa ala votazione per schede segrete:
VOTAZIONE PER SCHEDE SEGRETE
ESITO DELLA VOTAZIONE
Presenti: 25
Votanti: 6
Astenuti: 19 (Beneforti, Bondaz, Borbey, Chabod, De Grandis,
Faval, Fosson, Lanièce, Lanivi, Marcoz, Martin, Pollicini, Perrin,
Ricco, Rolando, Rollandin, Stévenin, Tamone, Voyat)
Favorevoli: 3
Contrari: 3
Il Consiglio non approva
PRESIDENTE:
Metto in approvazione la ratifica della
deliberazione n. 3789. Essendo risultate nulle le prime due
votazioni, si procede a votazione per schede segrete:
VOTAZIONE PER SCHEDE SEGRETE
ESITO DELLA VOTAZIONE
Presenti: 29
Votanti: 27
Astenuti: 2 (Pascale, Torrione)
Favorevoli: 20
Contrari: 7
Il Consiglio approva
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Chiedo una sospensione di un'ora per
permettere alle forze di minoranza di consultarsi prima
separatamente, poi tutte insieme.
PRESIDENTE:
Il Consiglio è sospeso sino alle ore 23.
Su richiesta del Consigliere Mafrica la seduta è sospesa dalle
ore 21,34 alle ore 23,02.
PRESIDENTE:
Riprendono i lavori dopo la sospensione
concordata. Prego il Consigliere Segretario Breuvé di procedere
all'appello dei presenti.
Si dà atto che alle ore 23,02 il Consigliere Segretario Breuvé
procede alla verifica del numero legale.
PRESIDENTE:
Con trenta Consiglieri presenti, la seduta è
valida.
Oggetto n. 3811 in data 22 giugno 1984:
Lavori
di costruzione di una strada comunale interna in frazione Tilly del
Comune di Challand-Saint-Anselme - Approvazione di perizia
suppletiva - Approvazione ed impegno di spesa.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND - (N.S.):
Si tratta di una perizia suppletiva
sui lavori di costruzione di una strada comunale interna in
frazione Tilly del Comune di Challand-Saint-Anselme, per l'importo
di 18.680.000 lire. Si propone inoltre di concedere una proroga
alla data di ultimazione dei lavori di giorni 70.
Anche in questo caso l'ultimazione dei lavori va ben oltre
quella prevista dal progetto iniziale, quindi la proposta di
emendamento che presento è quella di riduzione dei giorni di
proroga concessi per l'ultimazione dei lavori da 70 a 60.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
In analogia con quanto proposto per
la deliberazione precedente, e poiché riteniamo che sia opportuno
seguire una certa uniformità in questi casi, proponiamo una proroga
di 90 giorni.
PRESIDENTE:
Ha chiesto di parlare l'Assessore Chabod, ne
ha facoltà.
CHABOD - (D.C.):
Accetto tutti e due gli emendamenti.
PRESIDENTE:
A termine di Regolamento il Consiglio deve
decidere quale emendamento deve essere votato per primo. Il
Regolamento stabilisce che deve essere posto per primo in votazione
l'emendamento che più si distacca dalla delibera presentata. Avviso
che approvato uno, decade l'altro.
Si procede alla votazione dell'emendamento del Consigliere
Mafrica, di cui do lettura:
"Sostituire nel 4° punto del deliberato giorni 70 con giorni
90".
Ha chiesto di parlare il Consigliere Torrione per dichiarazione
di voto, ne ha facoltà.
TORRIONE - (P.S.I.):
Siamo contrari all'emendamento.
PRESIDENTE:
Ha chiesto di parare il Consigliere
Beneforti, ne ha facoltà.
BENEFORTI - (D.C.):
Se il Consigliere Torrione vota
contro, la maggioranza non può votare a favore.
PRESIDENTE:
Si procede alla votazione dell'emendamento
del Consigliere Mafrica. Essendo risultate nulle le prime due
votazioni, si procede a votazione per schede segrete:
VOTAZIONE PER SCHEDE SEGRETE
ESITO DELLA VOTAZIONE
Presenti: 32
Votanti: 12
Schede nulle: 1
Astenuti: 20 (Beneforti, Bondaz, Borbey, Chabod, De Grandis,
Faval, Fosson, Laniecè, Lanivi, Maquignaz, Marcoz, Martin, Perrin,
Pollicini, Ricco, Rolando, Rollandin, Stévenin, Tamone, Voyat)
Favorevoli: 9
Contrari: 2
Il Consiglio non approva
PRESIDENTE:
Do lettura dell'emendamento presentato dal
Consigliere Riccarand:
"Al punto 4° del deliberato, sostituire 70 giorni con 60 giorni.
Lo stesso al 4° comma".
Metto in votazione l'emendamento testè letto. Essendo risultate
nulle le prime due votazioni, si procede con la votazione per
schede segrete:
VOTAZIONE PER SCHEDE SEGRETE
ESITO DELLA VOTAZIONE
Presenti: 31
Votanti: 11
Schede nulle: 1
Astenuti: 20 (Beneforti, Bondaz, Borbey, Chabod, De Grandis,
Faval, Fosson, Lanièce, Lanivi, Maquignaz, Marcoz, Martin, Perrin,
Pollicini, Ricco, Rolando, Rollandin, Stévenin, Tamone, Voyat)
Favorevoli: 6
Contrari: 4
Il Consiglio non approva
PRESIDENTE:
Ha chiesto di parlare il Consigliere Aloisi
per dichiarazione di voto sulla delibera 3811.
ALOISI - (M.S.I.):
Dichiaro che voterò contro.
PRESIDENTE:
Metto in approvazione la ratifica della
deliberazione 3811. Essendo risultate nulle le prime due votazioni,
si procede con la votazione per schede segrete:
VOTAZIONE PER SCHEDE SEGRETE
ESITO DELLA VOTAZIONE
Presenti: 32
Votanti: 32
Schede nulle: 2
Favorevoli: 21
Contrari: 9
Il Consiglio approva
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND - (N.S.):
Chiedo la parola per proporre una
sospensione dei lavori del Consiglio di dieci minuti, per
concordare fra Capigruppo ed il Presidente della Giunta le modalità
per la prosecuzione dei lavori.
PRESIDENTE:
Il Consiglio è d'accordo. La seduta è sospesa
per dieci minuti.
Su richiesta del Consigliere Riccarand, la seduta è sospesa
dalle ore 0,15 alle ore 0,30.
PRESIDENTE:
La seduta riprende. Ha chiesto di parlare il
Presidente della Giunta, ne ha facoltà.
ROLLANDIN - (U.V.):
Selon les accords, on va terminer la
votation sur les délibérations qui doivent être ratifiées; demain
matin, en commençant la séance à 9h, on discutera tous les
arguments sauf la loi de financement de l'autoroute, qui sera
représentée, selon l'accord trouvé entre toutes les forces, dans la
première séance du mois de septembre.
Demain matin sera présentée pour la discussion une délibération
concernant l'autoroute.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Con questo impegno del Presidente
della Giunta a ritirare il D.L. sul finanziamento dell'autostrada
ed a riportarlo a settembre, viene a cadere uno dei principali
motivi che ci hanno portato a questa forma di protesta che
consisteva nell'applicazione puntuale del Regolamento, per cui
siamo disponibili a riprendere domani mattina i lavori e a non
richiedere più la votazione segreta sui diversi argomenti.
Oggetto n. 3825 in data
22
giugno
1984:
Concessione e liquidazione al Comune di
Gressoney-Saint-Jean di un contributo di £ 1.900.000 per la
partecipazione di alunni delle scuole secondarie ad un corso di
lingua tedesca a Innsbruck. Anno scolastico 1982/1983.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n. 3839 in data 22 giugno 1984:
Concessione di contributi ad Associazioni pro-loco della Regione
per l'incremento turistico locale - Approvazione ed impegno di
spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n. 3840 in data 22 giugno 1984:
Approvazione e impegno di spesa di £ 799.992.000 per la
concessione di contributi, ai sensi della L.R. 10.1.1961, n. 2,
nelle spese per l'incremento del patrimonio alpinistico.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
Oggetto n. 3843 in data 22 giugno 1984:
Lavori
di restauro del Castello di Quart (1° lotto) - Approvazione ed
impegno di spesa - Esecuzione dei lavori in economia
diretta.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
Oggetto n. 3874 in data 22 giugno 1984:
Concessione di contributo alla "Federazione dei Consorzi e delle
Associazioni agricole valdostane" per le spese di primo
finanziamento - Approvazione e liquidazione di spesa.
PRESIDENTE:
Metto in approvazione la
ratifica
della deliberazione in oggetto:
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
PRESIDENTE:
I lavori sono sospesi, riprenderanno domani
mattina alle ore 9,30. La seduta è tolta.
La seduta termina alle ore 0,33.
