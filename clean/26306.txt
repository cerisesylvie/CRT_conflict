Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 112 del 15 marzo 1973 - Resoconto
OGGETTO N. 112/73 - Disegno di legge regionale concernente:
"Provvidenze per la ripresa dell'industria edilizia nel settore
dell'edilizia economica e popolare".
Montesano (P.S.D.I.)
- Io credo che questa mattina
l'Assessore Chantel ha fatto una esauriente relazione sul disegno
di legge da lui presentato a nome della Giunta e quindi io credo
che si possa passare senz'altro all'esame degli articoli che sono
poi pochi, oppure vuol riprendere la parola Assessore Chantel?
Stamattina mi pare che hai esposto...
Chantel
(P.S.I.)
- No, no, io stamattina ho dato
un'esposizione che mi sembra abbastanza chiara e ho previsto che
con l'impiego immediato di questi 800 milioni noi, coi 60 giorni di
applicazione, noi avremo la possibilità non solo di dare l'avvio
immediato a case diciamo così veramente popolari, almeno come tipo
di affitto, e nello stesso tempo daremo un impulso all'impiego dei
lavoratori dell'edilizia.
Montesano (P.S.D.I.)
- I Signori Consiglieri che vorranno
prendere la parola approfitteranno della lettura degli articoli,
della chiamata degli articoli.
Allora Consigliere Chincheré.
Chincheré
(P.C.I.)
- Sì, ma io entrerò nel merito
di questa legge, non è che farò finta che questa legge non esista,
anzi.
Ecco, vorremmo anche ribadire alcuni nostri concetti di fondo
senza i quali correremmo il rischio di non capire la nostra
posizione specifica su questa legge, il giudizio che ne diamo e gli
emendamenti che andremo a proporre in fase di discussione articolo
per articolo.
Noi crediamo che la Valle d'Aosta, diciamo sempre che è una
situazione particolare, e siamo sempre convinti di questo fatto, e
anche per quanto riguarda la casa è una necessità che forse è
presente anche in altre regioni, ma in modo particolare da noi, è
una esigenza diffusa a tutto il territorio regionale.
Noi pensiamo che è talmente diffusa che la Giunta, nelle sue
"Nouvelles de l'Administration Régionale" che abbiamo stabilito
ieri nella discussione sulla legge per la stampa e il Bollettino
della Giunta sono le pubblicazioni ufficiali, le ricerche della
Giunta dice che le esigenze della Valle d'Aosta in fatto di
abitazione residenziali, non parlo di edifici in genere, ma parlo
di abitazione residenziale, ha la necessità a oggi, cioè ad un anno
fa, quando avete fatto questo Bollettino in base alle ricerche
della programmazione, di 13.000 camere per un importo di 41
miliardi di lire. Noi su questa ricerca non abbiamo nulla da
obiettare, anche perché grosso modo concorda con quella che fanno
le Commissioni del nostro partito, che hanno fatto a loro tempo le
Commissioni del nostro partito sull'argomento casa.
Do atto che la Programmazione ha più mezzi ed è più esatta
questa ricerca, ma anche la nostra era una ricerca di tutto
rispetto.
Noi pensiamo, in base a quelle che sono le nostre concezioni
ideali e le nostre concezioni ideologiche, la strategia del nostro
Partito, che in Valle d'Aosta, visto che esiste questa realtà, si
debba operare in quattro direzioni.
La prima direzione che molte volte è sottovalutata e non
sufficientemente sottolineata dal dibattito consiliare, è la
conservazione e la valorizzazione del patrimonio edilizio
esistente.
La seconda direzione nella quale muoversi è la casa ai
contadini-operai, e dico prima contadini e poi operai proprio
perché la condizione sociale, la condizione culturale e la
condizione psicologica di questi operai è più contadina che
operaia, e di conseguenza direi che quando parliamo di questa
categoria di valdostani, di cittadini della Valle d'Aosta, dovremmo
usare il termine contadini-operai e non operai-contadini.
La terza direzione è dare la casa, la possibilità di costruirsi
una casa, di avere una casa, in proprietà a chi, leggo letterale
gli appunti, ha un po' di soldi e ha la possibilità di accendere un
mutuo e di avere la garanzia di riuscire poi a spegnere questo
mutuo, con tutte le agevolazioni che la Regione dà in questo campo
e siamo tanto d'accordo sul fatto che ci sia una iniziativa nei
confronti della proprietà privata, della casa, proprietà non
speculativa ma monofamiliare, individuale che abbiamo votato senza
battere ciglio malgrado non siano passati alcuni nostri emendamenti
pure importanti, la legge che abbiamo votato prima.
La quarta direzione è dare la casa, e ci sembra che al di là dei
numeri venga poi fuori in modo primario questa esigenza, queste
ricerche che voi avete fatto, dare la casa a chi è escluso da
queste, a chi non appartiene a queste tre categorie precedenti, a
chi non ha il terreno, a chi non ha il capitale iniziale, a chi non
è in grado di spegnere i mutui che va ad accendere, a chi vive in
realtà diversa da quella dell'operaio contadino, contadino-operaio,
da chi vive in una realtà diversa da chi si trova nella condizione
di voler valorizzare e ristrutturare una casa che ha già.
E crediamo che, tutto sommato, soprattutto nei grossi centri
urbani della Valle d'Aosta, perché non è vero che l'unico centro
urbano della Valle d'Aosta, né oggi tanto meno in prospettiva, anzi
pensiamo che i centri più urbani, titolo a pieno diritto questo, ci
sia Aosta e altri centri della Valle, centri che saranno ancora
destinati ad un ulteriore allargamento e potenziamento.
Dicevo che questa condizione, questo tipo, questa fascia sociale
di famiglie, di persone, di cittadini che hanno bisogno della casa
in questi termini, perché loro hanno la possibilità di averli in
altri, siano, tutto sommato, la maggioranza. E qui mi dispiace
forse qualcuno si annoierà, ma credo che sia indispensabile, io non
mi annoio evidentemente, fare alcuni brevissimi, proprio così per
aver alcuni punti fermi ai quali riferirsi, sulla famosa deprecata,
non utilizzata, direi sconfessata legge 865, dicendo che la 865 non
è la legge per l'esproprio, non è la legge per portar via la terra
ai contadini piccoli o grandi che essi siano, è una legge che fa
dell'esproprio soltanto lo strumento primario per dare alle
assemblee elettive la possibilità di pianificare la politica
riguardante il territorio, l'esproprio è uno strumento di questa
legge, non è la legge stessa, è solo una parte di questa, strumento
che in Valle d'Aosta con motivazioni ampiamente giustificate
alcune, le nostre ad esempio, e non solo le nostre, è motivazione
del tutto strumentale non si è voluto applicare.
Noi siamo sempre d'accordo e lo ribadisco che in Valle d'Aosta
il metodo dell'esproprio com'è concepito, com'è previsto da questa
legge non può e, soprattutto, non deve essere applicata.
Noi siamo del parere che questo metodo non può essere applicato
perché violerebbe in modo troppo gravoso quelle che sono le giuste,
quella che è la realtà della Valle d'Aosta, lo spezzettamento della
proprietà privata, la piccola proprietà privata terriera, non
l'abbiamo inventata noi comunisti, la Valle d'Aosta è una
realtà.
Tanto è vero che noi sosteniamo che questa legge deve essere
assolutamente integrata nel più breve tempo possibile da una legge
regionale, e lo Statuto ce lo consente, che ci permetta un uso, tra
virgolette, valdostano, di questo strumento dell'esproprio, proprio
perché noi pensiamo che sia uno strumento fondamentale questo per
arrivare ad una pianificazione seria di tutto il territorio
regionale, altrimenti i piani urbanistici, i piani di sviluppo
regionale, il nuovo sviluppo della Città di Aosta, le città a
dimensione umana diventano soltanto delle belle parole con le quali
si possono fare comizi più o meno interessanti ma nel concreto poi
non vengono fuori.
Questa legge aveva altresì lo scopo, abbiamo detto l'esproprio
visto in quei termini, pianificazione del territorio vista in
questi termini, e scusate su questa legge ci sarebbero molte cose
da dire, tanto è vero che il P.C.I. in campo nazionale su questa
legge si è astenuto e tutto l'onore e l'onere di questa legge va
ascritto soprattutto al Governo, in particolar modo alla D.C. e ai
suoi alleati, perciò polemiche che poi i D.C. a loro tempo hanno
fatto ci lasciano abbastanza dubbiosi sulla validità delle cose che
hanno detto. Chiusa parentesi: esproprio assetto del territorio,
case per i lavoratori, tramite chi? Regione, Istituto Autonome Case
Popolari, Cooperative e la proprietà divisa, Cooperativa a
proprietà indivisa, ma non una qualunque casa ai lavoratori, non
sistemata in qualunque posto del territorio cittadino, non data ad
un affitto qualunque, ma data e costruita in modo tale che rispetti
alcune esigenze fondamentali, primo il basso costo, secondo che
soddisfi fino in fondo le giuste esigenze che i lavoratori hanno e
che hanno ampiamente manifestato con tutta una serie di lotte che
sarebbe molto interessante analizzare ma credo che non sia il
momento opportuno.
Allora arriviamo al dunque, a questa famosa legge presentata
dalla Giunta, che adesso non trovo più, eccola qua, che dice diamo
800 milioni all'Istituto Autonomo Case Popolari, noi su questa
affermazione di principio non abbiamo assolutamente niente da dire,
noi siamo del parere che l'Istituto Autonomo Case Popolari
democratizzato come previsto dalla legge 865, democratizzazione che
è da noi chiesta alla Giunta Regionale e non passa, mi si dirà: mah
complicazioni burocratiche, legislative, sì ma il dato di fatto è
che in questa direzione non ci si è mossi, non abbiamo niente in
contrario che la Regione dia 800 milioni alle Case Popolari, ma a
quali condizioni? A condizione che questi soldi non diventino un
qualcosa che viene messo sul mercato edilizio per l'esclusiva
ripresa dell'industria edilizia, che abbia anche questo aspetto -
Chantel io non ti interrompo mai - che abbia anche questo aspetto,
ma deve soprattutto avere un altro, quello di dare alla Città di
Aosta e a tutti i centri urbani della Valle uno strumento di
sviluppo urbanistico alternativo diverso da quello che abbiamo
avuto fino a oggi e che tagli il più possibile fino in fondo la
speculazione sulle aree edilizie e sul metro quadrato di pavimento
che poi viene sempre e soltanto pagato dai lavoratori, i quali
pagano fino al 40-45%, e sono statistiche delle ACLI che fino a
prova contraria non sono comuniste e dal vostro punto di vista più
attendibili, e anche dal nostro punto di vista, che questa
speculazione viene pagata solo ed esclusivamente dai lavoratori
fino al 47% dello stipendio.
Ora io credo che la Cogne la conosciamo tutti, l'Ilssa-Viola la
conosciamo tutti, le Imprese che girano per la Valle d'Aosta le
conosciamo tutti e non credo che nessun lavoratore, quelli che
vengono chiamati a reddito fisso che poi qualche volta scopriamo
che non sono a reddito fisso perché fa freddo e i cantieri edili
restano chiusi, non possa e non debba, non può perché non ha i
soldi e non deve perché non è giusto pagare quegli affitti,
dobbiamo andare in concreto verso una legislazione, verso un
operare, un aggredire il problema in termini diversi da quello che
si è fatto finora.
Ebbene su questa legge di questi concetti non c'è niente, dico
sia chiaro, forse non è politico dirlo prima, ma dico, al limite,
noi questa legge comunque la votiamo, perché è pur sempre meglio
una legge di questo genere che una non legge che mi fa dormire
ancora ottocento milioni da noi voluti sul bilancio per fare le
case, non siamo mica così scemi, abbiamo dei momenti di
contrattazione a vario livello e vogliamo, intendiamo usarli fino
in fondo.
Dicevo in questa legge di questi concetti non c'è niente, non
solo, noi diamo 800 milioni all'IACP, sulla quale ripeto siamo
d'accordo, senza poi operare un tipo di controllo, tanto è vero che
si dice all'articolo 2 "I regolamenti di assegnazione sono di
competenza dell'IACP" che attualmente non è ancora democratizzato,
del quale io e noi non ci fidiamo.
Noi vogliamo che questa possibilità resti al Consiglio
Regionale.
Abbiamo alcune grosse cose da dire, tutto sommato, sulla
limitatezza dei finanziamenti, ma in discussione della nostra legge
sulla casa andremo poi a discutere anche lì, e quando abbiamo speso
i soldi per Courmayeur nel penultimo Consiglio io chiesi a
Milanesio "i soldi per comprare quei terreni a quei prezzi li
avete?" E la Caserma dei Carabinieri senza polemica, per comprare i
terreni per case dei lavoratori non li avete! Venite poi in
Consiglio a dirci poi perché per i carabinieri sì, gli speculatori
di Courmayeur sì e i lavoratori no! Stai calmo Chantel che è la
terza volta, Signor Presidente, per favore non voglio essere
interrotto!
Montesano (P.S.D.I.)
- Ha ragione, beh un richiamo...
Chincheré
(P.C.I.)
- Di tutte queste cose in
questa legge non c'è niente. Noi non solo, non solo, si ripete per
alcuni versi e qui forse giustificato, lo stesso identico errore
che si commetteva per il fondo di rotazione; qui il Consiglio è
chiamato a deliberare cosa? Dateci 800 milioni, noi li diamo
all'IACP, dopo di che non si sa.
La Giunta, ancora una volta, fa la parte del leone, premessa,
parentesi, cioè.
Visto che siamo alla scadenza del mandato, cade il Consiglio ma
cade anche la Giunta, almeno per quanto riguarda la straordinaria
amministrazione credo, non me ne intendo molto di queste cose, per
fortuna mia non ho mai fatto parte di una Giunta, siamo anche
d'accordo che per questo periodo di tempo gli impegni vengano presi
esclusivamente dalla Giunta perché il problema, noi vogliamo che i
terreni si comprino, che le case si facciano e vogliamo che queste
cose vadano avanti, fidiamoci della Giunta, diamogli questo
mandato, ma sia chiaro che nel prossimo Consiglio Regionale il
Gruppo comunista opererà al fine che questo potere della Giunta
venga ridato al Consiglio, vuoi perché avremo più tempo in avanti
da fare.
Bene, io grosso modo credo di avere finito, probabilmente non ho
finito ma fa niente, parlerò forse dopo quando entreremo
nell'analisi, io credo comunque che alla Giunta e al Consiglio
alcuni elementi di valutazione politica e amministrativa sul
problema della casa, sull'uso di questa legge, speriamo che la
Giunta sia già in grado di cogliere alcuni aspetti e di trarre
alcune considerazioni.
Montesano (P.S.D.I.)
- La parola alla Vice Presidente
Siggia.
Siggia (P.C.I.)
- Seguo l'intervento del compagno
Chincheré perché faccio una questione generale adesso sul tema
della legge, preannunciando anche degli emendamenti poi per quanto
riguarda gli articoli, ma mi pare giusto dare l'indicazione di
perché e chiederò quelle modifiche in una discussione generale che
coinvolge tutta la materia della legge come si è presentata.
E mi riallaccio all'ultima parte dell'intervento dicevo del
Consigliere Chincheré proprio per quanto riguarda un potere dato
alla Giunta che se per una parte, e ha ragione Chincheré, scelta
delle aree e altre cose devono essere demandate alla Giunta proprio
fintanto sta in carica e quindi una pratica immediata attuazione di
questa legge può essere fatta, non mi trova più d'accordo quando si
scende poi nel dare alla Giunta tutto il potere nell'assegnazione
degli alloggi.
Qui nella legge si dice in realtà che per una parte degli
alloggi vengono assegnati dall'Istituto Autonomo case Popolari,
nell'articolo 3 si dice che una quota parte di questi alloggi
saranno assegnati in affitto previa formazione di graduatoria
secondo punteggi deliberati dalla Giunta regionale.
Ma mi pongo una domanda e credo che sia domanda che tutto il
Consiglio si sia posta: questa legge costituisce una nuova
impostazione per costruzione di case popolari e molte parti si può
avvalere della graduatoria sia quelle per esempio tradizionali
istituite con leggi nazionali dell'Istituto Autonomo Case Popolari
qui invece si parla di graduatorie che saranno fatte comunali, in
base, formate in base a condizioni a punteggio, che vengono però
esaminate dalla Giunta.
Se noi pigliamo tutta la serie delle leggi a partire dal 1965 in
avanti sull'edilizia economica e popolare vediamo come il Consiglio
ha deliberato, proprio nei particolari, il modo di assegnazione;
beh si scendeva nell'esame dei punti, tanti punti per la X casa,
l'alloggio inabitabile, tanti punti per ogni persona appartenente
al nucleo familiare, tanti secondo il reddito dei lavoratori.
Era quindi il Consiglio che stabiliva i criteri in base ai quali
si formava quella graduatoria per l'assegnazione degli alloggi, e
direi che ancora questo pomeriggio, quando abbiamo votato il
disegno di legge n. 15, che ci è stato presentato con modifiche
sulla legge per i mutui per l'edilizia popolare, si sono modificati
alcuni criteri di graduatoria, ma li ha stabiliti il Consiglio.
La Giunta si è sentita in dovere di portare questo testo di
legge perché il Consiglio approvasse certi criteri modificativi
nell'assegnazione degli alloggi.
Beh se l'intendimento della Giunta era quello e pareva giusta
questa strada scelta ed adottata che il Consiglio fosse partecipe
nella decisione e della scelta dei criteri di assegnazione degli
alloggi, mi pare che questo stesso concetto debba essere affermato
nella legge successiva di iniziativa dell'Assessore alle Finanze
che porta il n. 18, per cui ritengo che al di là delle
considerazioni che Chincheré ha fatto sul complesso della legge sia
indispensabile cambiare e modificare l'articolo 3 proprio perché
sia il Consiglio regionale che determina i criteri in base ai quali
gli alloggi vengono assegnati, e lo preciso adesso per non fare un
intervento lungo dopo, che sostengo che gli alloggi, l'ho detto di
proposito, non una quota parte degli alloggi, perché non mi pare
logica la distinzione tra una quota di alloggi che vanno assegnati
da parte dell'Istituto Autonomo Case Popolari e una parte dalla
Regione anche perché creerebbero delle discrepanze proprio nei
criteri e nei punteggi che vengono assegnati alle persone che fanno
richiesta di questa casa.
Quindi, per questo motivo, ritengo che tutti gli alloggi debbano
essere assegnati in affitto previa formazione di graduatorie
comunali deliberate dal Consiglio regionale.
Montesano (P.S.D.I.)
- La parola all'Assessore
Chantel.
Allora Chantel, permetti che dia la parola al Consigliere
Manganoni e così rispondo a tutti. Consigliere Manganoni.
Manganoni (P.C.I.)
- Io non voglio assolutamente ripetere
quanto ha detto Chincheré nel suo esauriente intervento che ha
magistralmente centrato il problema.
Mi limiterò a trattare alcuni aspetti di questa legge e
riferendomi ad alcuni precedenti.
Noi nel 1971, se vado errato l'Assessore alle Finanze mi
corregga, avevamo 400 milioni in bilancio per le case popolari, nel
1972 ne avevamo un miliardo e mezzo, un miliardo e otto, nel 1973
ne abbiamo non so due miliardi e otto, tre, i miliardi li contiamo
un po' come le noccioline; però di fatto cosa è successo? Che
malgrado che da tre anni abbiamo un rilevante numero di milioni e
di miliardi sul bilancio noi non abbiamo messo giù un mattone per
le case popolari, perché? Perché secondo me le ragioni possono
essere tante, secondo me l'errore base, di partenza, è questo: che
le case non si possono fare in aria ma si fanno sui terreni e
anziché stanziare solamente dei fondi per la costruzione delle case
dovevamo stanziare dei fondi innanzi tutto per l'acquisto dei
terreni se no le case non si fanno e poi per l'allestimento dei
progetti e poi per la costruzione delle case.
Noi abbiamo proceduto tutto a rovescio e in tre anni non abbiamo
concluso niente, noi, voglio precisare, non noi, perché da parte di
questi banchi non è la prima volta che sollecitiamo, che
interveniamo, che presentiamo delle interpellanze affinché si
faccia qualche cosa.
Senonché le nostre richieste, le nostre insistenze non sono
state recepite.
Ebbene io vedo qui in questa legge all'articolo uno dice: "È
autorizzata la costruzione su aree di proprietà regionale site nei
Comuni della Valle d'Aosta". Ora noi Consiglio possiamo almeno
essere informati in quali Comuni della Valle si costruiranno queste
case? Le costruiamo a Bionaz, St. Nicolas o ad Aosta? Beh io penso
che almeno il Consiglio abbia il diritto di essere informato almeno
di questo, in quali Comuni?
Primo.
Secondo: questi Comuni dispongono dell'area necessaria per la
costruzione delle case?
Altri interrogativi ai quali pregherei l'Assessore di
rispondermi perché se non mi risponde, abbia pazienza, io lo
ribadirò fin quando risponderà.
Terzo. Ci sono i progetti per costruire queste case in questi
Comuni? Perché se noi non disponiamo di questi elementi noi non
facciamo che ripetere l'errore che ripetiamo da tre anni, cioè non
metteremo giù un mattone, perché senza i terreni e senza i progetti
non si può appaltare e quindi non si può iniziare i lavori; e
allora pregherei l'Assessore di essere preciso in questa
risposta.
A parte che poi all'articolo 2 vediamo: "La Giunta Regionale è
autorizzata," cioè qui il Consiglio non esiste più, non esiste più
il Consiglio in Valle d'Aosta, qui oggi è tutto demandato alla
Giunta e io mi permetto di far presente una cosa: al secondo comma
dell'articolo 2 dice che "La Giunta Regionale è autorizzata ad
adottare i provvedimenti deliberativi necessari per l'acquisto
delle aree", e il Consiglio? Fino ad oggi correttamente, e ne do
atto, la Giunta ha sempre portato in Consiglio l'acquisto di un
appezzamento di qualsiasi immobile per la Regione, non solo,
recentemente abbiamo approvato l'acquisto di un appezzamento di
terreno per l'accesso alla Casermetta di Arvier, il cui ammontare
mi pare era di tre milioni, ebbene c'era la delibera con allegato
la planimetria, ed allora i Consiglieri regionali si rendevan conto
di quale terreno si acquistava, dove, poteva esprimere i suoi
pareri, cioè non è che approvava così alla cieca, senza sapere cosa
trovava.
Noi qui dobbiamo delegare tutto alla Giunta, insomma non è,
secondo me, non è serio.
Al terzo comma ci siamo di nuovo "la Giunta Regionale è
autorizzata ecc.", poi sempre al terzo comma ad un certo punto dice
che "l'assegnazione degli alloggi avverrà secondo i vigenti
regolamenti". Quali regolamenti? Quelli vigenti per l'Istituto
Popolare sui cui regolamenti tutti siamo unanimi che è necessario
rivederli perché come sono oggi si prestano troppo a certe manovre
che conosciamo? O ci riferiamo ai vigenti regolamenti della legge
che abbiamo testé approvato sulla assegnazione delle precedenti
circa l'assegnazione di mutui per la costruzione di case? E quindi
accenniamo a quali, almeno quali sono questi vigenti
Regolamenti.
Non ripeto il resto, cioè quanto han già detto i mei compagni
che mi hanno preceduto, sulla parte degli alloggi, una parte viene
assegnata dal Comune, dalla Regione, da qui non si capisce bene da
chi viene assegnato, comunque io ho già detto che non volevo
affliggere il Consiglio, io sto constatando questo: che la Giunta
presa alle strette, avendo perso tre anni con i rilevanti
stanziamenti che avevamo in bilancio, e non avendo concluso, non
avendo posato un solo mattone, per le ragioni che ho esposto e che
non ripeto, alla scadenza del Consiglio tenti di far avallare al
Consiglio tutto quello che la Giunta può fare, dicendo "delegate
tutto alla Giunta" e noi Consiglieri dovremmo rinunciare alle
prerogative del Consiglio e dei Consiglieri.
Ebbene questo non è serio: comunque siccome noi siamo d'accordo
di fare le cose e di farle non diciamo presto, perché farle presto
dovevamo farle tre anni fa, ma di farle almeno adesso però con una
legge del genere ci lascia molto perplessi perché siamo ancora alla
partenza dei terreni, di cui qui non si dice neanche in base a
quali leggi si acquisteranno i terreni, se si tiene conto di quanto
è stato detto qui in Consiglio circa la Commissione nominata per
una legge correttiva, di cui si è parlato mi pare nel mese di
dicembre, questa Commissione non ha ancora riferito in Consiglio,
insomma noi vogliamo che le case si costruiscano, ribadiamo, ma
vogliamo che si facciano, però non giudichiamo onesto che si prenda
il Consiglio così per il collo alla sua scadenza per potergli poi
dire: o avallate tutto quanto vogliamo fare noi Giunta o se no la
colpa è vostra se le cose non si fanno, mentre se le cose non si
fanno da tre anni, è da tre anni non per colpa del Consiglio ma
dell'organo esecutivo che ha i fondi e le case non le costruisce.
Ho finito.
Montesano (P.S.D.I.) -  La
parola all'Assessore
Chantel - no Bordon.
Bordon (D.C.)
- Vorrei se mi consente un piccolissimo
inciso per dare magari anche possibilità a Chantel di dire qualche
cosa di più se ancora non ne ha abbastanza.
Però io non posso lasciarmi scappare questa occasione e pur non
avendo avuto nessuna intenzione prima di prendere la parola io sono
qui che inizio e non so come finirò.
È indubbio che qui dentro noi per i ben noti fatti che io non
sto a ripetere perché non voglio suscitare nessuna polemica, da
tredici Consiglieri che eravamo qui dentro siamo ridotti a sei o
sette, ripeto per tante volte, per l'ennesima volta siamo qui in un
angolino ridotto in minoranza e su questo nessuno pone dubbi,
perché più minoranza di noi indubbiamente siamo i vasi di creta in
mezzo ai vasi di ferro, perché noi qui contiamo quanto il fante di
picche, ma io mi sto demoralizzando perché non posso neanche più
fare l'opposizione, perché il bello è questo: che chi sostiene
questa Giunta che noi non abbiamo mai voluto riconoscere perché
riteniamo sia retta dal Partito Comunista, ci si dice non è vero ma
è così, perché se non avesse i voti del Partito Comunista sarebbe
già caduta questa Giunta da lungo periodo, noi arriviamo qui dentro
con l'intenzione di fare naturalmente delle logiche osservazioni
dicendo, innanzitutto protestiamo perché non sappiamo dove verranno
fatte le case, anche se nella parte di presentazione della legge mi
si dice che la Regione ha comperato già tanti terreni, intende fare
queste case - perché lo dice nella prima parte - ma uno arriva qui
tranquillo per dire: ma signori noi non siamo soddisfatti di certe
impostazioni, noi vediamo che tutto viene attribuito alla Giunta e
come lo diciamo adesso lo avevamo detto circa mezz'ora fa, non
avendo il consenso di nessuno e questo non ci preoccupa perché
tanto poi le cose si ripetono, state tranquilli, ne vedrete con
l'applicazione se lasciate tutto in mano alla Giunta, perché la
Giunta oggi è questa, domani può essere un'altra, non è che si
faccia la battaglia contro una Giunta si fa la battaglia per
difendere le prerogative del Consiglio Regionale in un piccolo
Consiglio come il nostro in modo particolare, dove questi problemi
di massima importanza hanno da essere dibattuti qui dentro, perché
non so se vogliamo dibattere qui dentro i problemi delle barbatelle
o di altre cose e non discutiamo queste cose quando effettivamente
si tratta di 800 milioni come se fossero buttati lì. Ha detto bene
l'amico Manganoni, come se fossero delle noccioline.
Ma io che cosa ci sto a fare qui dentro? Vengo per criticare
questa legge, ma non ne ho proprio bisogno, perché abbiamo sentito
le osservazioni del Partito Comunista che hanno detto, è una
critica continua completa questa legge, è una critica che
naturalmente è condizionata da che cosa? Da quello che condizionano
e noi è per questo che tante volte non prendiamo neanche più la
parola, non ne vale la pena; noi arriviamo qui e ad un certo
momento ci diciamo: 800 milioni per questa legge, case popolari, a
basso reddito di affitto, per chi non ce l'ha, ma chi è che può
votare contro? Perché è una cosa che non si può che approvare, ma
naturalmente tolto il nocciolo della questione vogliamo anche
sapere come vengono dati.
Ma io che mi ero preparato un po' non ho più niente da dire,
perché fra Chincheré, la Sig.ra Siggia e Manganoni hanno detto
tutto alla perfezione, questa legge, dice bene Manganoni, sarebbe
una cosa che si dovrebbe neanche approvare, perché in fondo in
fondo è talmente inconsistente, non come capitale, perché gli 800
milioni ci sono, ma per quello che potrà avere lo sviluppo futuro
che ci lascia veramente perplessi, perché arrivati ad un certo
momento noi veniamo fuori e, giustamente si dice, qui siamo
arrivati dopo due anni, tre anni, sono parole di Manganoni non sono
le mie, e io non voglio neanche farle mie perché non sono qui per
recepire niente da Manganoni, ma ad un certo momento si sente dire
non avete fatto niente per tre anni e quindi adesso all'ultimo
momento, per quella data  ben nota che tutti aspettiamo perché
sarà l'unica che porterà di nuovo la serenità e la chiarezza in
questo Consiglio Regionale, che sarà quello delle future elezioni
che, se non sbaglio, saranno finalmente al 10 giugno, ebbene perché
siamo alla vigilia di questa data ecco che vengono questi
provvedimenti a spron battuto, che noi naturalmente dobbiamo
approvare.
Quindi noi siamo veramente d'accordo con voi, ma io mi auguro
che questo sistema, e qui ne abbiamo ancora delle leggi perché ne
sono già passate tante ma mi auguro che non tutte le leggi che ci
vengono portate così a spron battuto abbiamo da vere questo
risultato, perché ricordatevi che passando tutte queste leggi è
vero che abbiamo soltanto più un paio di sedute, ma indubbiamente
non è il modo serio di farle passare, perché noi dovremo dire
questa legge qui così com'è non la vogliamo, deve essere rinviata,
ma siccome siamo ai termini scaduti ormai non possiamo che non
rinviarla, la possiamo approvare.
Quindi io desidero solo che rimanga ben chiaro agli atti, noi
siamo solidali con quanto avete detto, anche se certe nostre
barriere ci dividono e ci divideranno probabilmente sempre, almeno
per qualcheduno di noi perché questi sono i nostri principi, ma
finché portate avanti questi discorsi siamo d'accordo, perché noi
qui stiamo approvando che si dice "in mancanza di meglio
approviamola" perché non possiamo farne a meno, ma signori stiamo
discutendo di 800 milioni, qualche volta discutiamo di un miliardo
e mezzo e quindi noi siamo qui soltanto per dire approviamola in
mancanza di meglio; io mi permetto, grazie a Dio ce ne sono di
quelli molto più vecchi di me in questo Consiglio e ci guardiamo a
vicenda, quindi io mi permetto di dire che questo non è il sistema
di far passare le leggi in Consiglio Regionale serio, perché se la
legge non va, se noi dobbiamo discutere sui punteggi, se noi
dobbiamo discutere qui dentro di come viene applicato questo
regolamento, indubbiamente noi oggi facciamo una cosa con enorme
faciloneria, che non può essere approvata da nessuno.
Indubbiamente mi permetto di avvalermi ancora, perché mi è stata
data la parola, di ribadire questo principio che da alcune sedute
io vedo venire fuori, vedo affiorare con molta preoccupazione,
prendetemi qui tutti i capoversi di questa legge, e l'ha fatto
notare la Sig.ra Siggia, io chiedo scusa non posso mica inventare
altre cose perché le leggo, "La Giunta Regionale è autorizzata ad
adottare i provvedimenti deliberativi", "La Giunta Regionale è
altresì autorizzata ad affidare locali", la Giunta Regionale fa
tutto, e noi che cosa ci stiamo a fare qui dentro? Ecco tutto qui,
d'accordo, vedi Manganoni dopo vent'anni di battaglia in Consiglio
Regionale probabilmente alla vigilia delle elezioni per dieci
minuti o per tre sedute andiamo d'accordo, ma questo è veramente
grave, perché noi qui dentro passiamo dei provvedimenti di 800
milioni, un miliardo, un miliardo e mezzo e li passiamo soltanto
perché diciamo tanto non possiamo fare più niente, perché se io per
esempio criticassi questo e per protesta contro questa
impostazione, perché mi è stata portata avanti all'ultimo momento,
io dovessi votare contro, indubbiamente avrei la critica e
l'opposizione di tutti; ma io penso che se avessi detto le parole
che avete detto voi contro la Giunta attuale un boato sarebbe
avvenuto fuori qui dentro, quindi io vi ringrazio, mi associo a
quanto avete detto e naturalmente anche noi voteremo a favore
perché questa è la serietà che noi abbiamo adottata qui dentro.
Dolchi (P.C.I.)
- Due brevi considerazioni sulla legge;
sulla legge e sulle osservazioni che ha fatto il collega Bordon;
dice: i comunisti sostengono la Giunta e poi criticano i
provvedimenti, ebbene noi abbiamo detto in parecchie occasioni
quando il nostro voto è stato determinante per la Giunta, che
sostenevano la Giunta sui provvedimenti che la Giunta presentava al
Consiglio avremmo fatto le nostre critiche, avremmo portato il
nostro contributo convinti in questo modo di assolvere al nostro
mandato di Consiglieri regionali.
Abbiamo detto in parecchie occasioni, e forse su questo non
siamo d'accordo, non solo su questo, ma particolarmente su questo
non siamo d'accordo con il collega Bordon, il Consigliere regionale
sia di maggioranza che di minoranza deve sforzarsi di portare il
suo contributo all'Assemblea elettiva, di portare il suo contributo
alla elaborazione, alla discussione e alla decisione dei
provvedimenti. Abbiamo sentito dire più volte da Bordon "la
maggioranza decide, propone, la minoranza critica", e ancora adesso
ci ha detto: "avremmo voluto criticare noi minoranza questo
progetto di legge, lo hanno già criticato i colleghi
comunisti".
Noi l'abbiamo criticato e presenteremo anche degli emendamenti
perché secondo noi questa è la nostra funzione, nell'intento di
migliorare i provvedimenti e di migliorarli nel senso che questi
provvedimenti debbono essere il più possibile orientati per
soddisfare le esigenze dei lavoratori e delle masse popolari.
Quindi non è un atteggiamento di vigilia elettorale, è un
atteggiamento coerente che sempre in quest'aula abbiamo tenuto, in
minoranza non abbiamo mai criticato per criticare, ma anche come
minoranza abbiamo portato avanti le nostre idee affinché in
emendamenti o in contributo nel corso della discussione potessero
essere recepiti dalla maggioranza e quando in certi momenti il
nostro voto diventa determinante anche in quel momento noi portiamo
avanti la nostra battaglia per affermare determinate cose che
riteniamo giuste, e il fatto che discutiamo del problema della casa
non alla vigilia delle elezioni, lo sta a dimostrare tutta
un'azione di carattere esterno che abbiamo fatto con gli
interessati, con quelli che avevano bisogno delle case, con i
cittadini del centro storico che hanno fatto le manifestazioni, la
nostra discussione che ha portato alla presentazione della legge
che discutiamo assieme a queste iniziativa della Giunta già due
anni fa. Ecco quindi la nostra posizione, e ho voluto ribadire
chiara nei confronti dei provvedimenti legislativi e di qualsiasi
provvedimento che viene portato all'esame consiliare, qualsiasi
provvedimento avrà sempre il nostro contributo e sarà approvato
quando va in direzione delle necessità e delle esigenze delle
classi lavoratrici, delle masse popolari.
E questa legge ha una caratteristica: l'utilizzazione, e dicevo
prima che non esclude la legge nostra, quella portata al punto 18
dell'ordine del giorno, proprio perché ha una caratteristica, ha la
caratteristica di utilizzare quegli 800 milioni, che ricordava il
collega Chincheré, il Partito Comunista si è battuto perché fossero
inseriti nel bilancio del 1973 quale dimostrazione delle
possibilità che ha una Regione Autonoma come la Valle d'Aosta di
affrontare, a livello regionale, delle riforme fondamentali della
vita del nostro paese.
Ci sono 800 milioni, questa legge tende all'utilizzazione degli
800 milioni, ed ecco perché non ne facciamo un emendamento, ma una
sottolineatura ci va, non è solamente come dice il primo rigo
dell'articolo 1 che questa legge viene fatta per la ripresa
dell'industria edilizia nel campo dell'edilizia economica e
popolare, questa legge viene fatta per dare degli alloggi a basso
fitto a quanti ne hanno bisogno e, in misura più ristretta
nell'ambito amministrativo, per l'utilizzazione di 800 milioni che
a questo fine sono stati inseriti nel bilancio del 1973.
Ecco quindi la nostra posizione su questa legge in Consiglio
Regionale, come già l'avevano illustrata alcuni colleghi, e che si
traduce anche per quanto riguarda l'articolo due, lo dico adesso
così non riprendo più la parola, nella rinuncia, lo diceva il
collega Manganoni, e mi sembra che sia valido, nella rinuncia di
una nostra posizione coerentemente e insistentemente assunta nel
Consiglio Regionale, e cioè che il Consiglio Regionale non può e
non deve abdicare a delle sue prerogative, e quindi è chiaro che
quando l'articolo due prevede che la Giunta Regionale è autorizzata
ad adottare i provvedimenti deliberativi necessari per l'acquisto
delle aree e per la costruzione dei predetti fabbricati, noi
dobbiamo sottolineare il perché accettiamo questa dizione che non
avremmo accettato in un altro momento; lo accettiamo perché se
vogliamo utilizzare gli 800 milioni, trovandoci in fine di
legislatura al penultimo o al terzultimo Consiglio Regionale, non
saremmo in grado di utilizzare questi 800 milioni , se demandassimo
questi compiti come dovrebbe essere, come giusto sia, se li
demandassimo al prossimo Consiglio Regionale.
Bisogna acquistare subito le aree, bisogna provvedere subito,
bisogna acquistarle anche perché all'Art. 1 si dice che gli stabili
vengono costruiti su aree di proprietà regionale e quindi è
indiscusso che all'Art. 2, queste aree dobbiamo comperarle se
vogliamo soddisfare alla norma prescritta dall'Art. 1, al concetto
che ispira la legge, dobbiamo autorizzare la Giunta a fare, a
prendere questi provvedimenti, sennò verrebbe meno tutto il
principio ispiratore della legge, verrebbe meno la stessa legge che
vuole utilizzare entro il 1973 questi fondi, se non autorizzassimo
la Giunta a fare questi provvedimenti.
È però una posizione e noi ci teniamo a sottolinearlo, di natura
eccezionale, straordinaria, motivata dalle considerazioni che ho
fatto adesso e che riguardano la necessità di ottemperare con
questa legge a un indirizzo sancito con la cifra di 800 milioni nel
bilancio del 1973.
Se così non facessimo, se non rinunciassimo per questa occasione
in via eccezionale alla nostra posizione di principio sui poteri
del Consiglio Regionale, in fatto di acquisto di aree, non avrebbe
valore il provvedimento legislativo.
Fatto eccezionale, della delega alla Giunta per questi
provvedimenti, lo dimostriamo subito dopo, quando ha annunciato la
collega Siggia, noi chiediamo che per un provvedimento che non è
così urgente, perché sarà fatto quando le case saranno in via di
ultimazione, cioè, per l'assegnazione e soprattutto per stabilire
quali saranno i punteggi, noi chiediamo e lo chiediamo formalmente
con un emendamento che presenteremo all'Art. 3, che non sia la
Giunta Regionale a stabilire i punteggi, ma sia il Consilio
Regionale, il prossimo Consiglio Regionale, perché per questo ci
sarà tempo, le case certamente, non saranno costruite prima di
luglio, e da luglio in avanti, o per lo meno non saranno ultimate
prima di luglio, e da luglio in avanti, il Consiglio Regionale,
avrà il tempo di stabilire i punteggi come ricordava la Consigliera
Siggia, in base a tutta una prassi stabilita nel Consiglio
Regionale della Valle d'Aosta.
Ecco quindi, ho voluto ribadirlo il nostro voto favorevole alla
legge, la nostra presentazione di emendamenti che si ispirano a
questi principi che hanno sempre orientato le nostre posizioni e i
nostri voti in questa Assemblea.
Dujany (D.P.)
- In relazione ad alcune affermazioni
politiche, fatte dal Consigliere Bordon, vorrei farvi notare che
questa Giunta, porta avanti problemi concreti e chiede il voto dei
vari gruppi consiliari che ritengono opportuno di dare l'appoggio e
di sostenere queste proposte che riteniamo aderenti alla realtà
della popolazione e riteniamo validi nell'interesse della
popolazione stessa e rispondono alle esigenze concrete di un certo
momento politico che stiamo attraversando.
Per quanto riguarda le altre affermazioni fatte da Bordon mi
pare non ho nulla da aggiungere, perché se rispondo a Bordon
risponderei prima a Manganoni, poiché lui, non ha fatto altro che
ricalcare pedestremente quanto è stato detto, forse molto più
abilmente da Manganoni, ed è la fase critica, la fase fatalistica
di chi deve votare un qualcosa che è stato proposto dalla Giunta
senza capacità e volontà di fare proposte alternative e sostitutive
che tendono a risolvere i problemi concreti.
E mi pare che merito di questa Giunta, forse è stata anche
questa, di rompere gli schemi tradizionali dei "frondismi" vuoti di
contenuto e vuoti di concretizzazioni e realizzazioni, ma piene di
parole.
Se alla vigilia elettorale stiamo portando avanti e richiediamo
al Consiglio l'approvazione di una serie di provvedimenti, questi
non sono provvedimenti nati come funghi in questi ultimi mesi, ma
sono provvedimenti che erano già stati illustrati in sede di
approvazione bilancio 1973 e preparati sin dagli ultimi mesi del
1972.
Certo che ci è voluto un po' di tempo per prepararli
materialmente per farli approvare dalle varie Commissioni e secondo
il regolamento e, oggi sono alla discussione del Consiglio, sono
alla vostra osservazione e sono soggetti alla vostra critica ed
alla vostra approvazione.
In merito ai problemi urgenti e ai problemi importanti, portati
alla vigilia delle elezioni, vorrei farvi notare che in una visita
al Consiglio del Vallese, abbiamo sentito, in una Regione Cantonale
che ritengo ricca di esperienza democratica e di vita concreta,
discutere problemi estremamente importanti e direi che da noi direi
non elettoralistici, problemi anche difficili, alla vigilia delle
elezioni.
Stavano quindici giorni prima delle elezioni o un mese prima
discutendo il Piano Urbanistico del territorio, la legge quadro
Urbanistica per tutto il Cantone del Vallese.
Stavano discutendo tutto un programma ospedaliero che comportava
delle spese di parecchi miliardi.
Quindi, mi pare che questo lavoro non è dovuto alla vigilia
elettorale ma è un adempimento che abbiamo ritenuto opportuno di
portare avanti in conseguenza degli impegni che c'eravamo presi in
occasione dell'approvazione del bilancio e che hanno già costituito
oggetto di una lunga discussione in sede di discussione di sede di
approvazione di bilancio da parte di tutti i gruppi consiliari.
Problema dei voti: ma Signor Bordon, caro Consigliere Bordon
ieri tu, hai votato con i Comunisti una proposta, ma guarda un po'
democristiano e comunisti avete votato    insieme
contro di noi oggi ha di nuovo fatto lo stesso nell'Articolo del
fondo di rotazione in cui i Comunisti erano contrari alla proposta
della Giunta, tu ti sei comodamente accomunato a loro e, per
carità, nulla da dire era naturalmente un tuo comportamento che hai
ritenuto opportuno seguire, perché rispondeva probabilmente a un
problema concreto, a un problema che sentivi naturalmente di
risolvere in quel modo.
Nulla da rimproverare, però, Signori miei, o c'è una logica e
una coerenza oppure c'è una coerenza di fatti e un certo
comportamento conseguente ai fatti, oppure c'è una coerenza
diversa.
Per quanto riguarda il problema specifico della delega alla
Giunta, è vero che esiste naturalmente in questa legge una certa
forzatura di delega alla Giunta, però è dovuto questo un po' alla
necessità dei tempi e in rapporto ai momenti che in vigilia di
sospensione di cessazione del mandato del Consiglio Regionale e
della necessità di poter subito utilizzare subito questi
finanziamenti.
Per quanto riguarda, mi pare che la cosa è già stata
sufficientemente chiarita, dal Consigliere Dolchi, per quanto
riguarda invece il problema dell'assegnazione degli alloggi, nulla
vieta, naturalmente di vedere il problema attraverso una
graduatoria fissata con criteri diversi.
Chantel
(P.S.I.)
- Intanto, faccio presente che
all'Art. 2, c'è scritto, gli atti relativi al secondo e terzo comma
del presente articolo, debbono espletarsi entro 60 giorni,
dell'entrata in vigore della legge, e in ultimo c'è scritto che la
legge è considerata urgente, ecco il perché della delega alla
Giunta.
Perché, o si vogliono fare queste cose, o si vuole
effettivamente adoperare questi 800 milioni che non son stati dati
improvvisamente, beh; ha detto il Presidente della Giunta, Dujany,
che questi 800 milioni, son già stati elaborati nel mese di
settembre, ottobre, quando si stava preparando il bilancio, e son
stati votati regolarmente nel bilancio, perché non son stati storni
di fondo, sono utilizzazioni di fondo che esistevano in
bilancio.
In quanto alle altre richieste di Manganone, io dovrei fargli
presente tre cose.
Per poter costruire in qualunque posto, compreso la città di
Aosta, bisogna mettersi d'accordo col Sindaco, il quale ha i suoi
diritti, vero, e le sue progressive per quel che riguarda
l'edilizia, e la zona di costruzione.
Perciò, quando noi diciamo che costruiremo su terreni di
proprietà della Regione, e se anche la legge, ripeto, è venuta,
portata in ritardo, perché tutti questi
pour parler
, questi
controlli sul Piano regolatore di Aosta, questa possibilità di
avere le aree e noi le abbiamo, d'accordo col Sindaco, le abbiamo
quelle due o tre che in pochi giorni saranno definite, dove noi
potremo, approvata la legge, dar subito corso, immediato agli
appalti, di modo che si cominci a far subito qualcosa, perché
sarebbe ridicolo di dire di dover andare incontro ai lavoratori
dell'edilizia, perché tutto questo fosse proiettato in un futuro
molto lontano.
Aggiungo qualcosa di più, perché ci sia serviti dell'Istituto
Case Popolari, perché l'Istituto Case Popolari ha già tutta una
serie di piani, di cui avrebbe dovuto usufruire qualora avesse
avuto i terreni.
Perciò, non è che noi siam preoccupati di andare per tempi
lunghi, andremo per tempi brevi.
Abbiam cercato tutti quegli agganci che ci dessero
effettivamente la possibilità di farlo subito, e, naturalmente
abbiamo allargato nella richiesta, perché se nelle altre zone,
vero, in cui vorremmo fare qualcosa, il terreno fosse di proprietà
comunale o non ci fosse, dovremo trovare il mezzo di averlo.
È logico che le zone che hanno la caratteristica con la presenza
dei lavoratori, per l'edilizia popolare.
Questo non è manco da discutere, e, il resto come già ha
pronunciato il Presidente della Giunta, levati via i punti dove
abbiam messo "La Giunta", per necessità di poter varare e portare a
termine questo, perché se avessimo avuto del tempo, non ce ne
importava proprio niente, per il resto, dove è possibile accettare
che sia il Consiglio a decidere, noi siam perfettamente
d'accordo.
C'è un solo fatto che voglio far presente, siccome Dolchi ha
ricordato il centro storico, e i provvedimenti che a suo tempo
abbiam preso per una parte delle famiglie del centro storico, e
avendo a suo tempo, la Valle, dei locali che non può abbattere,
delle case comprate per abbatterle, e non può abbatterle perché
magari c'è una sola famiglia dentro, la quale non è entrata in...
(?) ...e non sa dove andare, era logico che amministrativamente si
prevedesse anche per questi casi sporadici che non sono molti, dove
c'è una famiglia o due,, in una casa già totalmente vuota, che è da
abbattere per necessità di abbattimento o è pericolosa, perciò
abbattere era logico che inserissimo in questo punto, vero, la
possibilità di trasferire queste famiglie, perché è chiaro che son
famiglie povere, perché vi assicuro che se fossero famiglie a un
reddito sufficiente, io non esiterei a ricorrere all'Autorità
Giudiziaria.
È logico, però che trovandomi di fonte a una famiglia povera,
questo purtroppo non lo posso fare, perciò devo aggiustarmi, per
poter collocare queste famiglie e poter procedere dar la
possibilità...(?)... di queste case che ora sono pericolose o sono
state comprate per abbattere.
Ecco la ragione per cui s'era cercato di mettere in questa
legge, queste poche norme, e io ritengo che sul punto lì, a
punteggio deliberato dalla Giunta Regionale, possa benissimo essere
sostituito dal Consiglio Regionale, perché questo, non porta alla
non applicazione e a servirci all'impiego di questi 800 milioni,
porta a un futuro che non riguarda più la possibilità, mentre negli
altri casi è stata una necessità, per potere entro 60 giorni, e,
faccio notare che sulla legge c'è scritto entro 60 giorni, perché
siccome è una legge urgente, dal momento che è applicata, entro i
60 giorni, e prima se è possibile, perché entro il tempo massimo,
cioè, immediatamente, si provveda a firmare i contratti, a dar gli
appalti e viaggiare.
I progetti ci sono, ecco perché ci rivolgiamo alle case Popolari
perché i progetti li hanno, con la sola differenza che non hanno i
terreni.
Questa è la verità, perché se avessero i terreni, vero, i
progetti li avrebbero già messi in atto.
Vero quantitativo, io non so, qui si dovranno costruire almeno
una sessantina di alloggi, e gli altri si costruiranno nelle altre
zone della Valle.
Vi aggiungo qualcosa di più, che usufruendo di terreni già di
proprietà della Regione, e ripeto subito, abbiam preso in
osservazione proprio la parte di quei terreni comprati entro
quest'anno, dove son uscite delle zone, dove effettivamente
l'edilizia si può fare, a fianco ci son già altri fabbricati in
costruzione, vero, questo naturalmente che cosa importa, se noi
invece di comprarli, usufruiamo di terreni che abbiamo già, questo
sarà tutto a vantaggio, per fare magari qualche alloggio di
più.
Questo è logico, ed è proprio per questo che cercheremo di
utilizzare i nostri terreni.
È una scelta che naturalmente noi, al momento opportuno, dovremo
fare assieme al Consiglio comunale di Aosta, attraverso il Sindaco,
il quale ci darà il nulla osta, per quei dati terreni che siano o
non siano vincolanti (questo è un altro paio di maniche); non so se
ho dato il concetto, ecco, perché ci son questi concetti, e
naturalmente una legge che bisogna fare entro il tempo ristretto, e
in cui lo scopo principale è quello di adoperare questi 800
milioni, subito, può avere delle pecche siamo d'accordo, gli
articoli son stati ridotti ai minimi termini, vero, perché forse se
ne scrivevamo di più, le pecche aumentavano invece di
diminuire.
Non ho altro da aggiungere, e credo di aver risposto
esaurientemente alle richieste fatte.
Montesano (P.S.D.I.)
- Il Consiglio è d'accordo nel
chiudere... Prego, allora prima di chiudere la parola al
Consigliere Bordon.
Bordon (D.C.)
- Allora, io vorrei, volevo anzi riservarmi
la seconda cartuccia perché ritenevo di ottenere il risultato che
ho ottenuto, in quanto che, come vedete il mio intervento, grazia a
Dio, non è stato gradito né dalla Giunta, né dal Partito Comunista,
quindi è proprio quello che volevamo dimostrare.
Questa netta distinzione ed è proprio il risultato che ci
aspettavamo, perché effettivamente, checché se ne dica, non
volevamo avere dei connubi, se non fossero più che chiari.
Allora, fatta questa piccolissima premessa son contento di
sprecare la mia seconda cartuccia, così almeno anche se sarò
insultato, non avrò più la possibilità di rispondere e farò anch'io
come fa qualcheduno, che attacca, critica, poi se ne va e non si fa
vedere in aula.
E andrò anch'io a prendermi un caffè, tanto più che in tutto il
pomeriggio non l'ho preso.
Allora, vorrei cominciare a rispondere amichevolmente perché
questo è bello, è un dibattito molto simpatico, perché è stato
tenuto su quei binari che qualche volta invece con altri
interlocutori non riusciamo a mantenere.
Quindi con un certo
fair play
, con una certa educazione,
con una certa simpatia anche nella discussione.
Maggioranza, minoranza: è venuto fuori l'amico Dolchi.
Mi chiama collega e io lo voglio chiamare amico. E dice: le
maggioranze, le minoranze.
Le minoranze, devono, dice secondo te, pungolare ecc. ecc. ma io
mi domando, noi abbiamo sempre portato avanti tutto quello che
potevamo fare come minoranza, e, le ho chiesto l'autorizzazione,
subito l'amico Ramera, per esempio, io non posso dimenticare perché
se forse mi aveva sollecitato, quando ad un certo momento, nel
riparto finanziario, vedemmo partire Ramera col presidente della
Giunta, Dujany e Ramera accompagnò l'amico Dujany da Fanfani,
perché queste disposizioni sul riparto, passassero al più
presto.
Quindi noi...
(voce) ...
E, ma bravo, tanto per cominciare
mi aiutate, siete gentili perché mi aiutate sempre, sono arrivato
alla Giunta, son rimasti lì, dopo otto mesi di vuoto, non di
"vacanza", perché chi aveva lasciato il vuoto era ammalato grave, e
qui avevano avuto il coraggio di chiamarla "vacanza", come se uno
fosse andato nelle Hawaii a passeggio, cosa che molti Assessori
attuali, qualche volta fanno.
Non era una vacanza, era un vuoto, era un vuoto, siano arrivati
qui dopo 8 mesi di vuoto, voi sapete che fino a prova contraria,
credo, che l'incombenza di un Presidente della Giunta, siano
abbastanza gravose, è vero che ho dovuto ricredermi, perché abbiamo
visto un Presidente cella Giunta che con la massima tranquillità ha
ricoperto per un lasso di tempo: e la Presidenza della Giunta e
l'Assessorato ai lavori Pubblici, quindi è segno che quando è
arrivato lui, di vecchio, non aveva trovato molto.
Però abbiamo avuto il dispiacere di rimanere anche solo per 8
mesi, erano già troppi, perché erano veramente gravosi, proprio per
gli 8 mesi.
Allora non ho potuto risolvere il problema del riparto, perché
siamo rimasti poco tempo, ma indubbiamente se l'attuale Giunta
vuole essere un po' obiettiva, e se non lo vorrà essere lo
dimostreremo in altro luogo e in altri tempi, la Giunta ha trovato
delle impostazioni per il nuovo riparto che sono state preparate
non da me, ma dai funzionari della Finanziaria e della Segreteria
Generale, e che sono stati portati avanti dalla Giunta, perché la
Giunta ha evitato il buono e il cattivo, come tutti i Presidenti di
Giunta, hanno ottenuto e hanno fatto, ed è l'ora di finirla di
portare avanti quel culto della personalità, come bene la definisce
il Partito Comunista, quando si porta qualcheduno su certi
piedistalli, sembrano siano stati salvatori della patria, perché la
Patria Valdostana, non è stata salvata in questi ultimi tre anni,
la Patria Valdostana è stata salvata da, è stata salvata da tutti i
Partiti, da tutti i colori, da tutte le idee dal 1943 in poi, e
quindi non dobbiamo niente di straordinario e le decisioni che sono
venute fuori a favore della popolazione valdostana, non sono state
prese dalla Giunta, ma sono state votate da tutto il Consiglio.
Io, su questa strada potrei continuare per delle ore, ma non lo
faccio, proprio perché siamo troppo vicino alle elezioni e avremo
il tempo di sfogarci sulle pubbliche piazze, con la massima
tranquillità.
Quindi, rimaniamo a dei problemi concreti, e seri.
Allora, Dolchi, noi abbiamo sempre portato il nostro contributo,
ma qualche volta ci demoralizziamo anche e non comprendiamo più
niente, e diciamo che qualche volta il comportamento di tutti noi
qui dentro, ha da essere una farsa per chi ci vede, per chi ci
ascolta, per esempio, io so che ieri sera abbiamo finito il
Consiglio Regionale alle otto, voi vi siete riuniti coi D.P., avete
discusso per due ore, per certi problemi e oggi come oggi, vediamo
venire in aula con delle divergenze di impostazione che, a un certo
momento ci fanno venire delle perplessità che potrebbero essere dei
dubbi, e dire, ma è un dubbio che mi viene, ma si vuol solo far
finta di non andare d'accordo o un certo momento si hanno altri
arrière
pensée
, perché questo è il problema, perché
quando Dolchi mi dice ad un certo momento, noi votiamo questo,
soltanto per usufruire, utilizzare quegli 800 milioni, ma l'ho
detto anch'io, lo facciamo anche noi, però io non mmi son permesso,
anche se mi si è detto che ho seguito pedestremente, notate la
battuta che il suo punto cattivo, che bisogna notare, perché noi,
minoranza non sappiamo che "seguire pedestremente", quella stessa
persona che oggi usa quel titolo, era con noi e faceva lo stesso
lavoro che facevamo noi, perché quello che non abbiamo fatto noi,
facevano parte di una Giunta, nella quale questi Signori, facevamo
parte di una Giunta, della quale questi Signori, facevano parte,
quindi fa ridere anche questo ma non ha importanza, il problema è
un altro.
Ecco, io dico a Chantel, bravo Chantel, hai portato avanti una
legge, per me non è una legge fatta bene, non la condivido, però va
bene lo stesso.
Perché, perché si utilizzano gli 800 milioni, che abbiamo, ma
appunto, non ho potuto venire qui, ecco il dubbio, che mi sorge,
che qualche volta vi mettiate d'accordo con i vostri amici
Comunisti per far dire a loro tutto quello che temete che si possa
dire noi, perché effettivamente, noi non avremmo potuto dire
nient'altro.
Quando io vedo il buon Manganoni, che vien fuori e dice:
"Signori, in tre anni, non abbiamo tirato fuori neanche un
bastone", non so che cosa hai detto, basterà leggere il verbale, e
ben, a questo punto non posso che associarmi con te, non ti
abbraccio per la soddisfazione, ma indubbiamente sono le parole che
tu hai usato più duramente, crudamente, di quello che avrei usato
io, ma in fondo in fondo, mi suggeriva l'amico Ramera, le stesse
cose, dice: "abbiamo fatto interpellanza ecc.", invece io sono di
un'altra pasta, perché io ritengo che ad un certo momento non si è
portato avanti, sempre per altri motivi, ben venga; però possiamo
dire, lo hai detto tu, lo abbiamo detto tutti, che è una legge
portata avanti così sulla carriola, perché arrivi subito a
destinazione, e non se ne parli più.
Detto questo, io ringrazio il Presidente della Giunta per gli
spunti che mi potrebbe dare, qui sopra, perché ce ne sarebbero a
iosa, tirare fuori per esempio a un certo momento, se non sbaglio
il "pedestremente" non mi ha colpito granché, ma portare avanti i
problemi concreti, ma mi ricordo un nostro e un vostro amico che ad
un comizio in Valle d'Aosta, ebbe a dire che "
gubernar
no
es asfaltar
", e in quella occasione gli demmo tutti ragione,
perché si disse che i problemi da difendere in Valle d'Aosta, e
allora non si può dire portiamo avanti dei problemi concreti, poi
chi li vota, chi non li vota lascia stare, perché mi sembra che
questa sia un'impostazione che abbia un certo materialismo porti
avanti un qualche cosa, ma che sia una linea politica, una linea
che un Consiglio regionale deve avere, io non lo condivido.
Tanto più che c'è stata una battuta del Presidente del Consiglio
se non sbaglio, ieri o stamattina, non so quando, che dice ma tanto
qui dentro siamo tutti in minoranza, perché è vero che, non c'è più
maggioranza, io mi avvalgo dell'autorevole parola del Presidente
del Consiglio e poi ricordo il sorriso del Presidente della Giunta,
siamo tutti in minoranza, non si capisce più niente, perché una
maggioranza non c'è, secondo certe impostazioni.
Ma, qui perdonami Dujany, rispondo solo a quello che mi hanno
detto, solo questo per favore, rispondo solo a questo.
L'amico Dujany, mi fa piacere, perché abbiamo anche qualche
origine svizzera, e quindi quando dice noi andiamo nel Vallese,
abbiamo assistito, bene non è una cattiveria, perché ce la siamo
già detta tante volte, l'altra era vecchia, questa vecchia e
gobba,, se vuoi, però indubbiamente in Svizzera, tu ha trovato
della gente che è molto seria, della gente che può discutere di
problemi importanti anche a 24 ore dalle elezioni, della gente che
però, e qui la battuta cattiva, ma non è troppo cattiva, è una
realtà, ad un certo momento, gente che quando entra però in una
lista, e riesce con una certa votazione in una lista con una certa
impostazione, non scappa come avete fatto voi...
(voce)
...
Io guardo solo le mie qui, e mi preoccupa questa, perché
indubbiamente se noi andiamo avanti così, abbiamo già avuto alcune
scissioni in questo Consiglio, credo che l'unico a esserne rimasto
immune e gli auguro di poter continuare questa strada, sia per la
sua costituzione interna, come per i suoi principi, è il Partito
Comunista, perché tutti gli altri, le scissioni le hanno avute, 13
Consiglieri, quattro o cinque soddisfatti, gli altri no, addio
Ninetta, si passa dall'altra parte, e altre soluzioni le abbiamo
viste in altri banchi, ma non è il caso di ricordarlo, perché tutti
ce li ricordiamo.
E allora, dicevo, è gente che effettivamente ha una certa
serietà ecc., noi abbiamo votato con i Comunisti, ma ci vogliamo
divertire anche un po' noi, abbiate pazienza, ma solo voi vi dovete
divertire anche un po' noi, abbiate pazienza, ma solo voi vi volete
divertire, e l'unico Partito, al quale non sia concesso di poter
fare qualcosa coi Comunisti, è il nostro, e io che voglio bene a
Manganoni, come Manganoni vuole bene a me, perché da oltre
vent'anni, ci sorridiamo in queste aule, quante volte ci siamo
detti: pensa Manganoni, otto Comunisti, 13 Democristiani, in 21,
che maggioranza di ferro, cosa conterebbero gli altri, ma a noi
questo non è concesso, perché ... dobbiamo dire noi per certi
principi di libertà, di difesa dell'uomo, non siamo d'accordo coi
Comunisti, che la vedono in un altro modo, e non ci è concesso il
giorno dopo averlo detto, venire con voi e collaborare con voi.
Ma se penso che i tempi abbiano a cambiare, quando ci saranno
dei giovani, non più noi, perché essendo ormai incancreniti su
quella strada, non possiamo certamente cambiare, chissà che questo
non abbia a cadere, e allora certi movimenti che queste cose non
vogliono capire, che portano avanti soltanto per convenienze
politiche, economiche, e se ne accorgeranno allora.
Quindi, io non ho nient'altro da dire, ci sia concesso anche a
noi, qualche volta di fare qualche cosa di diverso, e come dico,
Chantel, speravo che Chantel mi insultasse anche lui, invece con
Chantel non ci si può insultare.
Io sono contento che Chantel abbia portato avanti questa legge,
abbiamo detto prima che votiamo ma se non avessimo discusso un'ora
e più, l'avremmo votata ugualmente, perché si arrivava qui, di
fronte alla necessità, era necessario votare e qui quindi, la
Democrazia Cristiana, non dico con dispiacere, perché avremmo
voluto che ci fosse qualche cosa di più, però siamo contenti che
vengano utilizzati quegli 800 milioni, e vedremo nel futuro, come è
stato detto di mettere tutti i nostri accorgimenti, affinché
vengano spesi e utilizzati e destinati nel migliore dei modi.
Bancod (U.V.)
- Io volevo chiedere qualche chiarimento,
chiarimento che avevo già chiesto stamattina.
Ma, il Partito Comunista ha presentato un disegno di legge ed è
stato chiaro sulle percentuali, cioè il 70% per Aosta e il 30% per
la Valle.
Questo provvedimento non dice niente, non dice e ci preoccupa un
po', perché l'intervento dell'Assessore Chantel, praticamente ha
parlato quasi esclusivamente della città di Aosta. Io, richiedo che
questo, insomma mi preoccupa un po' e vorrei un'affermazione, che
non vadano poi tutti, insomma alla città di Aosta, perché tutti ne
hanno bisogno, anche i nostri Comuni, insomma, bisognerebbe vedere
di fare un po' una percentuale.
Montesano (P.S.D.I.)
- Allora, facciamo questa votazione.
Siete d'accordo per la chiusura della discussione che mi è stata
chiesta, in linea ufficiosa dal mio Segretario?
Allora chiudiamo la discussione, siete d'accordo? Va bene.
Si passa all'esame dei diversi articoli, io prego chi ne ha.
Allora se ci sono degli emendamenti, vengano fatti presenti.
Art. 1.
Manganoni (P.C.I.)
- ... all'Assessore che non mi ha
risposto, allora glielo chiedo adesso, in quali Comuni intende
costruire? Parla di aree di proprietà regionale, e conferma che ha
delle aree di proprietà regionale, mi dica grosso modo dove sono
ubicate, e se ci sono i progetti non solo per Aosta, per gli altri
Comuni.
Premettendo una cosa che a me sembra un po' difficile poter
adattare un progetto a qualsiasi area, perché se noi le costruiamo
sul fondo della collina, quella che stanno massacrando, e
deturpando, e ben il progetto deve avere una caratteristica, se noi
invece lo costruiamo non so, tipo al villaggio Dora, il progettone
avrà un'altra caratteristica, allora io non penso che i progetti in
serie, tenuto conto che la Valle d'Aosta non ha pianura, ma si
possono adattare in qualsiasi terreno. Ecco, pregherei solamente
l'Assessore di rispondermi.
Chantel
(P.S.I.)
- Dico ancora una volta che noi
abbiam detto che li avremmo adoperati in quelle zone dove esistono
delle zone industriali e dove sussistono la necessità in base alla
legge di edilizia popolare di creare degli alloggi. Chiaro.
Sul resto, chiaro come il sole.
Non me ne importa proprio niente, se per te non è chiaro, questo
non importa niente, questa è la mia risposta e tu chiariscila come
ti pare e piace.
Adesso, aggiungo qualcos'altro, ho spiegato prima che per poter
costruire bisogna mettersi d'accordo coi Sindaci, i quali son qua,
perché danno i permessi diritti e mi sembra che dopo aver dato
questa risposta, sia stato esauriente. Chiaro?
Perché l'accordo anche per costruire ad Aosta, lo dovremo
pigliare col Sindaco di Aosta, dove in Giunta ci siete anche
voi.
Montesano (P.S.D.I.)
- Emendamenti non ce n'è.
Manganoni (P.C.I.)
- Assessore, è esaurientissima e io,
la paragono a quei due che si sono incontrati e si dicono: "Oh,
ciao che bel tempo" e l'altro risponde: "Sì, io porto dei pesci
nella borsa".
Questo è quanto è esauriente la risposta di Chantel. Comunque
chiedo.
Montesano (P.S.D.I.)
- Bene, chiuso l'incidente.
Nessun'altra osservazione sull'Art. 1?
Chi è favorevole alzi la mano. Non ci sono emendamenti.
Contrari - Astenuti. Il Consiglio approva.
Art. 2 - La parola al Presidente della Giunta.
Dujany (D.P.)
- L'art. 2, mi pare risponde anche
indirettamente alle domande fatte da Manganoni e Bancod circa il
problema della disponibilità delle aree, questo denaro è destinato,
in parte a costruire alloggi, in parte ad acquistare le relative
aree nei Comuni maggiormente bisognosi di queste aree.
Infatti, la Giunta è autorizzata ad adottare provvedimenti e
deliberazioni, per l'acquisto delle aree, la costruzione dei
predetti fabbricati e l'approvazione delle relative spese.
Per quanto riguarda l'emendamento, mi pare relativo alle
graduatorie; che è stato chiesto mi pare dall'intervento della
Signora Siggia, e Dolchi e Bordon, mi pare direi che bisognerebbe
prevedere un emendamento nell'Art. 3, che però prevede, deve
prevedere una modifica anche dell'Art. 2, ed esattamente nel primo,
secondo, terzo comma dell'Art. 2, ed esattamente nel primo,
secondo, terzo comma dell'Art. 2 "La Giunta Regionale, è altresì
autorizzata ad affidare ai locali Istituto Autonomo case Popolari
ecc....", al penultimo rigo si dice: "Nonché relativi
all'assegnazione degli alloggi, secondo vigenti regolamenti"; se
procediamo all'assegnazione degli alloggi, in criteri nuovi,
bisogna depennare questa parte "Nonché i relativi", sta bene,
"Nonché relativi, (si salta tutta la riga), "alla gestione e
manutenzione dei fabbricati stessi" cancellando "all'assegnazione
degli alloggi secondo i vigenti regolamenti", altrimenti, rischiamo
poi di fare una norma in contrasto con l'emendamento previsto poi
nell'Art. 2.
Non so se...
Montesano (P.S.D.I.)
- Ebbene, preannuncia l'emendamento
dell'Art. 3. La parola al Consigliere Manganoni.
Manganoni (P.C.I.)
- Tutto, un'altra domanda che ho posto
al mio intervento e, alla quale l'Assessore Chantel non ha
risposto.
Per l'acquisizione dei terreni, la Giunta intende ricorrere
all'amichevole trattativa, pagando i prezzi di mercato o, intende
ricorrere agli strumenti legislativi vigenti?
Nel secondo caso, a quali di questi strumenti legislativi che
sono diversi intende ricorrere?
Dujany (D.P.)
- È chiaro che l'indirizzo del Consiglio è
stato chiaro, l'indirizzo del Consiglio in grande maggioranza ha
stabilito certi criteri.
La Giunta, organo esecutivo, non potrà non attenersi ai criteri,
stabiliti dal Consiglio Regionale in una riunione, mi pare avvenuta
un paio di mesi fa, attraverso un ordine del giorno.
Quindi sarà lo strumento della trattativa privata in
collaborazione con le proposte che eventualmente potessero
pervenire dai relativi Comuni interessati.
Montesano (P.S.D.I.)
- Nessun altro interviene? Allora
resta inteso che l'Art. 2, è modificato per una proposta di
emendamento soppressivo, alla penultima e ultima riga del terzo
comma, quindi va votato con questa omissione, cancellatura di
quanto è stato detto dal Presidente della Giunta.
Chi è favorevole alzi la mano. Contrari - Astenuti - Il
Consiglio approva.
Art. 3 -
Per l'Art. 3, io ho qui degli emendamenti proposti dal Partito
Comunista, che vi leggo.
E precisamente al primo comma, al terzo rigo, dopo la parola
"aree", aggiungere: "Con prezzi rapportati ai valori della legge
865".
Un attimo, c'è l'altro emendamento.
Vuole interrompere.
Dolchi (P.C.I.)
- Noi siamo d'accordo, su quanto ha detto
il Presidente della Giunta, con molta chiarezza che ha soddisfatto
il collega Manganoni, forse non ho avuto io, questa impressione
altrettanto di chiarezza, mi sembra che dove è possibile si fa la
trattativa provata, si realizza un accorso e si paga il valore
delle aree, questo è stata la tesi, dice il Presidente della
Giunta, che...in seguito di Consiglio Regionale.
Però, qui, perché non si applica la 865, perché c'è una
iniziativa a livello regionale per realizzare questo.
Va bene, però il primo comma dell'Art. 3, cosa dice: "I nuovi
alloggi popolari di cui alla presente legge saranno assegnati in
affitto, a prezzi che consentano l'ammortamento nel periodo di anni
quaranta, delle eventuali spese di acquisizione delle aree, e delle
spese di costruzione dei fabbricati".
Ora, noi ci facciamo belli di fare la trattativa privata, di
pagare 14.000 lire al metro, il terreno che con la 865, dovrebbe
essere pagato L. 1.500 e la facciamo pagare in quaranta anni, agli
assegnatari degli alloggi, cioè proprio a quegli assegnatari che
noi, a cui noi vogliamo dare un alloggio a basso affitto con
determinate agevolazioni di affitto.
Quindi, il basso affitto non diventa più basso affitto sarebbe
basso affitto se la costruzione di tipo popolare, la costruzione di
aree, la costruzione su aree di proprietà regionale e di tasse, nel
conteggio dell'affitto stesso, cioè di inserire il prezzo dell'area
e allora sì, che il risultato dei quarant'anni sarebbe un basso
affitto.
Ma se noi mettiamo il valore dell'area al prezzo di libero
mercato; è chiaro che non sarà più un basso affitto.
Questo primo comma, se noi non lo correggiamo nell'applicazione,
facendo riferimento a quello che sarebbe il prezzo della 865, e
quindi a tutto il discorso del valore di questa legge, per il
problema della riforma della casa, tutto va a ramengo, come si
potrebbe dire in Veneto.
Cioè, il conteggio del primo comma non porta più a un basso
affitto.
Ecco, perché noi non diciamo di pagare, ho voluto chiarire
subito la portata del nostro emendamento, che i prezzi,
indipendentemente da quelli che saranno pagati dall'Amministrazione
Regionale, dovranno essere rapportati per computare l'affitto a
quelli che sarebbero se si applicasse la 865.
Perché vogliamo pagare, per tutte le considerazioni che sono
state dette in quest'aula e che sono state anche decise poco tempo
fa da Chincheré, vogliamo pagare a libero mercato e non applicare
la 865 per delle considerazioni valdostane, e ben questo ci pone un
sacrificio come Consiglio Regionale di pagare noi la differenza se
vogliamo seguire questa strada.
Montesano (P.S.D.I.)
- Signora Chanoux, lei aveva chiesto
la parola? No. Allora la parola al Consigliere Chamonin.
Chamonin (M.A.V.)
- Si potrebbe ancora comprendere il
ragionamento del Consigliere Dolchi se non fosse implicito il fatto
che, due fatti. Uno che mi pare, abbiamo già i terreni sui quali
costruire almeno, la massima parte dei terreni sui quali costruire
questo insediamento, questi insediamenti, per questi 800
milioni.
In secondo luogo, bisogna pensare che l'ammortamento è previsto
in quarant'anni.
Quindi, purtroppo anche soltanto un quarto dello slittamento
attuale, annuale della moneta, mi pare che l'ammortamento è
previsto in quarant'anni, va bene, e questi prezzi saranno talmente
diluiti nel tempo che, cioè, rappresenteranno talmente poca entità,
passata già in vent'anni; non parlo neanche di arrivare ai 30 o ai
40 che comunque, questo ragionamento per me non è valido.
Sarebbe molto valido il ragionamento, se l'ammortamento fosse da
calcolarsi in 15 o 20 anni, perché le rate di pagamento...
(
voce) ...
Non c'è Pedrini che ci possa rispondere.
Quindi io non sarei molto dell'avviso di accollare
all'Amministrazione Regionale la differenza di prezzo fra il prezzo
in comune commercio e il prezzo calcolato secondo la 865.
Siggia (P.C.I.)
- Ma lo spirito e il senso della nostra
richiesta, era proprio dettata dal fatto che questi alloggi
dovevano essere dati a basso affitto. Ora se il Consigliere
Chamonin dice: diluiti nei 40 anni il prezzo però dell'affitto è
direi quasi uguale a quello dell'affitto che uno va a stipulare a
un proprietario privato.
Io, impresario, costruisco, ma io provato costruisco pagando
l'area a prezzo di mercato, impongo un prezzo d'affitto che mi
compensa dell'acquisizione del terreno e del costo di
fabbricazione.
Ma se la Regione deve agevolare questo tipo di affitto, qui deve
farlo a un prezzo più ribassato, è chiaro che non deve pesare un
qualcosa, la costruzione ce l'abbiamo messa, non deve pesare
l'acquisto delle aree, quanto meno non deve essere a prezzo di
mercato corrente.
Tra l'altro, qui non ho capito molto bene, l'aveva detto
l'Assessore Chantel e lo riprendeva adesso il Consigliere Chamonin.
Le aree ci sono, altre saranno da acquisire.
Per un condominio come calcoleremo, l'area regionale c'è già,
per l'altro condominio calcoleremo le 10.000 lire al metro e a
quegli assegnatari, faremo pagare l'affitto in proporzione anche
alle 10.000 lire al metro di terreno?
Io non mi ancoro su quell'emendamento, presentato se la Giunta
ritiene, dal momento che pare che le aree siano già in parte
acquisite, togliamo e traduciamo l'articolo mettendo "Spese per
costruzione dei fabbricati".
Vuol dire che se dobbiamo fare, Chantel, se dobbiamo fare come
Amministrazione Regionale, il sacrificio perché vogliamo creare
degli alloggi a basso fitto e costituire così un calmiere con gli
altri alloggi privati, evidentemente qualcosa dobbiamo fare.
Quindi togliamo l'acquisizione delle aree e va bene lo
stesso.
Andrione (U.V.)
- Sembra che il concetto espresso dal
Dolchi e Siggia, sia accettabile, però secondo me, bisognerebbe
formulare l'emendamento in maniera differente, non togliere
completamente il prezzo dell'acquisizione delle aree, ribadendo il
fatto che rimaniamo contrari all'applicazione della 865, e, a mio
avviso, l'emendamento dovrebbe essere formulato e stabilirò dopo la
formulazione esatta, ma in questa maniera: "delle eventuali spese
di acquisizione delle aree, delle spese di costruzione di
fabbricati", restando intesi che l'acquisizione delle aree inciderà
per non più del 10% della somma totale, e, allora in questo caso si
ha effettivamente l'equiparazione, perché ci possono essere aree
più o meno care, e allora ci sarebbe ancora una volta, come avviene
con la GESCAL o con gli altri Istituti una differenza di prezzo nei
differenti alloggi, alla quale noi non siano favorevoli.
Ma stabilendo che per tutti viene calcolato il 10% della
costruzione come delle aree, io credo che sia un po' meno della
metà del prezzo di mercato, si fa un'operazione di giustizia e si
evita che la Regione spenda tutto il costo della acquisizione delle
aree; in certi casi o niente in altri.
Manganoni (P.C.I.)
- Io forse ho commesso un errore. Mi
ero felicitato con il Presidente, perché gli ho detto: "è la prima
risposta chiara e esauriente che dà la Giunta in seguito a questa
discussione, contrariamente a quanto faceva l'Assessore
Chantel".
Io ho capito che il Presidente avesse detto, tenendo conto della
volontà dei Consiglieri espressa in questa aula, recentemente,
alcuni mesi fa, cioè, ciò che tradotto in altri termini voleva
dire: legge regionale correttiva alla 865, o no.
Ed allora, a me pare che queste discussioni cadono ugualmente,
perché, dice Chantel ad Aosta i terreni la Regione li ha, ed allora
chiuso, rimangono i terreni nei Comuni, i terreni nei Comuni si
pagano, non hanno i prezzi di Aosta, le 20 o 30.000 lire.
Nei Comuni, il prezzo dei terreni al mq è di poche migliaia di
lire al metro. 4 o 5.000 lire, comunque non hanno dei prezzi
esorbitanti come ad Aosta, incide poco, trattandosi di poche
migliaia di lire al metro, incide poco sulla questione dei prezzi
dell'affitto.
Montesano (P.S.D.I.)
- Chi altro chiede la parola?
Allora un attimo di sosta per concordare qui un emendamento. No,
non vadano via i Consiglieri, perché è un attimo.
È stato concordato un emendamento, è stato ritirato il primo
emendamento, per favore fate un po' di attenzione, sennò dobbiamo
ripetere.
Consigliere Balestri, Consigliere Ramera, Assessore... è stato
concordato un emendamento che materialmente è stato proposto
dall'Avvocato Andrione, io prego di leggerlo, ed è stato ritirato
il primo emendamento da me letto, del Partito Comunista.
Andrione (U.V.)
- Allora, Art. 3, al primo comma, viene
cancellata soltanto la parola "Eventuali", "Spese" rimane tale e
quale e, cioè suona: "nel periodo di anni 40 delle spese di
acquisizione delle aree e delle spese di costruzione di
fabbricati."
Poi, immediatamente dopo vi sarebbe un comma aggiuntivo in cui
si dice: "Le spese di acquisizione delle aree, saranno calcolate
sull'affitto e saranno valutate in ogni caso nella misura del 10%
del prezzo stabilito".
Saranno calcolate sull'affitto, cioè, viene un affitto di
200.000 lire all'anno, verrà questo affitto maggiorato, saranno
valutate in ogni caso, quindi a prescindere dal costo del terreno
nella misura del 10% del prezzo stabilito.
Montesano (P.S.D.I.)
- Assessore Chantel, guardi che è
stato concordato
...
Chantel
(P.S.I.)
- Non è chiaro, sarebbe stato
molto più chiaro, mettere delle eventuali spese di acquisizione
delle aree, che non potranno incidere oltre il 20% ecc., senza fare
un articolo apposta.
Montesano (P.S.D.I.)
- Non è un articolo apposta, è un
comma. Be' qui bisogna uscire da questa...
Chantel
(P.S.I.)
- Perché diventa un po' incerto
questo doppio articolo. Perché quando tu metti che non potranno
incidere oltre la misura del 10% sul valore dell'affitto,
finito.
Senti, Andrione, non potrebbero metterlo via "delle eventuali
spese di acquisizione delle aree", levarlo via...
Montesano (P.S.D.I.)
- Guardi che parla con Andrione che
non c'è.
Chantel
(P.S.I.)
- ...Calcolato col 10%
sull'affitto, finito.
Andrione (U.V.)
- Ma io mi permetto questo, che se noi
togliamo l'acquisizione delle aree...
Montesano (P.S.D.I.)
- La seduta non è sospesa, per
favore.
E c'è l'emendamento proposto dal Dott. Andrione, per favore un
po' di silenzio, perché altrimenti non usciamo più da questo...
Andrione (U.V.)
- Le spese di acquisizione delle aree
saranno calcolate sull'affitto, e saranno valutati in ogni caso
nella misura del 10% del prezzo di affitto.
Montesano (P.S.D.I.)
- Ecco, cominciamo a votare questo
emendamento. Chi è d'accordo alzi la mano?
Contrari - Astenuti - Nessuno.
Il Consiglio approva.
Poi c'è un altro emendamento del Partito Comunista, la Signora
Siggia vuol leggerlo o lo leggo io.
Siggia (P.C.I.)
- Il canone di locazione...
Montesano (P.S.D.I.)
- Che va messo dopo il secondo
comma, e adesso è diventato terzo.
Siggia (P.C.I.)
- "Il canone di locazione non potrà in
ogni caso superare il 12% del salario medio di un lavoratore
dipendente, calcolato su scala regionale, comprensivo su spese
generali di amministrazione e per i primi 5 anni, delle spese di
manutenzione, escluse le spese del riscaldamento.
Per i pensionati, il canone di locazione, non potrà superare il
12% del reddito complessivo del nucleo familiare comprensivo di
ogni spesa ordinaria e straordinaria".
Dujany (D.P.)
- Temiamo di non poter accettare questo
emendamento perché di difficile applicazione e mi pare anche
inopportuno.
Montesano (P.S.D.I.)
- Allora mettiamo ai voti, se non ci
sono dichiarazioni, mettiamo ai voti l'emendamento proposto dalla
Vice Presidente, Siggia.
Chi è favorevole alzi la mano...
(voce) ...
Bene, non l'ha
sentito, ma l'ha letto.
No, io non mi arrabbio, soltanto che tutti siamo un po' stanchi.
Allora chi è favorevole all'emendamento Siggia, alzi la mano. Chi è
contrario, alzi la mano.
Astenuti: 5
Il Consiglio respinge.
Allora si mette ai voti l'Art. 3 con l'emendamento Andrione si
mette ai voti con la sua completezza...
(voce:
c'è ancora un
altro emendamento) ...Chi l'ha presentato?
Dujany (D.P.)
- L'ultimo comma, abbiamo discusso tutto il
pomeriggio su questo problema contro la concentrazione del potere
della Giunta, insomma.
È il problema delle graduatorie, che mi pare è stato il
clou
della critica da parte di ogni gruppo politico.
Allora, "I predetti alloggi saranno assegnati in affitto previa
formazione di graduatorie comunali, formate in base a condizioni e
punteggi, deliberati dal Consiglio Regionale, con precedenza alle
famiglie abitanti in vecchi fabbricati da demolire per ragioni
igienico-sanitarie urbanistiche".
Sì, le prime quattro parole: anziché dire: "Una quota parte dei
predetti alloggi", la frase incomincia in questo modo: "I predetti
alloggi saranno assegnati" (poi nulla di invariato) nella prima
riga, anziché "Giunta", c'è "il Consiglio".
Montesano (P.S.D.I.)
- Allora, l'Art. 3, va messo in
votazione, integrato dall'emendamento Andrione e da quello del
Presidente della Giunta.
Chi approva alzi la mano.
Contrari - Astenuti - Il Consiglio approva.
Art. 4 - Il Consiglio approva.
Art. 5 - Il Consiglio approva.
Art. 6 - Il Consiglio approva.
Si passa alla votazione a scrutinio segreto.
Programmare ulteriormente. Una raccomandazione che spero sia
accolta da tutti i Consiglieri in quanto che, ognuno di essi, si
rende conto come me della mole di lavoro che ci aspetta.
Manganoni, per favore, io, non è per lei questa raccomandazione,
perché lei è sempre puntuale.
Raccomando ai Consiglieri di essere puntuali alla convocazione
delle 9,30, altrimenti non ce la facciamo per domani sera.
Se regolarmente noi, attendiamo mezz'ora, quaranta minuti alle
volte, per iniziare la seduta di Consiglio, sono quaranta minuti
persi. Soltanto che ci sia almeno la possibilità, che ci sia il
numero legale, per deliberare, perché io, personalmente se nella
discussione non c'è il numero legale, non mi interessa niente.
Perché ci sia il numero legale per prendere le decisioni.
Allora, presenti 27, votanti 27, Favorevoli 23, Contrari 4.
Il Consiglio approva.
La seduta è tolta e il Consiglio è convocato per domattina alle
9,30.
---
La seduta termina alle ore 20,21.
