Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 1382 del 14 giugno 1995 - Resoconto
SEDUTA POMERIDIANA DEL 14 GIUGNO 1995.
OGGETTO N. 1382/X Nomina di rappresentanti della regione in seno
al Consiglio di Amministrazione della Fondazione "Centro di Studi
Storico-Letterari Natalino Sapegno".
Presidente Ha chiesto la parola il Consigliere Perron.
Perron (UV) Au nom de la majorité je propose M. Dolchi Giulio et
Momigliano Levi Paolo.
Presidente Ha chiesto la parola il Vicepresidente Viérin
Marco.
Viérin M. (PpVA) La minoranza propone Dellepiane Rosa.
Presidente Si procede alla votazione.
- Consiglieri presenti e votanti: 30
- Schede nulle: 1
- Schede valide: 29
Hanno riportato voti:
- Dolchi Giulio: 26
- Momigliano Levi Paolo: 24
- Dellepiane Rosa: 22
Presidente In base all'esito della votazione, risultano
designati quali rappresentanti della Regione in seno al Consiglio
di amministrazione della Fondazione "Centro di studi
storico-letterari Natalino Sapegno", per il triennio 1995/1998, che
scadrà il 16 gennaio 1998, i Sigg.ri Dolchi Giulio, residente in
Aosta, via Bornyon, n. 9; Momigliano Levi Paolo, residente in
Saint-Christophe, reg. Pallein, n. 7, per la maggioranza, e la
sig.ra Dellepiane Rosa, residente in Aosta, via Salimbeni, n. 1,
per la minoranza.
Deliberazione Il Consiglio regionale
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 23 agosto 1991, n. 33 è stata promossa la
costituzione della Fondazione "Centro di studi storico-letterari
Natalino Sapegno";
- l'articolo 7 dello Statuto della Fondazione "Centro di studi
storico-letterari Natalino Sapegno", stabilisce che spetta al
Consiglio regionale la nomina di tre membri, due per la maggioranza
e uno per la minoranza, in seno al Consiglio di
amministrazione;
- il succitato Consiglio di amministrazione è scaduto il 16
gennaio 1995 per compiuto triennio di carica;
Vista la determinazione della Commissione per le nomine che, a
seguito della pubblicazione nel Bollettino Ufficiale della Regione
n. 53 del 13 dicembre 1994 dell'elenco delle nomine in scadenza nel
primo semestre dell'anno 1995, nella riunione del 27 aprile 1995 si
è espressa sulle seguenti candidature:
1) Coslovich Roberto, 2) Dalle Giorgio, 3) Dellepiane Rosa, 4)
Dolchi Giulio, 5) Momigliano Levi Paolo 6) Plattner Luca, 7) Sommi
Aldo.
Ritenuto necessario provvedere alla nomina, di tre membri in
seno al Consiglio di amministrazione della summenzionata Fondazione
per il triennio 1995/1998 che scadrà il 16 gennaio 1998;
Visto il parere favorevole rilasciato dal Dirigente del Servizio
Affari Generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamate le leggi regionali 27 marzo 1991, n. 12 e 23 agosto
1991, n. 33;
Delibera
1) di nominare quali rappresentanti della Regione in seno al
Consiglio di amministrazione della Fondazione "Centro di studi
storico-letterari Natalino Sapegno", per il triennio 1995/1998, che
scadrà il 16 gennaio 1998, i Sigg.ri Dolchi Giulio, residente in
Aosta, via Bornyon, n. 9; Momigliano Levi Paolo, residente in
Saint-Christophe, reg. Pallein, n. 7, per la maggioranza, e la
sig.ra Dellepiane Rosa, residente in Aosta, via Salimbeni, n. 1,
per la minoranza.
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
