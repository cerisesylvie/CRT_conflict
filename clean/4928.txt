Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 649 del 25 novembre 1982 - Resoconto
OGGETTO N. 649/VII - DISEGNO DI LEGGE CONCERNENTE:
"AUTORIZZAZIONE DI SPESA PER LA COSTRUZIONE DI UN CANILE
REGIONALE".
PRESIDENTE:
La parola all'Assessore ai Lavori Pubblici
Borbey; ne ha facoltà.
BORBEY - (D.C.):
La legge regionale n. 45 del 4 agosto
1982 relativa all'assestamento del bilancio di previsione,
prevedeva una spesa di 200.000.000 per il primo lotto del canile
regionale. L'Amministrazione regionale del 1978, con rogito del
notaio Marcoz, ha acquistato un terreno della superficie di circa
9519 mq. confinante più o meno con la Dora Baltea (tra i capannoni
dell'impresa Sogno e il foro Boario, dove si fanno le battaglie
delle "reines".)
Il progetto viene eseguito a livello regionale dai nostri
tecnici perché riteniamo di dovere mettere dei prefabbricati per
anticipare i lavori, in quanto l'attuale tronco stradale che
collega l'autoporto con l'incrocio di Saint-Christophe porta via
circa due box dell'attuale canile, il quale si trova in una
situazione veramente deprecabile e disastrosa.
Quindi, anche sollecitati dal Presidente dell'ENPA, cercheremo
di iniziare il più presto possibile i lavori del nuovo canile
regionale.
PRESIDENTE:
E' aperta la discussione, La parola al
Consigliere Mafrica, ne ha facoltà.
MAFRICA - (P.C.I.):
Su questo provvedimento, come su
altri due in discussione oggi, ieri, in sede di discussione
generale, avevamo espresso la nostra non approvazione dell'urgenza,
per una questione di principio poiché erano stati presentati
all'ultimo minuto.
Ovviamente, invece, siamo d'accordo nel merito di questi
provvedimenti, affinché i cani abbiano un canile come si deve.
PRESIDENTE:
Se nessuno chiede la parola, passiamo
all'esame dell'articolato. Pertanto do lettura dell'art. 1.
Art. 1
E' autorizzata per l'anno 1982, la spesa di lire
duecentomilioni per la costruzione di un
canile
regionale.
PRESIDENTE:
Metto in approvazione l'articolo 1 nel testo
suddetto.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
PRESIDENTE:
Do lettura dell'art. 2.
Art. 2
La Giunta regionale provvederà all'adozione dei provvedimenti
deliberativi per l'esecuzione della presente legge.
PRESIDENTE: Metto in approvazione l'articolo 2 nel testo
suddetto.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
PRESIDENTE:
Do lettura dell'art. 3.
Art. 3
L'onere di lire duecentomilioni derivante dall'applicazione
della presente legge graverà sull'istituendo capitolo 27970 della
parte spesa del bilancio di previsione della Regione per l'anno
1982.
Alla copertura di cui al precedente comma si provvede
mediante riduzione di pari importo dello stanziamento iscritto al
Cap. 50050 (Fondo globale per il finanziamento di spese per
l'adempimento di funzioni normali - Spese di investimento) della
parte spesa del bilancio di previsione della Regione per l'anno
1982.
PRESIDENTE:
Metto in approvazione l'articolo 3 nel testo
suddetto.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
PRESIDENTE:
Do lettura dell'art. 4.
Art. 4
Al bilancio di previsione della Regione per l'anno 1982 sono
apportate le seguenti variazioni:
PARTE SPESA
Variazioni in aumento
Settore 2.2.1. - Assetto del territorio e tutela
dell'ambiente.
Programma 2.2.1.05 - Interventi per opere pubbliche
diverse.
Cap. 27970 di nuova istituzione:
"Spese per la realizzazione di un canile regionale"
£ 200.000.000
Variazioni in diminuzione
Cap. 50050 "Fondo globale per il finanziamento di spese per
l'adempimento di funzioni normali "Spese di investimento"
£ 200.000.000
PRESIDENTE:
Metto in approvazione l'articolo 4 nel testo
suddetto.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
PRESIDENTE:
Do lettura dell'art. 5.
Art. 5
Lo stanziamento iscritto con la legge regionale 24.8.1982, n.
45 al cap. 50050 del bilancio di previsione della Regione per
l'esercizio 1982 (Allegato n. 8 - Settore I - Assetto del
territorio e tutela dell'ambiente) è interamente destinato per £
200.000.000 al finanziamento dell'onere previsto dalla presente
legge.
PRESIDENTE:
Metto in approvazione l'articolo 5 nel testo
suddetto.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
PRESIDENTE:
Do lettura dell'art. 6.
Art. 6
La presente legge è dichiarata urgente ai sensi del terzo
comma dell'articolo 31 dello Statuto Speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Autonoma della Valle
d'Aosta.
ESITO DELLA VOTAZIONE
Presenti: 22
Votanti: 22
Maggioranza: 18
Favorevoli: 22
Il Consiglio approva all'unanimità
PRESIDENTE:
Se non ci sono dichiarazioni di voto, il
Consiglio è chiamato ad esprimersi per votazione segreta sul
complesso della legge.
VOTAZIONE SEGRETA
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
