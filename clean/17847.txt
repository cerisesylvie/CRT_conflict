Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 1023 del 15 dicembre 1999 - Resoconto
OGGETTO N. 1023/XI Ordine dei lavori: applicazione degli
articoli 37 e 53 del Regolamento interno.
Président
Pour motion d'ordre la parole au Vice-président
Viérin Marco.
Viérin M. (Aut)
Se il Presidente del Consiglio fosse così
ligio nel verificare il Regolamento, forse in questi ultimi
Consigli non avremmo avuto degli ordini del giorno suppletivi di
queste dimensioni!
Il mio intervento è per capire se lei, Presidente, vuole essere
Presidente di tutta l'Assemblea o di una parte dell'Assemblea; è
una battuta forte, lo so, però sono obbligato a farla! Basti
pensare che se andiamo a prendere le convocazioni degli ultimi
quattro Consigli, i due di novembre e i due di dicembre, tanto per
fare un esempio, abbiamo un disegno di legge presentato nella
convocazione ordinaria, 13 disegni di legge presentati con il
suppletivo, cioè 24 ore prima di iniziare i lavori del Consiglio,
più 2 disegni di legge presentati per l'iscrizione d'urgenza in
aula. Questa è una cosa che non può andare avanti!
Altra situazione assurda, ad esempio, si è verificata nel
Consiglio d'inizio novembre dove nell’ordine del
giorno normale, il Governo regionale aveva richiesto
l’iscrizione di un solo punto, una concessione di un
contributo, mentre gli altri oggetti sono arrivati in Consiglio con
l'ordine del giorno suppletivo.
L’ordine del giorno di questo Consiglio poi
rasenta l'inverosimile perché abbiamo nell'ordinario 5 contributi
ad associazioni e una variazione di bilancio che ci troviamo bene o
male un Consiglio sì, un Consiglio no, il resto è tutto nel
suppletivo.
Ma, Presidente, ci sono cose anche importanti in questo
suppletivo come negli altri; ad esempio abbiamo la modifica al
piano decennale di Aosta, tre disegni di legge fra cui quello del
servizio socio-sanitario e quello inerente all'area ex-Cogne e
quindi agli interventi per le imprese che vogliono insediarsi,
abbiamo il piano di finanziamento ai comuni per la raccolta e il
trasporti dei rifiuti solidi urbani.
Vorrei ricordare al Presidente che tutti questi punti vengono
iscritti con l'ordine suppletivo, in base chiaramente all'articolo
37, comma 5, che io voglio rileggere ai colleghi:
"Per gli
oggetti di poca importanza o nei casi di urgenza il Presidente del
Consiglio, anche su richiesta del Presidente della Giunta? può
derogare ai termini di convocazione?".
Ripeto: oggetti di poca
importanza per i quali il Presidente del Consiglio può derogare
oppure nei casi di urgenza.
Penso che non siano tutti casi urgenti i casi che ho nominato
prima, non è possibile, altrimenti se il Presidente della Giunta
richiede per tutti questi casi l'iscrizione perché urgenti, vuol
dire che non si è capaci all'interno della maggioranza di gestire
il lavoro, ma si arriva sempre all'ultimo momento! Non possiamo
andare avanti in questa maniera, Presidente, altrimenti ci troviamo
in 24 ore come ieri ad avere riunioni dell'Ufficio Presidenza,
riunioni di commissione e in più con 5-6 disegni di legge da
esaminare. Non è più ammissibile una situazione di questo tipo!
Invito il Presidente a trovare il modo di essere il Presidente
di tutti.
Président
Collègues conseillers, je crois que nous sommes
tous conscients que les temps qui sont imposés par les procédures
législatives et administratives ne permettent pas toujours
d'adopter les procédures ordinaires.
Au cours de ces derniers mois il y a eu en effet une
augmentation du nombre des questions qui ont été soumises à ce
Conseil en voie d'urgence. Or j'estime qu'il est opportun, avant le
début de la prochaine année, de discuter très sérieusement entre
Présidence du Conseil, Gouvernement et Présidence des commissions
sur les modalités d'?uvrer afin que ce Conseil soit mis dans les
conditions de travailler au mieux.
Je reçois cette invitation de la part du Vice-président Marco
Viérin d'une façon tout à fait positive et elle aura toute
l'attention qu'elle mérite parce que j'estime aussi que les
procédures ordinaires doivent être généralement respectées et que
ce qui est prévu comme une exception doit demeurer une
exception.
Nous espérons pouvoir conclure pour le mieux les travaux cette
année, mais nous essaierons de faire tous ensemble un effort pour
que l'année prochaine soit marquée par une plus grande régularité
et surtout par la possibilité de tous les conseillers de recevoir
par temps les ordres du jour en sachant exactement quelle est la
nature et quelle est l'envergure des questions qui sont à
affronter.
Puisque en ce moment le Président du Gouvernement est absent, je
lui ferai état de cette situation et des remarques qui me sont
parvenues de la part de l'opposition, mais qui dans une certaine
mesure sont aussi considérées comme un problème à régler de la part
de nombreux autres conseillers de cette Assemblée.
La parole au Conseiller Frassy.
Frassy (FI)
Ho ascoltato la sua riflessione, Presidente, e
mi sembra di poter riassumere che per certi versi Ella proponga una
pausa in attesa con quello che dovrebbe essere il confronto con la
Giunta, rappresentata per l'appunto dal Presidente della Giunta che
questa mattina è assente per motivi istituzionali.
Però vorrei dissentire su questa conclusione perché, se è vero
che le urgenze vengono valutate a livello di Giunta, devono essere
valutate peraltro anche a livello di commissione; qui ci sono dei
fatti che sono ancora più gravi di quanto non sia la prassi degli
ordini del giorno suppletivi, ai quali peraltro obtorto collo ci
siamo abituati.
Il fatto dei suppletivi nonostante tutto rientra nelle regole,
Presidente, e le forze politiche e l'Ufficio di Presidenza e il
Presidente del Consiglio in particolar modo, si assumono la
responsabilità di dare l'indicazione di urgenza o di poca
importanza agli oggetti che vengono iscritti all'ordine del giorno
suppletivo. Siamo nell'interpretazione della regola e pertanto
nulla rimane la di là della recriminazione politica.
Il fatto grave invece è quanto accade nelle commissioni. Il
fatto grave è quanto è accaduto in V Commissione lunedì mattina. Le
commissioni hanno un Regolamento che prevede ciò che possono e che
devono fare. Lunedì mattina il Presidente della V Commissione, in
maniera paradossale, ha fatto quello che si definisce "golpe
bianco", ossia dall'interno delle istituzioni ha impedito alle
istituzioni di funzionare. In quella commissione, che stava facendo
un esame, penso serio, - e la dimostrazione è anche negli
emendamenti che sono stati approvati all'unanimità da quella
commissione lunedì mattina -, a un certo punto il Presidente ha
sospeso d'imperio la riunione con la logica dell'abuso di quella
che è la maggioranza, perché la maggioranza deve rispettare le
regole ed è scritto che le commissioni devono dare dei pareri, ma i
pareri li devono dare dopo che hanno esaminato l'articolato di
legge. Il Presidente della V Commissione, dicevo, ha impedito alla
V Commissione di svolgere il proprio compito. Non so se il
Presidente della V Commissione doveva sdebitarsi politicamente con
l'Assessore di turno, ma questo non ci interessa perciò sulla
mozione d'ordine del Vicepresidente Marco Viérin e sulla sua
riflessione aggiungo un'ulteriore riflessione. Sono due i momenti:
il momento delle urgenze valutate ai fini del suppletivo possono
essere oggetto di un confronto politico con la Giunta, ma il modo
in cui funzionano le commissioni deve essere oggetto di
applicazione del Regolamento.
Come gruppo invitiamo il Presidente a riunire con urgenza
l'Ufficio di Presidenza allargato ai Capigruppo per affrontare
quest'aspetto, perché qui stiamo andando oltre a quelle che sono le
norme regolamentari del confronto democratico e questo è un fatto
molto grave!
Président
La parole au Conseiller Curtaz.
Curtaz (PVA-cU) È da tempo che il nostro gruppo evidenzia questo
disagio, mi ricordo di aver fatto in maniera garbata già altri
interventi su questo punto e io credo che di questi piccoli abusi
regolamentari ne stiamo vivendo a ripetizione con una "escalation"
preoccupante. Quanto è avvenuto, a quanto mi è stato raccontato, in
V Commissione lunedì, ritengo abbia passato ogni segno di
tolleranza democratica perché siamo all'abuso, consistente
nell'impedire lo svolgimento di una discussione per poter stare nei
tempi e dare così un parere che permette oggi di discutere una
legge che molti di noi non avranno potuto neanche leggere.
Credo, lo dico forte, che i massimi responsabili di
quest'andazzo non siano tanto gli assessori e la Giunta, ma siano i
presidenti di commissione ed i consiglieri di maggioranza. Questi
sono responsabili perché, di fronte a reiterati abusi, bisognerebbe
reagire e non continuare a mugugnare nei corridoi dicendo che non
contiamo niente, che siamo solo delle pedine, eccetera, e poi ogni
volta assecondare tutti i capricci e i ritardi dell'assessore di
turno.
Prendo atto dell'impegno del Presidente del Consiglio per
risolvere questa questione ad iniziare dal prossimo Consiglio. Devo
anche dire che, per quanto ci riguarda, se questo stato di cose
andrà avanti, non escludiamo di assumere delle prese di posizione
più forti e più clamorose perché fare il consigliere regionale in
queste condizioni è per certi versi inutile. Noi consiglieri di
opposizione abbiamo quanto meno la possibilità di sentirci
rispondere a qualche interrogazione ed interpellanza, mentre tutto
il resto del lavoro che facciamo è gravemente compromesso dal fatto
di non aver tempo per svolgerlo.
Ieri, per esempio, abbiamo fatto una riflessione sul livello
legislativo in I Commissione, sulla qualità legislativa; tutti
condividevamo che la scarsa qualità è dovuta anche alla mancanza di
tempo nell'esaminare i testi e quindi di proporre delle soluzioni
dal punto di vista tecnico più adeguate. Voglio dire che questo
modo di lavorare ha un "effetto a cascata", non soltanto per il
Consiglio, è anche un problema tecnico d'interpretazione delle
leggi spesso malfatte, di testi unici che non si fanno, di
abrogazioni che non si fanno, di leggi e leggine che modificano,
integrano, eccetera, in maniera superficiale.
Chiedo quindi che a questo tema venga prestata la massima
attenzione, altrimenti assumeremo delle iniziative più forti su
questo punto.
Président
La parole au Conseiller Borre.
Borre (UV) Rifiuto l'accusa del Consigliere Curtaz perché nelle
commissioni si è sempre discusso degli argomenti, però vorrei dire
che a volte la democrazia deve essere usata anche dall'opposizione,
nel senso di accettare le regole dei numeri, caro Curtaz!
Quando si discute non si cerca in due o un consigliere di
bloccare il provvedimento in commissione perché proprio nel caso
del documento della sanità due mesi prima è arrivata a tutti i
consiglieri la legge. Per cinque volte le commissioni si sono
riunite e si è letta la legge articolo per articolo.
Cara Consigliera Squarzino, anche se scuote la testa e dirà
tutto quel che vuole, voi continuate a dare la vostra versione che
non è quella corretta perché se siete corretti, dovete dire anche
che a volte volete fare ostruzionismo e vi divertite sui documenti,
quindi noi non vogliamo essere presi in giro e perdere tempo a
causa di due o tre consiglieri!
Président
La parole à la Conseillère Squarzino
Secondina.
Squarzino (PVA-cU) Volevo solo sottolineare due aspetti. Non
colgo la polemica perché non mi interessa assolutamente far
polemica. Volevo prima di tutto ribadire che manca totalmente il
rispetto delle regole democratiche nello svolgimento del lavoro
delle commissioni e ripeto che quello che è successo lunedì in V
Commissione è molto grave, perché è stato impedito a dei
consiglieri di continuare l'esame dell'articolato in questione.
Sono preoccupata perché è vero quanto diceva il collega Curtaz
che non ci è consentito di svolgere il nostro ruolo. Pazienza, il
problema non è per noi, il problema è che vengono ferite le regole
della democrazia, è questa la cosa grave!
La cosa grave non è che noi non possiamo come singoli
consiglieri svolgere il nostro lavoro: l'offesa non è fatta a noi
come singole persone, è un'offesa che viene fatta alle regole
democratiche.
Abbiamo appena adesso commemorato Nilde Iotti, abbiamo appena
adesso riconosciuto la capacità di questa persona di rispettare le
regole democratiche e di cogliere la dignità delle istituzioni, ma
contemporaneamente operiamo in barba a quelle stesse regole
democratiche che invece esaltiamo in persone che sono lontane da
noi e che sono morte, guarda caso!
Un elemento che mi sembra altrettanto importante sottolineare è
che è ferita la democrazia ed è ferita anche nei suoi aspetti più
profondi che sono quelli della corretta informazione. Ieri due
forze politiche presenti di questa Regione hanno inviato ciascuna
un comunicato stampa agli organi d'informazione, alla RAI, e via
dicendo?
Président
Cela ne concerne plus la motion d'ordre.
Squarzino (PVA-cU) ? ma è collegata con questo, adesso se lei mi
censura prima ancora che io parli, Signor Presidente?
Dicevo che la RAI, che è l'organo d'informazione pubblico,
pagato con i soldi pubblici? la RAI, ho detto, non la stampa, la
RAI, che svolge un ruolo pubblico, non ha detto una parola, non un
cenno ai nostri comunicati stampa. Allora chiedo che gli organi
istituzionali?
Frassy
(fuori microfono)
? è il prezzo della nuova
sede...
(interruzione della Consigliera Squarzino Secondina, fuori
microfono)
Président
? vraiment là ça n'a plus aucune liaison avec
l'ordre du jour des travaux du Conseil.
Squarzino (PVA-cU)
? comunque voglio richiamare la ferita
a quest'altra regola democratica, che è altrettanto grave come
l'altra. E chiedo che non solo la Presidenza del Consiglio insieme
ai Capigruppo esaminino il problema del Regolamento delle
commissioni e di come vengono attuati i lavori delle commissioni,
ma anche i rapporti con la stampa e con gli organi d'informazione.
Perché non possiamo accettare che l'organo d'informazione pubblico
informi continuamente e periodicamente di quanto fa la maggioranza,
e va bene, e trascuri quello che dicono, pensano e fanno i
consiglieri di opposizione che rappresentano una parte cospicua di
questa popolazione.
Président
La parole au Conseiller Marguerettaz.
Marguerettaz (Aut) Vorrei riallacciarmi al piccolo dibattito che
sta nascendo questa mattina su dei fatti che ritengo essere
oltremodo importanti per la salvaguardia di quelle che sono - non
vorrei usare delle parole troppo forti - ma quelle che solitamente
si chiamano "regole democratiche" che credo siano decisamente le
condizioni perché sia rispettata alla fin fine la dignità di ogni
consigliere che siede in quest'aula. Quindi racconterò
brevissimamente cosa è successo in V Commissione secondo quello che
è successo a me in modo che si capisca l'enunciato che ho fatto
all'inizio.
Ho partecipato alla riunione della V Commissione il venerdì,
giorno in cui si presentò l'Assessore per illustrare un disegno di
legge di notevolissima importanza e che avremo modo di discutere
verso la fine di quest'ordine del giorno.
L'Assessore iniziò dicendo due cose. La prima, l'assoluta
necessità che questo disegno di legge andasse alla discussione di
questo Consiglio tanto che fin dall'inizio ha messo in preventivo
il fatto di poterlo iscrivere con la procedura di urgenza nel senso
dell'iscrizione diretta in aula. Dopo aver fatto
quest'affermazione, la seconda, che seguiva immediatamente, era
quella che su un articolo di questa legge la maggioranza aveva dei
problemi per cui si chiedeva il rinvio della discussione su
quest'articolo in particolare alla giornata di lunedì ovvero
l'altro ieri.
La discussione inizia, si va a lunedì, quindi rinvio su
richiesta delle forze di maggioranza, torno a sottolinearlo. Si
arriva a lunedì mattina, si iniziano i lavori. Noi, senza fare
ostruzionismo, Borre, abbiamo chiesto perché si iniziava a
discutere e quindi a chiedere delle informazioni, dei chiarimenti,
a fare delle osservazioni e qui apro una parentesi: sul 99 percento
delle richieste che venivano fatte da parte dei consiglieri
dell'opposizione, in particolare dai consiglieri relatori, che
dovrebbero essere quelli che meglio di altri conoscono il testo di
legge, nessuna risposta veniva data. Dopodiché, e ci avviamo verso
la conclusione, il sottoscritto per motivi di famiglia deve
assentarsi, la commissione decide il prosieguo dei lavori, viene
deciso di andare avanti fino alle ore 13,00 e di riprendere nel
pomeriggio. Io mi assento verso le 12,15, torno nei miei uffici
alle 14,15, incontro una funzionaria presente ai lavori di
commissione, la quale mi annuncia che alle ore 14,00 il testo è
stato votato. A me nessuna comunicazione era venuta sul fatto che
si fossero cambiate cammin facendo le decisioni prese per quanto
concerne la prosecuzione dei lavori e il sottoscritto addirittura
non ha potuto partecipare alla votazione su quest'atto in sede di
commissione.
Chiedo scusa se ho preso un minuto di più sul tempo che era
previsto, ma ci tengo a far capire, portando un esempio
esclusivamente personale, il disagio che io personalmente e, come
me, credo tanti altri colleghi in quest'aula, proviamo nel dover
lavorare in queste condizioni!
Président
La parole au Conseiller Cottino.
Cottino (UV) Solo due battute per sottolineare il modo
d'intervenire e il modo di dire e non dire cose che non c'entrano
assolutamente niente, fatto dai colleghi Curtaz prima e Squarzino
poi.
Credo che la collega Squarzino abbia voluto a tutti i costi
ancora una volta in sede di comunicazioni del Presidente cercato di
fare, scusate la ripetizione, a sua volta delle comunicazioni che
nulla avevano a che vedere con l'argomento in discussione e ancora
una volta, collega Curtaz, lei ha l'abitudine di fare delle
interruzioni che sovente sono fuori luogo, come le ho già
dimostrato nell'ultimo Consiglio, per poi successivamente ammettere
l'errore, ma dopo che l'eventuale pubblico o la stampa abbiano
recepito quanto affermato.
Per quanto riguarda invece il merito dell'affermazione di
Curtaz, lo invito ad andare a leggersi i verbali della I
Commissione quando saranno stilati per verificare che la sua
affermazione ancora una volta è totalmente gratuita e io la
respingo in quanto Commissario della I Commissione per non aver mai
fatto l'affermazione testé attribuita a tutti i Commissari della I
Commissione!
Président
La parole au Conseiller Rini.
Rini (UV) Sono obbligato anch'io a dire due parole al riguardo.
Premetto che questo disegno di legge è da diversi mesi in mano a
tutti i consiglieri, non è arrivato all'ultimo minuto perciò c'era
il tempo per studiarlo?
(protesta il Consigliere Frassy, fuori microfono)
? no, ascolta, per quanto riguarda le audizioni, abbiamo fatto
tre audizioni con l'Assessore e con i funzionari e in
quell'occasione tutti hanno fatto le domande che volevano e che
dovevano e che devono fare. Alla fine delle audizioni io
ripetutamente e anche altri colleghi abbiamo chiesto se c'erano
ancora domande, se i consiglieri volevano ancora dei chiarimenti.
No, era tutto chiaro!
Quando se ne sono andati sia l'Assessore che i funzionari,
allora è stata fatta ancora una domanda sulla quale in effetti il
relatore non era al momento in grado di rispondere e si è impegnato
a rispondere la volta successiva. L'ultima riunione è arrivata la
risposta alla domanda fatta in precedenza dopodiché in modo
abbastanza strumentale si è cominciato fin dall'inizio a rifare
tutte le domande alle quali le risposte erano più o meno arrivate e
mi sembrava che si volesse fare di tutto per non arrivare al voto
in quella giornata!
Tutti d'accordo, e qua c'era la maggioranza nella commissione, è
chiaro che mi dispiace per chi è minoranza che purtroppo non ha i
numeri, abbiamo deciso di passare alla votazione e di continuare
eventualmente la discussione in Consiglio proprio perché questo
documento, che è molto importante, arrivasse in questa sede.
Poi arriveranno i verbali, dove i consiglieri potranno
verificare quello che ho detto.
Président
Collègues conseillers nous avons fait le point
sur une situation qui s'est produite en commission, il est correct
d'?uvrer par rappel au Règlement sur la base de la motion d'ordre
qui a été soulevée.
Je réitère l'engagement de la Présidence du Conseil à faire de
sorte qu'il y ait la plus grande attention au respect des droits de
tous les conseillers au sein des commissions et à la priorité sur
une procédure ordinaire par rapport à une procédure d'exception.
Cela fera l'objet, comme le Conseiller Frassy l'a demandé, d'une
réunion conjointe avec les Chefs de groupe.
