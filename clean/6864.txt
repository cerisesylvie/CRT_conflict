Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1367 del 5 giugno 1985 - Resoconto
OGGETTO N. 1367/VIII - DISTRIBUZIONE DEI BUONI CARBURANTE IN
ESENZIONE FISCA LE NEL CORSO DELL'ANNO 1985. -
(Interpellanza).
PRESIDENTE:
Do lettura dell'interpellanza presentata dai
Consiglieri Millet e Tonino:
INTERPELLANZA
RICORDATE
le dichiarazioni dell'Assessore
all'Industria, Commercio, Artigianato e Trasporti, in occasione
della discussione sulla distribuzione dei buoni benzina per il 4°
trimestre 1984
e
per il 1° semestre 1985, dichiarazioni con
le quali la Giunta si impegnava alla distribuzione dei buoni
benzina per il secondo semestre 1985,
i sottoscritti Consiglieri regionali
INTERPELLANO
L'Assessore regionale competente per sapere:
1)
quanti litri di benzina, gasolio ed olio
lubrificante sono stati distribuiti al 31 maggio 1985 e quanti
prevedibilmente saranno assegnati nel mese di giugno 1985;
2)
a che punto i trova la proposta di legge statale di
iniziativa regionale concernente i beni contingentati;
3)
quali saranno le assegnazioni di benzina, gasolio
ed olio lubrificante per il 2° semestre 1985;
4)
cosa si farà in relazione alle assegnazioni per il
1985 di buoni ai ciclomotori.
PRESIDENTE:
Ha chiesto la parola il Consigliere Millet;
ne ha facoltà.
MILLET (P.C.I.):
Ci avviciniamo ormai alla scadenza del
primo semestre dell'85 e vorremmo avere alcuni dati ed alcune
informazioni in merito alle intenzioni dell'Assessorato per il
secondo semestre dell'anno.
Non ripeto tutte le promesse fatte prima delle elezioni del 12
giugno, con le quali si garantiva una regolare distribuzione per
l'anno 1985. Poiché questa eventualità rimane per noi piuttosto
dubbia, chiediamo a che punto è l'iter parlamentare per
l'approvazione dell'aumento del contingente di carburante in
esenzione fiscale per la Valle d'Aosta. A noi sembra che questo
disegno di legge, a meno che non vi siano informazioni diverse, sia
arenato nelle secche della burocrazia romana; ne consegue che è
molto difficile che il Parlamento lo approvi entro l'85 e che la
Giunta regionale deliberi la distribuzione dei buoni per il secondo
semestre.
La prima richiesta riguarda le cifre sulla benzina distribuita e
ancora da distribuire. L'art. 25 del regolamento approvato dal
Consiglio dice che la prima assegnazione deve essere distribuita a
tutti i residenti che hanno la patente, per la prima autovettura.
Poiché il regolamento aggiunge: "La deliberazione della Giunta
regionale di cui all'art. 24 del presente regolamento può disporre
l'assegnazione di benzina e di lubrificanti per i veicoli
immatricolati... per enti pubblici, servizi di trasporto pubblico e
autotrasporto per conto di terzi... inoltre... per la seconda
macchina...", noi vorremmo sapere dall'Assessore competente, stante
l'attuale criterio di distribuzione, come si potrà, nella seconda
parte dell'anno, rispettare quanto prescritto dall'art. 24.
Vorremmo conoscere anche le intenzioni della Giunta in merito
alla questione dei ciclomotori, ai quali, in un primo tempo, si
pensava di non dare alcuna assegnazione di buoni, mentre poi si è
pensato di sospendere ogni decisione in attesa di decidere in
merito con maggiore cognizione di causa. Poiché la sospensione è
durata ormai piuttosto a lungo, noi pensiamo che si debba pur
decidere in un senso o nell'altro e chiediamo alla Giunta di
risponderci in merito.
PRESIDENTE:
Ha chiesto la parola l'Assessore
all'Industria, Commercio, Artigianato e Trasporti, Lanivi; ne ha
facoltà.
LANIVI (A.D.P.):
Cito i dati relativi alla distribuzione
di benzina, gasolio e olio lubrificante: fino al 31 maggio
1985 sono stati distribuiti 34.721.555
litri di benzina. Naturalmente questo dato potrà ancora subire
una qualche variazione in aumento, perché le assegnazioni
termineranno alla fine del mese di giugno, ma io credo che
resteremo dentro la cifra prevista di 35.000.000 di litri. Come già
si sa, ma io lo voglio ugualmente ricordare, il contingente annuo è
di 47.800.000 litri. Sempre alla data del 31 maggio 1985 risultano
distribuiti 5.043.260 litri di gasolio e 133.460 chili di olio
lubrificante.
Per quanto concerne l'iter della proposta di legge statale,
posso affermare che essa, in questo momento non è ferma a livello
"tecnico", perché tutto l'iter "tecnico-burocratico" è già stato
compiuto; essa è invece ferma a livello "governativo" e quindi
attende il parere del Governo centrale per procedere.
Ci è stato chiesto di dire qualche cosa in merito alle
assegnazioni previste per l'86. Ribadisco quanto ho già detto in
sede di Commissione e cioè che la Giunta intende rispettare
fermamente il contenuto del Regolamento e chiudere ogni anno con
una situazione debitoria pari a zero e questo vale anche per il
secondo semestre del 1985. Pertanto alla fine del 1985, che vi sia
o meno un aumento dell'assegnazione di carburante, non si potranno
registrare disavanzi. La Giunta ha intenzione di rispettare
comunque questo impegno.
Alle possibilità di aggiornamento della dotazione di benzina è
legato anche lo scioglimento o la sospensione, della distribuzione
non ai ciclomotori, ma a quei mezzi definiti come "velocipedi a
motore". Voglio ricordare che la distribuzione di benzina ai
"velocipedi a motore" non era prevista né dal regolamento
precedente, né dall'attuale. Quindi la sospensione vuol significare
che si stanno ricercando le categorie alle quali, eventualmente e
nelle condizioni di disponibilità di carburanti e di possibilità di
effettuare un control lo effettivo e realistico che non superi il
costo del beneficio, distribuire una certa quantità di benzina. La
risposta all'ultimo quesito è quindi legata alla possibilità di
avere un aumento del contingente che consenta di superare i limiti
che ci siamo imposti e che sono fissati dallo stesso regolamento,
che non prevede assegnazioni a questi mezzi.
PRESIDENTE:
Ha chiesto la parola il Consigliere Millet;
ne ha facoltà.
MILLET (P.C.I.):
Ringrazio l'Assessore per i dati che ci
ha fornito (anche se li conoscevamo già in parte perché se ne era
discusso in altri Consigli) e che volevamo fossero
ufficializzati.
Assodato il fatto che il recupero degli ultimi quattro mesi
dell'84 con la distribuzione della prima assegnazione per l'85 era
un problema di natura strettamente politica, oggi
ci
troviamo alla resa dei conti perché, anche se l'iter
tecnico-burocratico della proposta di legge è terminato, manca il
pare re del Governo e quindi sarà molto difficile, anche se non
impossibile, che sia approvata la legge sull'aumento del
contingente dei carburanti in esenzione fiscale.
Noi prendiamo atto dell'affermazione dell'Assessore sul rispetto
del regolamento alla fine dell'anno, ma questo forse significa che
nella seconda metà dell'anno non sarà distribuito il quantitativo
corrispondente a sei mesi, ben sì a tre o quattro mesi, e magari
solo per la prima macchina. Rimangono ancora 12.800.000 litri che
non sono sufficienti a coprire i sei mesi neppure per una sola
macchina per patente.
Questo è un fatto grave perché si sono voluti recuperare,
strumentalmente, quattro mesi di assegnazione quando si era già
detto, come è stato promesso anche oggi per l'85, che non si
sarebbe più ricorsi al ricupero. Si è trattato, ovviamente, di una
manovra per la quale ognuno si deve assumere le proprie
responsabilità!
Per quanto concerne i ciclomotori, siamo d'accordo sul fatto che
il regolamento non dice niente in merito, però noi, come Gruppo
comunista, avevamo presentato un emendamento che è stato bocciato
dalla maggioranza. Quindi da questo punto di vista...
(.... INTERRUZIONE ....)
... ma è stato assegnato! Allora, come pubblico ufficiale, devi
ammettere che è stata una violazione piuttosto grave perché
significa che è stata fatta una assegnazione senza rispettare le
leggi vigenti! Noi avevamo presentato un emendamento che è stato
poi bocciato dalla maggioranza ed è per questo che il regolamento
oggi non lo prevede.
Con questa dichiarazione si prende atto che l'attuale
maggioranza non darà i buoni di benzina ai proprietari di
ciclomotori, tranne a quei cento e più
amici, ai quali verranno dati con le più svariate
giustificazioni, speculando anche sulle situazioni particolari!
(.... INTERRUZIONE ....)
Presenteremo un'interrogazione con risposta scritta, così
vedremo a chi saranno dati i buoni e faremo anche noi delle
valutazioni!
Con questa interpellanza abbiamo voluto ribadire che secondo noi
la decisione dell'assegnazione dei buoni di carburante per nove
mesi, presa un pò di tempo fa, era strettamente legata alle
elezioni del 12 maggio.
