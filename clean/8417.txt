Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2898 del 10 giugno 1987 - Resoconto
OGGETTO N. 2898/VIII - CONCESSIONE DI UN CONTRIBUTO DI £
80.000.000 ALL'ISTITUTO AUTONOMO PER LE CASE POPOLARI DELLA VALLE
D'AOSTA PER INTERVENTI DI SISTEMAZIONE ED ARREDO DEGLI UFFICI.
APPROVAZIONE E LIQUIDAZIONE DI SPESA.
PRESIDENTE
: Do lettura della delibera in oggetto:
IL CONSIGLIO
- richiamata la propria deliberazione n. 1345/VIII del 22
maggio 1985;
DELIBERA
1°) di approvare la concessione e la liquidazione di un
contributo di £. 80.000.000 (ottantamilioni) all'Istituto Autonomo
per le Case Popolari della Valle d'Aosta, per la sistemazione ed
arredo degli Uffici;
2°) di impegnare la spesa di £. 80.000.000 (ottantamilioni) e
di ordinare l'emissione del relativo mandato di pagamento, con
quietanza del Presidente dell'Istituto, Sig. Salzone Francesco, e
con imputazione della spesa stessa al cap. 23320 del bilancio
preventivo della Regione per l'anno 1987 ("Contributi ad Enti e
privati per la realizzazione di opere di pubblico interesse"), che
presenta la necessaria disponibilità.
PRESIDENTE
: Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Il s'agit de mener à terme un
engagement qui avait été pris il y a quelque temps pour donner la
possibilité à l'Institut des maisons populaires de terminer les
travaux entamés il y a quelques mois. Le Conseil devrait donc
approuver l'octroi de cette subvention de 80 millions à
l'Institut.
PRESIDENTE
: Ha chiesto la parola il Consigliere Bajocco;
ne ha facoltà.
BAJOCCO (P.C.I.):
Un anno fa questo Consiglio deliberò di
assegnare circa 150 milioni per la ristrutturazione interna e per
l'imbiancatura degli uffici dell'I.A.C.P. Noi siamo stati d'accordo
con il provvedimento assunto allora, così come saremo d'accordo con
questo provvedimento: gente nuova, mobili nuovi!
Tuttavia, ricordo al Presidente della Giunta che nel territorio
della Regione vi sono numerose case, costruite dall'I.A.C.P., la
cui manutenzione è addirittura trascurata anche se alla guida
dell'Istituto si alternano numerosi presidenti.
Io abito in una di queste case e più volte ho chiesto al
Presidente dell'I.A.C.P., sia all'attuale che a quelli che l'hanno
preceduto, di provvedere a certe manutenzioni, come ad esempio a
mettere le guarnizioni in gomma negli infissi che ne sono
assolutamente privi, ma ciò non è mai stato fatto e, se voi venite
nella mia abitazione in un giorno ventoso, potete vedere le tendine
oscillare in qua ed in là. Sarebbe necessaria anche l'imbiancatura
di molte scale, che sono ormai in avanzato stato di degrado, così
come sarebbe urgente effettuare molti altri lavori nelle varie case
dell'I.A.C.P. sparse sul territorio.
Vorrei quindi che l'Amministrazione regionale, anche sulla base
della legge votata poco tempo fa sull'I.A.C.P., sollecitasse
l'I.A.C.P. a provvedere alle dovute manutenzioni e, se l'I.A.C.P.
non dovesse avere i soldi necessari, l'Amministrazione regionale
dovrebbe intervenire. Non ci si dimentichi che il Presidente
dell'I.A.C.P. è delegato a tale compito dal Presidente della
Giunta!
Vorrei portare inoltre all'attenzione del Presidente della
Giunta il caso pietoso di una signora separata, che ha a carico ben
6 figli, e che è morosa nel pagamento delle quote di riscaldamento
a lei spettanti. Costei ha inviato una lettera al presidente
dell'I.A.C.P., nella quale dice di impegnarsi a pagare tali spese
nel momento in cui ne avrà la possibilità, perché al momento,
essendo una semplice dipendente regionale con la qualifica di
bidella, non ne ha la possibilità. Solleciterei un intervento del
Presidente della Giunta presso il presidente dell'I.A.C.P. per
evitare che la buttino fuori, spostando il caso sulle spalle del
Comune che, a sua volta, si vedrebbe costretto a metterle a
disposizione una casa. Chiedo quindi al Presidente della Giunta che
le si dia la possibilità di pagare quanto le spetta, ma
dilazionando tale cifra in un arco di tempo che le permetta
effettivamente di farvi fronte.
Cerchiamo, quindi, come Amministrazione regionale di affrontare
in modo decoroso questo caso pietoso, anche se, in linea di
massima, io sono dell'avviso che chi abita in un alloggio non debba
essere moroso e debba pagare regolarmente l'affitto e la quota di
spese sostenuta dall'Ente proprietario per il riscaldamento.
PRESIDENTE
: Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Je crois que les conseillers
reconnaîtront la sensibilité du Président de l'Institut des Maisons
populaires vis-à-vis du problème du logement. Il y a collaboration
entre les deux administrations et je m'empresserai de soumettre ce
que vient de dire M. Bajocco à l'attention du Président
lui-même.
Je voudrais néanmoins rappeler qu'il est dans le voeu de ce
dernier de réaménager le plus tôt possible les différents
logements. Il y a eu des difficultés; il y en a encore; la nouvelle
loi apportera une certaine disponibilité et donc je pense que
l'Administration régionale comme l'Institut des Maisons populaires
ont intérêt à intervenir le plus tôt possible.
Pour ce qui est du cas spécifique dont parlait M. Bajocco, nous
n'avons jamais manqué d'intervenir dans les cas difficiles, dus à
une difficulté économique temporaire. Nous soumettrons la question
à l'assesseur compétent et au président de l'Institut des Maisons
populaires.
PRESIDENTE
: Se nessuno chiede la parola, pongo in
votazione la delibera in oggetto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
