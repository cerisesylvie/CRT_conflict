Classificazione
INFORMAZIONE
Sistema informativo
ISTRUZIONE PUBBLICA



Oggetto del Consiglio n. 94 del 18 novembre 2020 - Resoconto
OGGETTO N. 94/XVI - Interpellanza: "Notizie in merito alla
dotazione tecnologica delle famiglie con studenti impegnati con la
DAD".
Bertin (Presidente) -
Riprendiamo i lavori del Consiglio
regionale. La Capigruppo si è riunita anche in ragione di fornire i
nominativi per il punto n. 38 dell'ordine del giorno, per il
momento ripartiamo dal n. 35. Per l'illustrazione, ha chiesto la
parola il consigliere Lavy, ne ha facoltà.
Lavy (LEGA VDA) -
Si ritorna a parlare di scuola dopo che
il collega Perron aveva parlato delle dotazioni tecnologiche in
capo proprio alle scuole e agli istituti, la mia interpellanza va a
concentrarsi maggiormente sulle dotazioni tecnologiche in capo alle
famiglie.
L'assessore Caveri prima comunque ha già preso un pochino di
striscio la questione ma la mia interpellanza è essenzialmente per
raccogliere qualche dato in più visto che ci sono, a quanto so,
alcune criticità e quindi chiedo essenzialmente se sia stata fatta
una ricognizione, se siano stati raccolti dei dati riguardanti la
dotazione tecnologica per le famiglie che hanno i figli che devono
seguire la didattica a distanza, quante richieste in merito al
supporto alla didattica a distanza siano state fatte in base
all'articolo 30 della legge n. 8 che prevedono anche una sorta di
aiuto per le famiglie che non avessero dispositivi tecnologici a
casa e, in caso di risposta negativa alla prima richiesta, se ci
sia la volontà da parte del Governo di portare avanti uno studio,
una ricognizione per avere dei dati per quanto riguarda l'usufrutto
di strumenti tecnologici nelle famiglie.
Presidente -
Per la risposta, la parola all'assessore
Caveri.
Caveri (VdA Unie) -
Ringrazio il consigliere Lavy di
questo sindacato ispettivo. È molto interessante il tema che lei
pone, mi fa ritornare anche molto indietro negli anni quando con il
Fondo sociale europeo decidemmo di proporre a tutti i ragazzi di 18
anni valdostani un buono per l'acquisto di un computer. Credo sia
un tema, tra l'altro, che nella prossima programmazione 2021-2027
dovremo riprendere, perché credo che oggi non si possa pensare che
nelle famiglie della Valle non ci sia, oltre che la connessione,
anche la presenza di un computer.
Nel mese di marzo scorso fu fatta questa rilevazione del
fabbisogno di
device
e di connettività, sulla base di questa
rilevazione, la Giunta, con una delibera del marzo del 2020,
autorizzò le scuole dipendenti dalla Regione ad acquistare e a
mettere in comodato d'uso degli studenti meno abbienti dispositivi
digitali individuali per la DAD con un trasferimento di risorse
sulla base di una legge regionale. Ebbene, oggi si può dire che i
tablet
o i PC compresi in molti casi di connettività, ad
esempio, attraverso delle chiavette, sono più di 500. Ci mancano
due scuole e le farò, avere appena ce l'ho, il dato esatto, questo
ha significato un investimento di 250.000 euro.
La seconda domanda è in base l'articolo 30 della legge regionale
n. 8/2020, in realtà quella legge che stanziò circa 500.000 euro
era più portata sull'emergenza epidemiologica da Covid, quindi quei
soldi sono stati spesi dalle istituzioni scolastiche per pulizie,
guanti, gel, all'inizio anche per i DPI prima che li distribuisse
la Protezione civile, per i
plexiglass
e cose di questo
genere. In effetti, una parte piccola fu spesa anche per materiale
di supporto video da utilizzare per potenziare l'attività di DAD,
per una serie di cartellonistiche da mettere nelle scuole e anche
per la campagna di prevenzione Covid rivolta al personale
scolastico e agli alunni. A questo proposito, apro una parentesi,
ricordo che la parte
software
, non
hardware
, della
DAD è anche uno dei compiti dell'Ufficio Autonomia scolastica dove
c'è del personale che si occupa della DAD, fornendo supporto alla
scuola, materiale didattico e anche, rispetto alle problematiche
informatiche, cioè l'utilizzo dei device sia dei professori che
degli alunni, c'è un
help desk
che fa una
question
réponse
rispetto alle problematiche che ci sono.
Rispetto invece all'ultimo punto, visto che l'emergenza
sanitaria e l'attività della didattica a distanza è in qualche
maniera ulteriormente aumentata perché, come voi sapete, come zona
rossa praticamente sono rimasti in classe, come dicevo stamattina,
solo materne, primarie e anche la prima media, abbiamo avviato un
aggiornamento della rilevazione dei bisogni delle famiglie, come
previsto peraltro dalle linee guida per la didattica digitale
integrata, che è un decreto ministeriale dell'agosto del 2020,
chiedendo alle singole scuole di fornire in tempi brevi dati
riportati nei loro piani per la didattica a distanza.
È un tema significativo, ricordo, tra l'altro, che in uno dei
decreti ristori, esattamente nel penultimo, il Ministero della
pubblica istruzione ha stanziato dei fondi proprio per questo,
anche per l'utilizzo di denaro per gli studenti o, meglio, per le
famiglie che sono in didattica a distanza. Devo dire per l'ennesima
volta, veniva in mente quel che evocava questa mattina il collega
Baccega rispetto alla sanità, cioè il fatto che molto spesso noi
siamo dimenticati anche laddove lo Stato nella sanità dovrebbe
darci dei fondi quando sono fondi anti-Covid, che non hanno nulla a
che fare con l'ordinarietà dei finanziamenti della sanità, questo
vale anche per la scuola, cioè noi riteniamo che, nel momento in
cui lo Stato stanzia dei soldi a beneficio degli aspetti digitali,
questo non abbia a che fare con il fatto che noi ci autofinanziano
la scuola, è una cosa in più.
Il senatore Albert Lanièce ha presentato un emendamento che
credo in queste ore abbia avuto un esito positivo, quindi noi
dovremmo avere uno stanziamento, assieme alle Province autonome di
Trento e di Bolzano, la cui somma totale è circa 2 milioni di euro
quindi non so esattamente nella ripartizione quanto ci verrà. Credo
però che sia importante affermare il principio.
Penso anch'io che la dotazione di queste strumentazioni per le
famiglie in genere collegata, com'è giusto che sia, anche al
reddito delle famiglie... credo sia un elemento molto importante e
auspico che appunto nel nuovo periodo di programmazione si faccia
un ragionamento serio che riguardi sia gli aspetti che vengono
definiti... in francese, visto che lei ama il francese, lo chiamano
fracture numerique
, in inglese viene definito
digital
divided
, ma, oltre al digital divided che riguarda anche gli
aspetti di utilizzo di strumentazioni, c'è anche una
fracture
culturelle
, cioè noi dobbiamo anche fare in modo che i nostri
bambini, i nostri ragazzi ma anche le persone adulte e persino le
persone anziane abbiano consapevolezza di un uso dei tablet e dei
computer ancora più avanzato. Se lei guarda una serie di studi che
sono stati fatti, si scopre che moltissime persone che navigano
navigano esclusivamente per i
social
o per la posta
elettronica, mentre l'auspicio è che ci sia da parte dei Valdostani
una consapevolezza della ricchezza di questa strumentazione e
naturalmente questo si ribalta anche su una Pubblica
Amministrazione che deve essere amica.
Io di recente ho, per esempio, compilato un formulario per
ottenere il passaporto con la Questura di Aosta e devo dire che è
abbastanza difficile che una persona che non abbia un minimo di
competenze digitali sia in grado di poterlo fare e questo molte
volte capita anche per delle pratiche nostre in cui, per esempio,
semplicemente ti dicono con l'autocertificazione che arriva di
notte: "tu devi avere l'autocertificazione", sì, però
l'autocertificazione prevede il fatto che tu abbia in casa una
stampante e tu la debba stampare. È vero poi che nella maggior
parte dei casi le pattuglie magari hanno un modulo da riempire,
però io sottolineo come talvolta queste cose creano veramente una
grande difficoltà nella popolazione. Ti dicono: "devi solo
scannerizzare il documento e rimandarlo". Io di recente ho preso
una multa e ho dovuto scannerizzare una multa; mi immaginavo mia
mamma qualche anno fa quando guidava ancora che doveva
scannerizzare una multa, credo che già il termine "scannerizzare"
forse era per lei un elemento complicato. Mi scuso della
digressione.
Presidente -
Per la replica, ha chiesto la parola il
consigliere Lavy.
Lavy (LEGA VDA) -
Assessore, è assolutamente scusato,
anzi, la ringrazio comunque per la risposta, che è stata puntuale,
le chiederò poi di inoltrarmi altri dati se li ha e poi, quando
arriveranno i risultati delle ricerche, le chiederò questi
dati.
Questa crisi può essere un'occasione perché ovviamente non tutto
il male viene per nuocere, come ha ben detto la questione di
accesso a
internet
, accesso ai mezzi informatici da parte le
famiglie può essere uno strumento proprio per avvicinare diversi
tipi di persone, non solamente i giovani in una certa maniera ma
soprattutto anche le persone più in là nell'età agli strumenti
tecnologici, è ovvio che, per quanto riguarda la DAD, com'è stato
già detto prima, è un male necessario in questo momento perché non
è di sicuro lo strumento migliore di insegnamento.
Lo scopo di questa interpellanza era proprio quello di capire
quale fosse la dotazione tecnologica, perché ovviamente,
soprattutto per quanto riguarda le famiglie numerose o quelle che
hanno un basso reddito, avere accesso a strumenti tecnologici non è
così semplice.
Io quindi comunque la ringrazio per la risposta e sicuramente ci
sarà attenzione nel salvaguardare... anche per recepire eventuali
criticità.
