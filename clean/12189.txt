Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3084 del 5 febbraio 1992 - Resoconto
OGGETTO N. 3084/IX Concessione di un contributo di lire
99.000.000 a favore di Padre Giustino Béthaz, per l'acquisto di
materiale informativo destinato alla Maison d'Edition Ambozontany
di Antananarivo, nel Madagascar - Approvazione, impegno e
liquidazione di spesa.
Presidente Do lettura della proposta di deliberazione iscritta
al punto 25 dell'ordine del giorno.
Deliberazione Il Consiglio
Vista la legge n. 49 del 26 febbraio 1987, "Nuova disciplina
della cooperazione dell'Italia con i Paesi in via di sviluppo";
Viste le "Linee di indirizzo per lo svolgimento di attività di
cooperazione allo sviluppo da parte delle Regioni, delle Province
Autonome e degli Enti locali" approvate con delibera n. 12 dal
Comitato Interministeriale per la Cooperazione allo Sviluppo in
data 17.03.1989;
Visti gli articoli 2 e 6 della legge regionale 9 luglio 1990 n.
44, "Interventi regionali di cooperazione e solidarietà con i Paesi
in via di sviluppo", che prevedono il sostegno alla realizzazione
di progetti e interventi ad opera di Organizzazioni non governative
e di Associazioni di volontariato;
Vista la richiesta avanzata da Padre Giustino Béthaz, diretta ad
ottenere un contributo finanziario da parte dell'Amministrazione
regionale, a parziale sostegno dell'iniziativa diretta al
miglioramento della Maison d'Edition Ambozontany di Antananarivo,
nel Madagascar;
Evidenziato che il progetto, il cui costo ammonta a Lire
139.600.000=, consiste nell'acquisto di moderno materiale
informatico col quale dotare la Maison d'Edition Ambozontany di
Antananarivo, consentendo così la stampa e la diffusione di testi e
pubblicazioni quali contributo a migliorare la conoscenza, la
cultura e l'alfabetizzazione della popolazione malgascia;
Visto l'unanime parere favorevole nei confronti dell'iniziativa,
espresso dal Comitato regionale di coordinamento per gli interventi
di coo-perazione, di solidarietà e di educazione allo sviluppo (di
cui all'articolo 11 della L.R. 44/90) nel corso della seduta
dell'11 gennaio 1991;
Ritenuto di aderire alla richiesta avanzata mediante la
concessione di un contributo di Lire 99.000.000=, pari a circa il
70 percento del costo totale dell'intervento, adeguandosi ai
criteri stabiliti dalla Direzione Generale per la Cooperazione allo
Sviluppo, presso il Ministero degli Affari Esteri;
Tenuto conto che l'iniziativa dell'Amministrazione regionale di
supportare l'attività delle O.N.G. e delle Associazioni di
volontariato ha ottenuto l'approvazione da parte della direzione
Generale per la Cooperazione allo Sviluppo, presso il Ministero
degli Affari Esteri, con nota n. 209/CRO 1953, in data 15 marzo
1991;
delibera
1) di approvare la concessione di un contributo di Lire
99.000.000= a favore di Padre Giustino Béthaz, a parziale copertura
delle spese necessarie all'acquisto di materiale informatico col
quale dotare la Maison d'Edition Ambozontany di Antananarivo, nel
Madagascar;
2) di approvare la spesa di Lire 99.000.000=
(novantanovemilioni) da imputare al residuo passivo 22560 del
bilancio di previsione della Regione per l'anno 1992 (Fondo di Lire
1.270.000.000= impegnato con deliberazione della Giunta regionale
n. 12463 del 23 dicembre 1991), il quale presenta la necessaria
disponibilità;
3) di stabilire che la liquidazione del contributo avverrà ai
sensi dell'articolo 58 della L.R. 89/90, previa relazione sullo
stato di avanzamento o avvenuta realizzazione dell'intervento e
successiva rendicontazione delle spese sostenute.
Presidente
Ha chiesto la parola il Presidente della
Giunta, Bondaz; ne ha facoltà.
Bondaz (DC)
Le deliberazioni iscritte dal n. 25 al n.
30 riguardano contributi elargiti in ottemperanza alla legge n. 49
del 26 febbraio 1987, che hanno avuto il benestare dall'apposito
Comitato regionale di coordinamento per gli interventi di
cooperazione, di solidarietà e di educazione allo sviluppo.
Presidente
Ha chiesto la parola il Consigliere Viérin;
ne ha facoltà.
Viérin (UV)
Pour un simple éclaircissement. Tous ces
projets ont été présentés au Comité régional de coordination et
approuvés par ce même comité au mois de janvier 1991. Par la suite,
il y a eu la réponse favorable de la Direction générale de la
coopération et du développement, un service du Ministère des
affaires étrangères, au mois de mars 1991. La question est la
suivante: quelles sont les raisons de ce retard quant à la
présentation au Conseil de toutes ces interventions, aux fins de
leur approbation?
Presidente Ha chiesto la parola il Consigliere Bich; ne ha
facoltà.
Bich (Ind)
Esprimo tutte le mie perplessità non tanto
sul valore della delibera, per cui il mio voto sarà favorevole, ma
sull'enorme ritardo accumulato nel portare questi interventi
regionali in Consiglio. Il parere era stato dato il 17 marzo 1989,
era stato ribadito ancora l'anno scorso, il capitolo del bilancio
era stato opportunamente rinforzato perché non disponeva dei fondi
sufficienti per poter intervenire... In questo caso poi si aderiva
alla richiesta avanzata da un'organizzazione non governativa di
Tananarive in Madagascar per l'acquisto di macchinari per una
tipografia che avrebbe stampato libri scolastici sopperendo alle
prime necessità in materia di cultura e di pubblica istruzione,
però i novantanove milioni erano legati ad un preventivo di spesa
che oggi non è più sufficiente.
Lo stesso Padre Béthaz a Natale mi ha scritto una lettera in cui
manifestava questa perplessità e si poneva degli interrogativi non
solo sui tempi di approvazione, ma di acquisto e di messa a
di-sposizione dei mezzi a suo tempo concordati. Pertanto, vorrei
capi-re se sono stati presi dei contatti con Padre Béthaz, se c'è
stato un aggiornamento dei prezzi, perché i fondi concordati oggi
non sono più sufficienti per acquistare il materiale preventivato a
suo tem-po. Vorrei poi chiedere che fine ha fatto l'automezzo
poli-funzionale per l'ospedale di Sinaia in Romania, che
apparteneva allo stesso blocco di questi interventi e che è stato
ordinato da più di un anno, ma del quale non si è più avuta
notizia.
Mi riprometto di intervenire nuovamente dopo le spiegazioni che
saranno date.
Presidente
Ha chiesto la parola il Presidente della
Giunta, Bondaz; ne ha facoltà.
Bondaz (DC)
Devo dire in tutta franchezza che non so
dare una risposta circa il ritardo. Probabilmente ci saranno motivi
di carattere più che altro burocratico, sicuramente non imputabili
ad un deliberato intento di ritardare iniziative di collaborazione
di questo genere, anche perché, dopo l'integrazione dei relativi
capitoli di bilancio, non sarebbe stato opportuno perdere del tempo
attorno a queste cose.
Mi fa piacere che Padre Béthaz abbia scritto al Consigliere Bich
e ne prendo atto. Io non conosco questo fatto, so che queste somme
erano state concordate a suo tempo, quando forse se ne occupò lo
stesso Consigliere Bich. Se ci saranno ulteriori richieste, per
ritardi o per nuovi programmi, il Comitato provvederà ad esaminarli
e, se sarà il caso, li finanzieremo...
Se ho ben capito quello che mi è stato detto dal responsabile
dell'iniziativa, sembra che l'ambulanza sia già partita per Sinaia.
Francamente non so nulla di più.
Presidente Ha chiesto la parola il Consigliere Cristina Monami;
ne ha facoltà.
Monami (PCI-PDS)
L'ambulanza, ordinata dal mio
predecessore, non è ancora arrivata a Sinaia, pare che sia
disponibile per la fine di questo mese. Queste sono le informazioni
in mio possesso.
Presidente
Ha chiesto la parola il Consigliere Bich;
ne ha facoltà.
Bich (Ind)
Rinuncio alla parola.
Presidente
Ha chiesto la parola il Consigliere Viérin;
ne ha facoltà.
Viérin (UV)
Je prie le Président de bien vouloir
m'excuser, mais je n'étais pas attentif. Je n'ai pas compris les
raisons du retard...
Presidente
Se nessuno chiede la parola, pongo in
votazione la proposta di deliberazione della quale abbiamo già dato
lettura.
Esito della votazione:
Presenti, votanti e favorevoli: 30
Il Consiglio approva all'unanimità.
