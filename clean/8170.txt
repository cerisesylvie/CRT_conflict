Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2611 del 11 febbraio 1987 - Resoconto
OGGETTO N. 2611/VIII - "PROPOSTE DI MODIFICAZIONE DELLA LEGGE
SUI FONDI REGIONALI PER GLI INVESTIMENTI E L'OCCUPAZIONE (FRIO)".
(Reiezione di mozione).
PRESIDENTE:
Do lettura della mozione in oggetto
presentata dai Consiglieri Mafrica, Millet, Tonino, Cout, Bajocco e
Dolchi:
MOZIONE
RICORDATO che l'esame dei progetti FRIO da parte del nucleo di
valutazione ha portato all'accantonamento di 71 progetti sui 96
presentati per il triennio 1986-1988;
CONSTATATO come su 25 progetti approvati ben 18 siano relativi
ad opere pubbliche e solo 7 siano relativi ad attività di recupero
sentieri e di recupero edilizio;
RICORDATO altresì che su 30 miliardi disponibili solo 19 sono
stati impegnati, generando un'occupazione di 187 persone per 4,7
mesi per due anni;
RITENUTO opportuno apportare variazioni alla legge 51 del 1986,
in modo da aumentarne l'efficacia ai fini dell'occupazione;
il Consiglio regionale della Valle d'Aosta
DELIBERA
DI IMPEGNARE LA Giunta regionale a formulare entro sessanta
giorni proposte di modificazione della legge sui fondi regionali
per gli investimenti e l'occupazione, miranti a:
-
snellire le procedure di valutazione dei progetti;
-
ampliare la gamma dei settori di intervento della
legge;
-
prevedere un ruolo diretto della Regione nella
predisposizione dei progetti in questione.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
La legge n. 51, "Fondi Regionali
Investimenti ed Occupazione", è stata votata nell'estate del 1986,
nel Consiglio precedente la pausa estiva.
Dobbiamo dire che quella legge forse non ha avuto, né in
Commissione e né in Consiglio, tutta l'attenzione che richiede oggi
e forse sarebbe opportuno andare ad un suo ripensamento. Per quali
motivi?
Il FRIO avrebbe dovuto avere una funzione importante per
garantire l'occupazione, una volta che fossero venuti meno i Fondi
Investimenti e Occupazione dello Stato. Questo era lo spirito con
cui il Consiglio aveva interpretato questa legge...
(...Interruzione del Presidente ROLLANDIN...)
MAFRICA (P.C.I.):
Presidente, io dico come l'abbiamo
potuta recepire noi in quel Consiglio.
Il FRIO, quindi, avrebbe dovuto avere questa duplice finalità:
da una parte, prevedere somme ragguardevoli per investimenti, e
dall'altra, sviluppare l'occupazione.
Questa legge prevede dei piani triennali a scorrimento.
Nell'anno 1986 sono stati stanziati 30 miliardi da spendere negli
anni 1986/7/8. Nell'anno 1987 sono stati stanziati 36 miliardi da
spendere nel triennio 1987/8/9 e così via. La mole di investimenti
di questa legge è molto consistente.
I primi risultati del FRIO, a nostro giudizio, sono il classico
"topolino partorito dalla montagna". Cerco di illustrare le ragioni
di fatto.
I Comuni, anche se pressati a presentare in tempi brevi i
relativi progetti (ufficialmente hanno avuto solo una decina di
giorni di tempo per presentare i progetti ed accedere a questi
fondi), hanno ugualmente presentato un numero elevato di progetti:
ben 96.
Alcuni di questi sono stati presentati in ritardo, ma nel
complesso sono stati 96.
I risultati di questi 96 progetti, una volta sottoposti
all'attenzione del nucleo tecnico di valutazione che doveva
valutare gli aspetti dell'investimento e dell'occupazione
concernenti ciascun progetto, sono stati i seguenti: 71 progetti,
su 96, sono stati scartati in due diverse fasi. Sono stati accolti
dal nucleo di valutazione e poi formalizzati dalla Giunta regionale
soltanto 25 progetti, dei quali è interessante conoscere la
suddivisione.
Il FRIO opera in questo modo: i Comuni possono presentare
progetti per il ripristino dei sentieri, per il recupero edilizio
di fabbricati di proprietà pubblica oppure per opere pubbliche di
interesse locale (acquedotti, fognature, strade, scuole e
municipi). Ebbene, dei 25 progetti approvati, 5 sono relativi a
sentieri, 2 sono relativi a fabbricati e 18 ad opere pubbliche di
interesse locale. Con i 25 progetti approvati dalla Giunta
regionale non si utilizzano tutti i 30 miliardi disponibili per il
triennio, ma se ne utilizzano soltanto 19: cioè ci sono 11 miliardi
stanziati ma non utilizzati, perché non c'è stato un numero
sufficiente di progetti per i quali utilizzare questi fondi.
Come sono stati distribuiti questi 19 miliardi? 2 miliardi per i
sentieri, 1 miliardo per i fabbricati e 16 miliardi per opere
pubbliche di interesse comunale.
Qual è stato il risultato dell'occupazione indotta da questi
progetti? In questo senso la legge opera in due modi. Per i
sentieri e per i fabbricati sono previste squadre regionali di
intervento (squadre di formazione e lavoro). Con questi 7 progetti
di sentieri e fabbricati si occupano, per circa 5 mesi all'anno e
per 2 anni, una sessantina di persone. Con i 16 miliardi per opere
pubbliche è prevista un'occupazione di 127 persone, per circa 5
mesi all'anno e per 2 anni. Il calcolo esatto del nucleo di
valutazione dice che complessivamente "saranno occupate con questi
19 miliardi 187 persone per 4,7 mesi all'anno per 2 anni".
Noi abbiamo discusso di queste cose con i nostri consiglieri
comunali e abbiamo ricevuto una serie di osservazioni che ci
permettiamo di sottoporre all'attenzione del Consiglio.
Prima osservazione: la procedura prevista per la presentazione
delle domande è abbastanza complessa. Da parte dei Comuni, quindi,
si avanzano richieste di snellimento procedurale, perché alcuni dei
71 progetti sono stati bocciati non per il loro valore intrinseco,
ma per questioni, tutto sommato, formali, di presentazione del
progetto stesso, perché non c'era l'abitudine e quindi non si era
potuto prevedere come rispondere in modo preciso ed analitico alle
richieste della complessa scheda da allegare alla domanda.
Seconda osservazione: siccome la legge FRIO abolisce il piano
lavori pubblici di interesse comunale, in sostanza i Comuni si
trovano in qualche modo danneggiati, perché con il precedente
sistema, veniva fatto un piano delle opere pubbliche di interesse
comunale di una certa entità, in un rapporto anche politico tra
amministrazioni locali e Regione. Adesso, invece, questi stessi
progetti passano prima attraverso un esame tecnico molto severo - i
risultati lo dicono - e si trovano casi rilevanti di comuni che
hanno superato l'esame del piano lavori di interesse comunale
presentato dalla Giunta, ma non quello del nucleo di valutazione.
Questo aspetto, quindi, dovrebbe essere chiarito.
Per quanto concerne l'occupazione, siccome i Comuni avevano in
programma questi lavori e siccome la Giunta regionale negli anni
passati faceva questi lavori attraverso il suo piano lavori di
interesse comunale, non abbiamo un aumento reale dell'occupazione.
Quindi, l'occupazione indotta da questa legge, pari a 187 persone,
per 4,7 mesi per 2 anni, se rapportata all'investimento di 19
miliardi, a nostro giudizio deve senz'altro farci meditare un
po'.
Quali sono le proposte concrete che noi facciamo?
Prima: vedere se la delibera di Giunta che ha stabilito le
normative pratiche per le schede da compilare da parte dei comuni
può essere rivista e semplificata.
Seconda: occorre ampliare il campo di intervento. Faccio un
esempio ricordando che gli stessi Comuni, che non hanno avuto idee
- così sembrerebbe dai risultati - per proporre lavori che
avrebbero potuto essere finanziati attraverso il piano FRIO, sembra
invece che abbiano avuto molte idee per la legge n. 4, quella cioè
che prevede contributi ai Comuni per i lavori socialmente utili.
Vale a dire che sono stati messi in cantiere almeno una cinquantina
di progetti comunali di lavori socialmente utili. In questo caso,
invece, ci siamo ridotti ad approvare solo 7 progetti.
Osserviamo e proponiamo che probabilmente è da rivedere la
normativa, per estenderla sino a comprendere anche altri lavori,
analoghi forse a quelli considerati socialmente utili, come ad
esempio: riordinare gli archivi, provvedere ad interventi sulle
aree verdi...
(...Interruzione del Presidente ROLLANDIN...)
MAFRICA (P.C.I.):
Presidente, lei poi replicherà!
(...Interruzione del Presidente ROLLANDIN...)
MAFRICA (P.C.I.):
Pensavo che stesse facendo qualche
commento su quanto dicevo. Posso anche sbagliarmi.
Allora, la seconda proposta è quella di cercare di ampliare il
campo dei possibili interventi della legge.
Terza: se veramente ci interessa l'occupazione, non è possibile
delegare soltanto ai Comuni, alle Comunità Montane, ai Consorzi dei
Comuni ed alle Consorterie la possibilità di progettare, di pensare
e di fare proposte. Con la nostra mozione, quindi, noi proponiamo
che sia la Regione stessa a fare proposte in questo campo che
portino ad investimenti capaci di incrementare l'occupazione.
Contrariamente a quello che può sembrare, la mozione non ha
intenti polemici ma propositivi, perché parte dall'esame di alcuni
dati di fatto, che credo di aver ricordato anche solo in modo
sommario, per chiedere di incaricare la Giunta regionale di
formulare proposte per rivedere la legge in funzione di uno
snellimento delle procedure, di un ampliamento della gamma dei
settori di intervento e nella previsione di un ruolo diretto della
Regione nella predisposizione dei progetti in questione.
Questo è il nostro obiettivo e siamo anche preoccupati di un
fatto contingente che però non deve essere sottovalutato. Se anche
si va verso una revisione della legge, essa non potrà più operare
per il triennio 1987/8/9, perché i Comuni devono presentare i
progetti entro il 31 marzo. Quindi, quand'anche si andasse ad una
revisione della legge, difficilmente si potrebbe arrivare alla
pubblicazione della stessa prima del 31 marzo 1987.
Pertanto noi pensiamo che in qualche modo si dovrebbe poter
riuscire a risolvere la situazione. Non riteniamo opportuno,
infatti, che, con i progetti che si presentano entro il 31 marzo,
si debba assistere alla serie di bocciature alla quale abbiamo
assistito per i progetti presentati entro il 3 novembre.
Non sappiamo in che modo sia più opportuno intervenire, però, se
la Giunta regionale porta all'attenzione delle Commissioni alcune
indicazioni che possono essere recepite da una delibera, potrebbe
trovare il nostro Gruppo disponibile ad un confronto, che non ha
alcuna funzione o obiettivo legato a possibili schieramenti, ma che
ha solo l'obiettivo di rendere questa legge più funzionale ed
efficace in relazione ai lavori proposti dai Comuni, ai progetti
che si possono fare ed all'occupazione che se ne può ottenere.
Si dà atto che dalle ore 19,23 riassume la Presidenza il
Presidente Bondaz.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Je crois que l'intervention de M.
Mafrica doit être relue avec attention et je demanderai d'en voir
le procès-verbal, car j'ai entendu des choses incroyables de sa
part.
Je vais m'expliquer: avant tout, on a cru possible, dés le
début, de faire certaines appréciations sur une loi qui est sans
précédent, du point de vue de la législation régionale, quant à la
rapidité d'action. Elle est entrée en vigueur le 18 octobre 1986,
après des consultations avec les communes après avoir eu la
possibilité d'examiner les différentes exigences avec les communes
même, et après que l'on ait indiqué très clairement au Conseil les
buts de cette loi, c'est à dire, entre autres, de résoudre en
partie le problème de l'emploi.
Résoudre les problèmes de l'emploi ne signifie pas être en
concurrence avec les moyens des autres lois régionales, celle sur
les travaux sociaux, par exemple. Si l'on fait des appréciations
comme celle de M. Mafrica c'est que l'on n'a rien compris.
La loi n° 4 a un terme assez précis. E le stipule la possibilité
d'utiliser des travailleurs qui sont dans certaines conditions. En
revanche, cette loi permet d'avoir des programmes et o'est là une
exigence qui avait toujours été soulignée.
Pour une fois que l'on donne la possibilité à toutes les
communes de faire un programme, on va dire: "delegare ai comuni la
possibilità di pensare". C'est un contresens! Je n'aurais jamais
cru M. Mafrica capable de dire des chose de ce genre.
L'assesseur Lanivi l'a déjà dit, une rencontre a eu lieu entre
tous les assesseurs concernés et les représentants des communes,
pour examiner les projets susceptibles d'être établis. C'est
l'Administration régionale qui doit penser pour les communes?
Incroyable! On a toujours soutenu l'exigence de respecter les
possibilités des différentes communes, voire même de les exalter,
de décentraliser les pouvoirs... et maintenant il faut changer
d'avis.
M. Mafrica est libre de dire ce qu'il veut; des affirmations de
ce genre ne peuvent être soutenues par personne, à mon avis,
d'autant plus que les possibilités concernant les activités du FRIO
sont ouvertes à tous azimuts.
Un plan a été prévu pour la réorganisation des archives: c'est
un travail très délicat qui ne peut être examiné de cette façon. Il
faudrait essayer de comprendre les problèmes et ce qui s'est passé
en l'espace de quatre mois!
Or, on ne sait que critiquer et prétendre faire changer la loi
sans même avoir examiné sa période d'application; quatre mois sont
passés!
Les communes ont certainement eu des difficultés à remplir les
fiches qui leur avaient été envoyées. En effet, nous avons prévu,
de concert avec elles, un cours qui devrait démarrer d'ici quelques
jours pour les secrétaires et techniciens des communes et ce, pour
éviter toute difficulté d'interprétation. Ces fiches prétendent
faire comprendre aux communes toute une série de données. Elles
sont indispensables.
Lorsqu'on me rappelle qu'autrefois c'était plus simple car on
faisait un plan de travail, malheureusement la fin de l'année
arrivait sans que l'on n'ait réussi à réaliser l'ensemble des
projets.
Quelle était la raison de ces difficultés? La non disponibilité
des terrains, les projets non convenables, les contrastes avec le
plan d'urbanisme. Aujourd'hui vient s'ajouter la question de
l'impact sur l'environnement. Nous sommes arrivés à l'absurde! Nous
parlons de programmes et nous soutenons le contraire!
Le fait que les techniciens aient examiné les projets d'une
certaine manière a été critiqué. Ils n'ont pas accepté de déroger à
l'interprétation, au règlement que la Junte avait adopté. Nous
sommes en train, effectivement, de modifier les règles afin qu'il y
ait la possibilité d'examiner les différents dossiers dans une
autre optique: les techniciens doivent mettre en relief les
difficultés; ensuite, au niveau politique, des explications peuvent
être données soit par les syndics, soit par les techniciens
concernés. En revanche, pour le premier dépistage, cela n'a pas été
fait pour des raisons de délais, justement.
La Junte a présenté un projet de loi prévoyant la réutilisation
des fonds qui n'avaient pu être utilisés en 1986 et la possibilité
de modifier l'article 4, premier alinéa, fixant les délais d'examen
du dossier: de 30 à 90 jours.
Nous reconnaissons les difficultés techniques mais je pense que
l'on peut les surmonter; on peut modifier les règlements. Il
conviendrait de reconnaître les aspects positifs de la loi, dans
son ensemble. Personne n'a jamais soutenu que le problème de
l'emploi était réglé avec la loi du FRIO. C'est un instrument,
comme tant d'autres. Sauf exigences particulières, nous ne voyons
pas la nécessité de modifier les secteurs d'intervention. Et
lorsqu'on dit "Prevedere un ruolo diretto della Regione nella
predisposizione dei progetti", je crois que l'on a suffisamment la
possibilité de connaître les projets et de les porter de l'avant
avec les communes. Le cas échéant, nous considérerons les
difficultés.
Il est indispensable, à mon avis, de procéder à une analyse,
après une année d'application de la loi. Des difficultés ont surgi
à propos des sentiers: 22 projets présentés n'ont pas été acceptés
car ils ne correspondaient pas à ce que l'on avait prévu.
Certaines modifications, donc, ont été envisagées. Après une
année, nous évaluerons s'il est nécessaire de procéder à de
nouvelles modifications. Pour l'instant, le rôle de
l'Administration régionale consiste à coordonner et non à penser à
la place des autres.
Nous nous abstiendrons donc à propos de la motion.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Questa mozione ha sicuramente il merito di
mantenere desta e viva l'attenzione sulla legge FRIO che, nel suo
primo periodo di funzionamento, non è riuscita ad ottenere dei
risultati accettabili in termini di occupazione, per cui possiamo
dire che ha funzionato come fondo regionale per gli investimenti,
ma non certo a favore dell'occupazione, per la quale i suoi
risultati sono stati veramente scarsi.
Di questa mozione, Nuova Sinistra gradisce particolarmente il
secondo punto della parte deliberativa. A differenza di quanto è
stato affermato dal Presidente della Giunta, io credo che uno dei
risultati più importanti consista nell'ampliare "la gamma dei
settori di intervento della legge", anche per stimolare i Comuni a
fare mente locale su temi diversi da quelli abituali, parlo
soprattutto dei beni ambientali.
Non è di molti giorni fa la notizia che a livello nazionale s'è
stipulata una convenzione tra il Ministro dei Beni Culturali e
quello del Lavoro per finanziare dei progetti relativi non solo
alla verifica dei beni culturali, per la quale noi, nello scorso
Consiglio, abbiamo votato una fidejussione per un certo consorzio
VALBENI che era riuscito ad ottenere una concessione, ma anche dei
progetti relativi ai beni ambientali.
Credo che l'attenzione manifestata a livello di Stato italiano,
potrebbe anche essere ripetuta qui a livello locale. L'inserire tra
i settori di intervento del FRIO anche i beni ambientali,
dimostrerebbe tangibilmente che la Giunta regionale vuole
impegnarsi seriamente in questo settore.
Questo fatto non è importante solo in relazione all'impostazione
politica della Regione, ma anche, e forse soprattutto, in relazione
alle sue possibili conseguenze in campo occupazionale, perché i
recuperi ambientali sono delle attività nuove che possono creare
posti di lavoro tecnicamente nuovi, con nuove
professionalità...
ROLLANDIN
(fuori microfono): Quei fondi escludono...
SANDRI (N.S.):
Sì quelli dello Stato, ma il FRIO potrebbe
prevedere tra i propri settori di intervento anche i beni
ambientali. Non credo che si tratti di una cosa difficile ed
inoltre potrebbe contribuire a risolvere, almeno in parte, il
problema dell'occupazione per quanto concerne, ad esempio, i
laureati o i diplomati in discipline scientifiche, agrarie o
comunque in quelle in cui, oggi, le possibilità di occupazione sono
piuttosto limitate. Inoltre si otterrebbero sicuramente dei grandi
risultati dal punto di vista della tutela ambientale. Abbiamo
appena sentito quali sono le difficoltà che esistono per la tutela
dell'ambiente, settore in cui i problemi vengono risolti come
meglio si può; ebbene, si ha la possibilità di intervenire in modo
programmatico. Non si capisce bene perché non si voglia ampliare la
gamma dei settori di intervento della legge.
Non mi dilungo sugli altri punti, ma credo comunque che il solo
fatto che 25 progetti su 96 siano passati al vaglio della
commissione, debba essere interpretato come un monito importante
per le Forze politiche e le solleciti a far sì che i Comuni
sviluppino una maggiore coscienza nella predisposizione dei
progetti.
In questo credo di poter concordare abbastanza con quanto è
stato detto dal Presidente della Giunta, perché, in alcuni casi, le
domande presentate erano effettivamente poco dignitose.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Visto che il Presidente della Giunta si
è stupito, anch'io mi sono altrettanto stupito della sua
reazione.
Caro Presidente, in questo Consiglio capita di sentire
sciocchezze o accuse di tutti i tipi, magari anche riferite alla
Giunta regionale, ma, esagerando un po', posso dire che "lei non se
ne fa un baffo".
Invece, quando si fanno delle osservazioni sui risultati di una
legge e si avanzano delle proposte per ottenere dei risultati
migliori, si ha quasi l'impressione di aver compiuto un delitto di
"lesa legge". Mi sembra che in questo caso lei abbia proprio
ecceduto. Molte volte sta un pochino sulle sue e si tiene al di
sopra delle polemiche, mentre oggi si è comportato in modo diverso;
evidentemente questa legge è un po' una sua creatura. Comunque
lasciamo perdere questo particolare e torniamo alle argomentazioni
della mozione, la cui presentazione in Consiglio a noi pare utile e
riteniamo sbagliato che la si tratti in questo modo.
Probabilmente il punto del contendere è relativo al capire se
questa sia una legge di decentramento ai Comuni o se sia una legge
per l'occupazione. Le nostre considerazioni negative, che partono
dai risultati, vale a dire i 71 progetti respinti, i 187 assunti
per 5 mesi circa e per 2 anni, concludono che la legge è fallita in
riferimento ai suoi obiettivi legati, limitatamente, alla questione
dell'occupazione. Ci sembra, cioè, che in questo senso e solo in
questo, la legge non abbia conseguito tutti i risultati che
intendeva perseguire ed il nostro intendimento è di migliorarla
soprattutto in funzione di questo obiettivo.
Se si tratta di una legge di decentramento, nella quale è
importante selezionare bene gli investimenti pubblici fatti dai
Comuni, possiamo vederla e giudicarla in un altro modo. Ma se,
invece, si tratta di una legge per l'occupazione - e noi abbiamo
capito che così fosse - a noi sembra che i risultati non siano
adeguati allo scopo.
Che la legge avesse anche uno scopo occupazionale, l'abbiamo
sentito dire dal Presidente della Giunta in alcune assemblee ed è
per questo che abbiamo sostenuto questa tesi. Pertanto io non
intendevo dire che la Regione dovesse pensare al posto dei Comuni,
ma intendevo precisare che la Regione non può delegare "soltanto"
ai Comuni i compiti relativi all'occupazione. Infatti, le
principali responsabilità, per quel che concerne l'occupazione in
Valle d'Aosta, competono alla Regione ed io penso che se ne debba
fare carico la Regione.
Diamo pure ai Comuni tutto il denaro necessario perché possano
realizzare le loro opere - e qui sono avanzati addirittura 11
miliardi! - però, da parte sua, la Regione deve fare delle
proposte. Secondo noi è possibile modificare questa legge, per
destinare una quota delle somme stanziate in favore di progetti
regionali per l'occupazione.
Se non lo si vuole fare attraverso la modifica di questa legge,
perché si ritiene che essa abbia una funzione più legata al tema
del decentramento, lo si faccia comunque in qualche altro modo. Noi
non possiamo dire di essere soddisfatti quando i risultati sono
questi: 187 persone occupate per 5 mesi circa per 2 anni!
Per quanto concerne la legge n. 4, è evidente che le sue
finalità sono differenti; noi però non parlavamo di quelle
finalità, ma della tipologia degli interventi, per ricordare che se
i Comuni potessero presentare una più vasta gamma di progetti,
probabilmente potrebbero emergere delle cose interessanti che non è
possibile realizzare soltanto con i cassintegrati, ma che possono
mettere in gioco anche i giovani. È a questo scopo che abbiamo
presentato la proposta di ampliare, se possibile, la gamma degli
interventi.
Gli obiettivi della mozione erano tre. Primo: uno snellimento
delle procedure. Il Presidente della Giunta dice che ci stanno
pensando e di questo ce ne rallegriamo. Egli dice che si cercherà
di migliorare i contatti con i Comuni e con i segretari comunali;
tutto questo ci sta bene. Ci auguriamo solo che i risultati del
triennio 1987/8/ /9 non siano simili a quelli del triennio 1986/7/8
e cioè che non avanzino i 36 miliardi più gli 11 che sono avanzati
quest'anno, così da arrivare a 46 miliardi con qualche decina di
miliardi che rimarrà inutilizzata.
Secondo: ampliamento della gamma dei settori di intervento della
legge. Noi riteniamo possibile pensare ad una gamma più ampia di
attività, rispetto a quella prevista dalla legge, che i Comuni
possano proporre a queste squadre di formazione e lavoro.
Terzo: previsione di un ruolo diretto della Regione nella
predisposizione dei progetti in questione. Non si tratta di un
impegno della Regione sostitutivo rispetto ai progetti di interesse
locale, ma si tratta di un impegno rispetto al problema
dell'occupazione; quindi si chiede una progettazione degli
investimenti regionali che dia un sollievo più consistente ai
problemi dell'occupazione.
Io ho citato il FRIO e forse sarò stato tratto in inganno
dall'analogia dei nomi, ma comunque il FIO, con 10 miliardi
all'anno per 3 anni, ha permesso di raddoppiare il numero degli
occupati nei cantieri forestali. Invece di 750 o 800 persone, si
tratta di ben 1500 persone occupate e che lavorano per 7 mesi
all'anno e che hanno diritto ad almeno 3 mesi di disoccupazione.
Con la legge FRIO, invece non abbiamo ottenuto questi risultati, e
quindi noi riteniamo che si possa procedere ad un ripensamento
delle finalità della legge stessa.
Lo scopo della mozione, quindi, è politico-amministrativo e non
è di schieramento, perché anche noi abbiamo approvato quella legge.
Nel mio primo intervento infatti non ho mosso alcuna critica
all'operato della legge, ma ai suoi meccanismi.
Noi riteniamo che la nostra mozione sia utile, così come questo
dibattito, e pertanto riteniamo che su questo argomento si debba
poter fare ancora qualche riflessione.
PRESIDENTE:
Ha chiesto la parola il consigliere Borbey;
ne ha facoltà.
BORBEY (D.C.):
Francamente anch'io non riesco a capire il
senso di questa mozione del Gruppo Comunista e sono perfettamente
d'accordo con quanto ha già detto il Presidente della Giunta e cioè
che non si può valutare ora la portata di una legge che è entrata
in vigore solo nel mese di ottobre. Alla fine di gennaio era già
stato approvato un buon numero di progetti (25) ed era già stata
impegnata una buona parte dei fondi, pertanto non entro nel merito
della mozione perché la ritengo assolutamente fuori luogo.
Tuttavia mi permetto di far notare al Presidente della Giunta e
all'Esecutivo regionale un aspetto particolarmente delicato di
questa legge. Secondo il mio punto di vista ed a parere di noi
democristiani questa legge aveva un duplice scopo, ma l'obiettivo
occupazionale, che noi ci auguriamo vada sempre tutelato, non deve
essere inteso come ha sostenuto il Consigliere Mafrica: "Il FIO ha
avuto un ottimo risultato e, ad esempio, ha raddoppiato gli
occupati nei cantieri forestali".
Si può tranquillamente ribattere che solo alcuni cantieri
forestali danno occupazione qualificata, e solo per 7 o 8 mesi
all'anno, ma la maggior parte dei cantieri occupa ragazzi che non
imparano alcun mestiere o che, addirittura, tendono a dimenticare
quel poco che hanno potuto imparare a scuola...
(...INTERRUZIONE...)
Non sto dicendo delle cose che non sono condivise dall'Esecutivo
o dalla maggioranza! Scusatemi, ma io non riesco a capire certi
vostri sorrisi!
Ditemi voi allora qual è la mano d'opera specializzata presente
nei cantieri della forestale? Me lo spiegate voi? Da quelle
esperienze di lavoro escono dei muratori finiti? Escono dei ragazzi
che sanno effettuare dei rilievi o dei progetti? No, perché questo
obiettivo non è tra quelli previsti nel fondo FIO!
Invece sono proprio questi gli obiettivi di carattere
prioritario che noi ci proponiamo di raggiungere con questa legge,
infatti nell'articolo 5, che recita testualmente: "...alla
qualificazione e riqualificazione professionale della mano d'opera
per quanto concerne rispettivamente i giovani in cerca di
occupazione, a studiare e recuperare le tecniche di esecuzione
degli interventi di cui al primo comma", si fa esplicito
riferimento alle abilità che debbono essere acquisite dai gruppi di
unità lavorative per mettere i giovani in grado di effettuare
rilievi di sentieri e di edifici, e di eseguire lavori manuali per
diventare degli ottimi muratori e specialisti nelle vecchie
tecniche del ricupero degli insediamenti presenti nei nostri vecchi
villaggi. Questi sono alcuni degli indirizzi e degli obiettivi
presenti nella nostra legge.
Vorrei ricordare all'Esecutivo che finora solo due Comuni hanno
presentato qualche progetto di ristrutturazione nei quali è
possibile intervenire negli interni cercando di ricuperare le
antiche tecniche di lavorazione; uno di questi interessa un
edificio molto valido situato nel Comune di Brusson. Tuttavia se in
futuro dovessero pervenire altre domande, bisognerà ricordarsi che
l'Assessorato dell'Urbanistica e Beni Culturali, non è preparato e
non ha le strutture idonee per gestire 10 o 12 cantieri di questo
genere.
Questa legge, infatti, prevede che spetti all'Amministrazione
regionale fungere da imprenditore, ma, a mio modesto parere, noi
rischiamo di trasformare l'Amministrazione regionale nel principale
imprenditore di tutta la Valle d'Aosta. Questo è il rischio che
forse saremo costretti a correre.
Mi sta bene che l'Amministrazione funga da imprenditore nei
cantieri della Forestale o dei Lavori Pubblici, ma se si
costituiscono dei gruppi, che del resto sono anche previsti dalla
legge, con un professionista che dovrebbe insegnare le tecniche del
rilievo e della progettazione, ed un capomastro che dovrebbe
insegnare ad un gruppo di 5 o 6 ragazzi le tecniche per innalzare i
muri o per gettare l'intonaco, noi rischiamo di privare le già
poche imprese che dispongono di validi capimastri i quali
verrebbero assunti dalla Regione per istruire i ragazzi.
Il mio punto di vista, che penso sia politico e che corrisponda
a quello del la D.C., è che fin d'ora l'Esecutivo dovrebbe pensare
di poter utilizzare un domani delle imprese, artigianali o me no,
che operino in economia. Altrimenti il rischio che si corre è
realmente grosso, perché la Regione dovrebbe contemporaneamente
fungere da imprenditore e provvedere all'acquisto di tutto il
materiale.
Invito pertanto il Presidente a riflettere un po' su questi
aspetti. Forse, a prima vista, queste considerazioni possono
sembrare astratte e non rispondenti alla situazione reale, invece
ci accorgeremo delle difficoltà solo quando dovremo operare nel
concreto e fungere da imprenditori, sottoscrivendo convenzioni con
le varie imprese che dispongono già di capimastri che dovremmo
lasciare a loro disposizione, ma che, nel contempo, dovrebbero
insegnare ai giovani le abilità previste tra gli obiettivi di
questa legge.
Si dà atto che dalle ore 20,00 assume la Presidenza il Vice
Presidente DE GRANDIS.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Io non avevo intenzione di prendere la
parola su questa mozione, perché il nostro Gruppo aveva deciso di
votarla.
Tuttavia devo riconoscere la validità dei due argomenti portati
all'attenzione di questo Consiglio dal Consigliere Borbey. Io credo
che effettivamente egli abbia messo il dito nella piaga, tanto del
FIO che del FRIO, ed obiettivamente non possiamo che concordare con
alcune sue valutazioni.
In quest'aula avevamo detto che non tutto quanto era stato fatto
con i cantieri forestali doveva essere accettato come oro colato,
perché si erano evidenziate grosse lacune.
In effetti avevamo detto che in Valle d'Aosta l'introduzione di
un meccanismo come quello del FIO sarebbe servita a dare un certo
tipo di occupazione, non qualificata, come ha giustamente detto il
Consigliere Borbey, e che avrebbe potuto sottrarre mano d'opera ad
altre attività. Questo fatto è puntualmente accaduto e proprio in
un settore che era di competenza dell'ex Assessore al Turismo e che
aveva sofferto maggiormente della concorrenza del FIO. Infatti era
accaduto l'assurdo che in Valle d'Aosta, la gente preferiva
lavorare nei cantieri FIO anziché nel settore alberghiero, come
faceva in precedenza. In casi estremi, a volte, nel settore
alberghiero si è stati costretti ad importare mano d'opera
dall'esterno.
Questo è ovviamente un aspetto negativo che si aggiunge alla
considerazione che non tutti i cantieri hanno dato quei risultati
positivi ai quali faceva cenno il Consigliere Borbey.
Anche in Commissione sono emersi i limiti del FRIO e quello più
evidente è che la Regione si trasformi appunto nel più grosso
imprenditore...
LANIVI
(fuori microfono): Lo è già!
TORRIONE (P.S.I.):
L'Assessore Lanivi dice che lo è già,
allora tanto vale a questo punto incentivare questa sua capacità
imprenditoriale, così essa diventerà una specie di mostro non più
governabile.
Dicevo, comunque, che anche in Commissione avevamo già accertato
una simile eventualità ed avevamo appunto ventilato l'opportunità
di procedere ad una modifica della legge FRIO.
Noi ci rendiamo conto che il giudizio complessivo su di una
legge non può essere dato a pochi mesi dalla sua entrata in vigore,
però ci permettiamo di suggerire che la legge prospetti un più
ampio ventaglio di possibilità di interventi, per non sottrarre,
tra l'altro, ai Comuni (questo è il pericolo maggiore) la
possibilità di gestire per conto proprio alcuni lavori relativi
alle infrastrutture primarie e secondarie. Questo è il limite più
grosso e su di esso il Presidente, in sede di Commissione, aveva
detto che esistono altre opportunità per rendere l'azione del FRIO
più efficace specie in alcuni settori forse un po' troppo
dimenticati dai Comuni, attivando un processo di qualificazione
della mano d'opera che potrebbe fornire alla Regione la possibilità
di trasferire della mano d'opera dal programma FRIO ad altri
settori produttivi.
La nostra posizione è molto più articolata. Con questo,
ovviamente, non si vuole disconoscere che si tratta pur sempre di
un tentativo di razionalizzazione e di questo bisogna dare atto al
Presidente della Giunta, riconoscendo la bontà di quello che ha
detto.
Poiché tutti abbiamo sempre riconosciuto l'opportunità che i
Comuni dispongano di una autonoma forma di programmazione, non
possiamo ora essere così critici nei confronti di una legge che,
per qualche verso, cerca di incentivare l'attività programmatica
degli enti locali.
Forse conviene lasciar passare l'ondata di questi primi
progetti, prima di effettuare un bilancio sui risultati di questa
legge e procedere eventualmente ad una sua modifica per coprire
alcuni settori meno interessanti e marginali per l'attività dei
comuni. Credo che il settore dell'ambiente, ad esempio, come era
già stato fatto notare in sede di Commissione, possa trovare nel
FRIO una collocazione molto più idonea, perché si tratta di un
problema che è ancora poco sentito dalle Amministrazioni comunali.
Grazie.
PRESIDENTE:
Se nessuno chiede la parola, pongo in
votazione la mozione in oggetto:
ESITO DELLA VOTAZIONE
Presenti: 25
Votanti: 9
Favorevoli: 9
Astenuti: 16 (Beneforti, Borbey, De Grandis, Faval, Fosson,
Lanivi, Maquignaz, Marcoz, Martin, Perrin, Pollicini, Ricco,
Rolando, Rollandin, Tamone e Voyat).
Il Consiglio non approva.
PRESIDENTE:
Signori Consiglieri, data l'ora, il Consiglio
è sospeso ed i lavori riprenderanno domani mattina con l'oggetto n.
34, in quanto il Consigliere Sandri ha rappresentato alla
Presidenza la difficoltà ad essere presente all'apertura del
Consiglio, per cui la mozione iscritta al n. 33, presentata dal
Consigliere Sandri, viene spostata al momento del suo rientro in
Consiglio.
La seduta è tolta.
La seduta termina alle ore 20.10.
