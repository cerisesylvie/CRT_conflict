Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 6 del 13 gennaio 1981 - Resoconto
OGGETTO N. 6/81 - RISPETTO DELLE NORME CHE REGOLAMENTANO I
SERVIZI DI CONTROLLO REGIONALE SULLA GESTIONE DELLA CASA DA GIOCO
DI SAINT-VINCENT. (Interrogazione con risposta scritta)
Presidente
- Do lettura del testo dell'interrogazione del
Consigliere Minuzzo:
INTERROGAZIONE CON RISPOSTA SCRITTA
VISTA la deliberazione consiliare n. 335 del 24 novembre 1967
recante le norme che regolamentano l'ordinamento dei servizi di
controllo regionale sulla gestione della Casa da gioco di
Saint-Vincent;
CONSIDERATO risultante che personale, regolamentato dalla
citata deliberazione, non rispetta e non ha rispettato tale
regolamentazione;
TENUTO CONTO che da tale personale sono violate altresì le
norme regolamentari previste dall'art. 30 lettera L) della citata
delibera;
INTERROGA
il Presidente della Giunta regionale per conoscere:
1) se la Giunta era a conoscenza di tali violazioni;
2) se risponde a verità che di questo problema si è discusso
in Giunta in occasione della nomina della Commissione esaminatrice
al concorso per Vice-Commissario al Casinò poiché un amministratore
ha sollevato il caso;
3) quali provvedimenti intenda prendere, nell'eventualità la
Giunta fosse stata portata a conoscenza del citato problema, verso
gli eventuali trasgressori della delibera n. 335 e verso quelle
ditte che si avvalgono di detti lavoratori che in poche parole
svolgono lavoro nero.
Presidente
- È stata data risposta scritta con lettera n.
16 in data 8 gennaio 1981.
