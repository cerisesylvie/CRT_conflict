Classificazione
ISTRUZIONE PUBBLICA
LINGUA FRANCESE



Oggetto del Consiglio n. 1429 del 27 luglio 2005 - Resoconto
OGGETTO N. 1429/XII - Disegno di legge: "Disposizioni in materia
di organizzazione e di personale scolastico. Modificazioni alla
legge regionale 8 marzo 1993, n. 12 (Accertamento della piena
conoscenza della lingua francese per il personale ispettivo,
direttivo, docente ed educativo delle istituzioni scolastiche
dipendenti dalla Regione)". (Reiezione di ordine del giorno)
CAPO I
DISPOSIZIONI GENERALI
Articolo 1
(Oggetto e finalità)
1. La presente legge, nel rispetto dello Statuto speciale e
conformemente ai principi costituzionali e dell'ordinamento
dell'Unione europea, individua gli strumenti e i percorsi per
garantire agli alunni della scuola dell'infanzia, della scuola
primaria e di quella secondaria di primo grado la formazione
culturale e l'apprendimento secondo criteri e con obiettivi che
mirano alla crescita culturale e psicologica delle giovani
generazioni di cui debbono essere favoriti le conoscenze, le
competenze, l'autonomia ed il senso di responsabilità.
2. La Regione e le istituzioni scolastiche assicurano
l'effettiva fruizione dei livelli essenziali delle prestazioni
inerenti al diritto-dovere all'istruzione ed operano per il loro
progressivo innalzamento, anche in relazione alle specificità, alle
tradizioni e ai valori culturali e linguistici propri della Valle
d'Aosta e all'originalità espressa dal modello scolastico
valdostano.
3. Ai sensi degli articoli 39 e 40 della legge costituzionale
26 febbraio 1948, n. 4 (Statuto speciale per la Valle d'Aosta), la
scuola valdostana agevola ed assicura la tutela attiva e la
valorizzazione delle specificità culturali e linguistiche presenti
nella realtà regionale, in quanto componenti integranti dei più
rilevanti movimenti culturali e di pensiero operanti sul continente
europeo.
4. Il carattere bilingue della scuola valdostana costituisce
la garanzia per lo sviluppo di un'educazione plurilingue, aperta
alla cittadinanza europea e finalizzata anche al rispetto delle
diversità culturali e linguistiche.
5. La Regione, nell'ambito della propria competenza, promuove
la conoscenza della lingua e della cultura
franco-provenzale.
6. Ai sensi dell'articolo 40bis della l. cost. 4/1948,
introdotto dall'articolo 3 della legge costituzionale 23 settembre
1993, n. 2, l'insegnamento della lingua tedesca è assicurato nelle
istituzioni scolastiche dei Comuni della valle del Lys individuati
dalla legge regionale 19 agosto 1998, n. 47 (Salvaguardia delle
caratteristiche e tradizioni linguistiche e culturali delle
popolazioni walser della valle del Lys), come modificata dalla
legge regionale 20 gennaio 2005, n. 1, in coerenza con le necessità
locali.
7. Le scuole paritarie assicurano il perseguimento delle
finalità della presente legge.
CAPO II
DISPOSIZIONI IN MATERIA DI ORGANIZZAZIONE SCOLASTICA
Articolo 2
(Attività educative e formative nella scuola
dell'infanzia)
1. Nel rispetto delle finalità educative e formative della
scuola dell'infanzia, possono iscriversi al primo anno le bambine e
i bambini che compiano tre anni di età nell'anno solare di inizio
dell'anno scolastico.
2. L'orario annuale della scuola dell'infanzia è determinato
da un minimo di 1026 ore, nelle scuole in cui è presente un solo
insegnante, ad un massimo di 1700 ore.
3. Per il perseguimento delle finalità educative e formative
della scuola dell'infanzia, sono ricavati, all'interno dell'orario
di insegnamento, spazi temporali da dedicare alla programmazione
collegiale, da definire con le modalità di cui all'articolo 7,
comma 1.
Articolo 3
(Attività educative e didattiche nella scuola
primaria)
1. L'orario della scuola primaria è fissato in un totale
annuo di 990 ore.
2. Per gli alunni le cui famiglie ne facciano formale
richiesta all'atto dell'iscrizione, l'orario può comprendere il
tempo dedicato alla mensa per un massimo di 231 ore annue, in
aggiunta alle ore stabilite al comma 1.
3. Per la definizione della dotazione organica del personale
docente della scuola primaria, si computano l'orario d'insegnamento
per tutti gli alunni, quello per il tempo dedicato alla mensa di
cui al comma 2, il monte ore per la contemporaneità dei docenti
nelle classi e le necessità orarie derivanti dall'insegnamento
della lingua inglese e dall'applicazione dell'articolo 1, comma
6.
Articolo 4
(Attività educative e didattiche nella scuola secondaria di
primo grado)
1. L'orario annuale della scuola secondaria di primo grado è
determinato da un minimo di 1056 ore ad un massimo di 1152
ore.
2. Per la definizione della dotazione organica del personale
docente della scuola secondaria di primo grado, si tiene conto
dell'orario di insegnamento di cui al comma 1 e delle necessità
derivanti dall'applicazione dell'articolo 1, comma 6, fermo
restando quanto stabilito dall'articolo 2 della legge regionale 22
agosto 1994, n. 53 (Norme per l'attuazione degli articoli 39 e 40
dello Statuto speciale nelle scuole secondarie di primo grado della
Valle d'Aosta).
Articolo 5
(Innalzamento ed ampliamento dell'offerta formativa)
1. Per l'innalzamento dei livelli dell'offerta formativa
nella scuola valdostana, le dotazioni organiche, complessiva e
funzionale, sono definite dalla Giunta regionale, sulla base dei
criteri stabiliti annualmente, sentite le organizzazioni sindacali
scolastiche al fine di garantire la copertura del tempo mensa, la
contemporaneità dei docenti, l'insegnamento della lingua inglese
nella scuola primaria, la copertura delle supplenze brevi nella
scuola dell'infanzia e del primo ciclo di istruzione, la
realizzazione di particolari progetti di innovazione, secondo
quanto stabilito dall'articolo 19 della legge regionale 26 luglio
2000, n. 19 (Autonomia delle istituzioni scolastiche), il
funzionamento delle scuole nei comuni di montagna e la piena
integrazione degli alunni diversamente abili e di quelli
stranieri.
2. Eventuali ampliamenti dell'offerta formativa per lo
svolgimento di attività aggiuntive di tipo facoltativo o opzionale
possono essere realizzati ai sensi dell'articolo 17 della l.r.
19/2000.
Articolo 6
(Disposizioni per la continuità educativa ed il coordinamento
didattico)
1. Nell'ambito del POF, le istituzioni scolastiche
definiscono e adottano, nell'esercizio della loro autonomia e sulla
base degli indirizzi impartiti dalla Giunta regionale, la
documentazione inerente alla valutazione degli alunni e
stabiliscono le modalità per la sua conservazione e trasmissione ai
successivi gradi di scuola.
2. Le istituzioni scolastiche, nell'esercizio della loro
autonomia, per garantire la piena realizzazione degli obiettivi
stabiliti nel POF, possono individuare, tra i docenti, figure di
coordinamento e di sistema, nel rispetto dei limiti fissati dal
contratto collettivo di lavoro.
CAPO III
DISPOSIZIONI PER IL PERSONALE SCOLASTICO
Articolo 7
(Personale della scuola. Modificazioni alla legge regionale 8
marzo 1993, n. 12)
1. I contratti di lavoro stipulati con il personale docente,
dirigente scolastico e dirigente tecnico tengono conto delle
specificità dell'ordinamento scolastico della Valle d'Aosta e degli
adattamenti dei programmi alle necessità locali di cui agli
articoli 40 e 40bis della l. cost. 4/1948 e 28 della legge 16
maggio 1978, n. 196 (Norme di attuazione dello statuto speciale
della Valle d'Aosta).
2. Le modalità di assunzione e di reclutamento ed i contratti
di lavoro a tempo determinato del personale docente sono adattati
alle specificità indicate al comma 1.
3. Le graduatorie regionali per l'assunzione del personale
docente a tempo indeterminato e determinato sono formate in base
alla normativa statale vigente, escludendo nell'attribuzione del
punteggio, a partire dall'anno scolastico 2005/2006, quello
previsto per la prestazione del servizio nelle scuole di ogni
ordine e grado situate nei comuni di montagna, fatto salvo quanto
previsto dalla legge 1° marzo 1957, n. 90 (Provvedimenti a favore
della scuola elementare in montagna).
4. Le graduatorie dei concorsi per dirigente scolastico
(articolo 18 del Decreto del Presidente della Regione n. 49 del 27
gennaio 2003 e articolo 19 del Decreto del Presidente della Regione
n. 72 del 7 febbraio 2005) sono utilizzate fino ad esaurimento per
la copertura, a tempo indeterminato, dei posti vacanti e
disponibili anche in deroga alla determinazione dei posti a
concorso di cui all'articolo 1 comma 2 dei Decreti
sopraccitati.
5. All'articolo 1 della legge regionale 8 marzo 1993, n. 12
(Accertamento della piena conoscenza della lingua francese per il
personale ispettivo, direttivo, docente ed educativo delle
istituzioni scolastiche dipendenti dalla Regione), sono apportate
le seguenti modificazioni:
a) al comma 3, dopo le parole: "la sua storia" sono inserite
le seguenti: ", le specificità dell'ordinamento scolastico
valdostano";
b) il comma 4 è sostituito dal seguente:
"4. Sono dispensati dall'accertamento i dirigenti scolastici,
gli insegnanti e il personale educativo appartenenti ai ruoli
regionali.";
c) dopo il comma 4, come modificato dalla lettera b), è
aggiunto il seguente:
"4bis. Coloro che non hanno conseguito l'abilitazione
all'insegnamento della lingua francese nella Regione Valle d'Aosta
sono assoggettati all'accertamento di cui al comma 1, limitato a
dimostrare la conoscenza delle caratteristiche culturali della
comunità valdostana, del suo particolarismo linguistico, della sua
storia, delle specificità dell'ordinamento scolastico valdostano e
della configurazione geografica della regione.".
6. Al comma 4 dell'articolo 4 della l.r. 12/1993, è aggiunto,
in fine, il seguente periodo: "Ai candidati che superano l'esame di
cui all'articolo 1, comma 4bis, è rilasciata apposita
certificazione.".
7. Le disposizioni di cui al comma 5, lettera c), non si
applicano a coloro che, alla data di entrata in vigore della
presente legge, risultano collocati nelle graduatorie permanenti
regionali.
CAPO IV
DISPOSIZIONI FINALI
Articolo 8
(Disposizioni finanziarie)
1. L'onere derivante dall'applicazione degli articoli 3,
comma 3, e 5, comma 1, è determinato in euro 460.000 per l'anno
2005, in euro 1.380.000 per l'anno 2006 e in euro 1.460.000 a
decorrere dall'anno 2007.
2. L'onere di cui al comma 1 trova copertura nello stato di
previsione della spesa del bilancio della Regione per l'anno
finanziario 2005 e per il triennio 2005/2007 nell'obiettivo
programmatico 1.2.2. (Personale direttivo e docente delle scuole
regionali) e vi si provvede mediante utilizzo, per gli importi di
cui al comma 1, degli stanziamenti iscritti nei medesimi bilanci
nell'obiettivo programmatico 3.2. (Altri oneri non ripartibili) al
capitolo 69300 (Quota interessi per ammortamento di mutui e
prestiti da contrarre).
3. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di
bilancio, le occorrenti variazioni di bilancio.
Articolo 9
(Dichiarazione d'urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Président - Je vous communique qu'on a reçu l'avis du Conseil
permanent des collectivités locales sur le projet de loi n° 77,
dont je fais immédiatement vous parvenir une copie.
La parole au rapporteur, le Conseiller Sandri.
Sandri (GV-DS-PSE) - Egregio Presidente, care colleghe e cari
colleghi, il bene più prezioso di una comunità è la gioventù, sono
le nostre ragazze e i nostri ragazzi, su cui riponiamo tutte le
speranze perché il nostro sviluppo sociale e materiale si possa
consolidare in futuro. È grazie alla formazione delle nuove
generazioni che noi possiamo pensare di valorizzare tutte le
risorse del territorio, sia quelle ambientali che quelle
industriali, artigianali o turistiche, per rafforzare il benessere
di cui oggi disponiamo, per renderlo duraturo, grazie alle
conoscenze e alla capacità di superare i problemi di oggi e quelli
di domani delle future generazioni.
Educazione e formazione sono i nostri obiettivi prioritari ed è
quindi preminente la funzione del servizio scolastico. È importante
ribadire qui come il nostro modello sia quello di una scuola
pubblica, universale e gratuita, laica e di qualità, così come è
andata a costruirsi nella nostra Regione nel corso degli ultimi
decenni, anche grazie alla tutela e agli indirizzi dello Statuto
speciale. Difendere questa peculiarità del sistema scolastico
valdostano, in un momento in cui sul restante territorio nazionale
avanzano i "venti" della privatizzazione, della scuola a doppio
binario... io sono molto legato ad un libro in cui vi sono 2
personaggi... uno per Pierino il figlio del dottore e uno per
Giuseppe il figlio dell'operaio, non vorremmo che si tornasse ad
una scuola per Pierino e ad un'altra scuola per Giuseppe. Vogliamo
che la scuola sia unica, universale, gratuita ed è importante che
la nostra Regione mantenga l'unitarietà della propria scuola,
aumenti la sua capacità di lotta all'esclusione e all'abbandono,
valorizzi la specificità linguistica e culturale, non solo come
forte legame con le proprie radici, ma anche come antidoto ad una
globalizzazione che appare sempre più come un'uniformizzazione al
ribasso. Un dato altrettanto importante della scuola unica,
unitaria, generale è anche dare ai nostri ragazzi una piattaforma
comune, in un mondo in cui le fonti di informazione sono così
variegate, i mezzi di comunicazione di massa così articolati, si
rischia che ogni persona faccia un proprio cammino personale
totalmente slegato dal cammino degli altri. La scuola deve essere
invece momento di sintesi di questa formazione, in modo che sia un
terreno comune... riferimenti comuni culturali di competenze e di
conoscenze dei nostri ragazzi.
Pare particolarmente significativo costatare che su questo
importante progetto di legge le differenti articolazioni
istituzionali della nostra Regione - Giunta, Commissione
consiliare, Consiglio - abbiano saputo lavorare in pieno accordo
per varare un testo il più possibile confacente alle attese della
popolazione, siano essi le allieve e gli allievi, i genitori, il
personale scolastico docente o quello non docente. Ognuno ha
portato il suo contributo in una logica costruttiva, che è stata
capace di attraversare tutti i gruppi consiliari, della maggioranza
e della minoranza. Ne è nato un testo che rappresenta il primo
importante tassello riorganizzativo del nostro sistema educativo,
il primo passo verso la costruzione di un modello scolastico
organico e coerente lungo tutto il percorso educativo, dalla scuola
dell'infanzia alla secondaria di secondo grado, fino al sistema
della formazione professionale e dell'educazione degli adulti.
Questo disegno di legge ci pare in grado di precisare ancor meglio
che in passato una scuola capace di raccogliere le sfide dei
prossimi anni, assicurando certezze e qualità del lavoro agli
operatori e, nel contempo, un'offerta formativa alle famiglie e
agli alunni, in grado di rispondere alle nuove esigenze, nel
rispetto dei nostri tradizionali valori.
È importante evidenziare che il disegno di legge recepisce
integralmente l'accordo siglato tra l'Assessorato della cultura e
le organizzazioni sindacali del 30 aprile 2004, in particolare:
- la valorizzazione della scuola dell'infanzia regionale,
riconoscendo all'interno dell'orario di servizio degli insegnanti
spazi riservati alla programmazione didattico-educativa;
- l'orario annuale, il tempo mensa e l'insegnamento curricolare
della lingua inglese nella scuola primaria;
- nella scuola secondaria di primo grado la costituzione
dell'organico secondo i parametri previsti dalla legge regionale n.
53/1994;
- per tutti i 3 ordini di scuola la formazione bilingue: aperta
verso un contesto europeo; coerente nell'insieme del percorso
formativo dello studente in una logica di continuità che tiene
conto delle specifiche caratteristiche dei diversi livelli di
scolarità; basata sulla ricchezza di esperienze realizzate, sulla
valorizzazione dei processi innovativi che dagli anni '70 hanno
caratterizzato la scuola valdostana e sul suo patrimonio di
elaborazione e riflessione didattico-pedagogica.
Tra i principali contenuti innanzitutto si evidenzia la
riconferma, con un parziale adeguamento, dell'attuale assetto
organizzativo del servizio scolastico del primo grado di istruzione
obbligatoria, nell'ottica di coordinamento con le innovazioni
stabilite dalla legge n. 53 del 2003 - cosiddetta "riforma Moratti"
- e dal decreto attuativo n. 59 del 19 febbraio 2004.
Dal lavoro del Governo regionale e della commissione competente
è emersa la volontà di valorizzare la nostra autonomia, in
particolare attuando le competenze previste dal DPR n. 861 del 31
ottobre 1975, articolo 1, comma 2, e pertanto, sulla base di
criteri stabiliti in accordo con le organizzazioni sindacali
scolastiche, annualmente la Giunta regionale stabilisce le
dotazioni organiche, complessive e funzionali, nel più ampio
rispetto delle specificità del nostro territorio. Ciò vuol dire
che, non più legati a "standard" nazionali incompatibili con la
nostra realtà, la Giunta regionale può definire "standard" di
composizione delle classi, e quindi di organico, che tutelino la
presenza dell'offerta formativa nelle località di montagna, come
Cogne, Fontainemore o Gressoney, dove talvolta il numero degli
alunni può essere inferiore agli "standard", ma in cui è necessario
mantenere una continuità di presenza scolastica per tutelare
popolazioni che con così forte attaccamento alla montagna sono
residenti in quei territori. La Giunta regionale peraltro non è più
obbligata a compensare tali scelte, accettando situazioni di
sovraffollamento nelle scuole della Valle centrale ed in
particolare in quelle della città di Aosta e delle località
viciniori. Tali classi potranno pertanto avere anch'esse numeri
ottimali per un buon rapporto tra insegnanti e allievi. È evidente
che tutto questo porterà ad un aumento degli organici, ma è un
prezzo che si pagherà volentieri non solo per confermare la qualità
della scuola, ma anche per difendere le scuole di montagna, nonché
le pari opportunità e i pari diritti dei ragazzi valdostani,
indipendentemente dalla loro residenza. Il monte ore dei diversi
gradi scolastici viene riconfermato in modo da consentire tutte le
attività scolastiche e parascolastiche previste, nonché per
tutelare le esperienze di tempo prolungato, così radicate nella
nostra realtà.
Altro dato particolarmente significativo è l'esclusione
all'articolo 7, comma 3, dell'attribuzione del punteggio previsto
per la prestazione del servizio nelle scuole di ogni ordine e grado
situate nei comuni di montagna, il cosiddetto "doppio punteggio", a
partire dall'anno scolastico 2005-2006, ponendo fine ad incertezze
e discriminazioni che hanno fortemente condizionato la compattezza
del corpo insegnante regionale.
Un ultimo dato saliente da evidenziare in questa relazione è
rappresentato dal V comma dello stesso articolo 7, laddove si
prevede la conoscenza delle caratteristiche culturali della
comunità valdostana, del suo particolarismo linguistico, della sua
storia, della sua geografia e delle specificità dell'ordinamento
scolastico valdostano per quegli abilitati in lingua francese
provenienti da altre regioni. Si pone fine in questa maniera ad una
discriminazione che ha fortemente penalizzato una parte del
personale docente regionale e il livello qualitativo di
insegnamento soprattutto ai fini dell'attuazione degli articoli 39
e 40 dello Statuto, in quanto gli abilitati provenienti da altre
regioni non hanno sempre le conoscenze adeguate a garantire quella
qualità di insegnamento sui temi più specifici della nostra
realtà.
Affrontando l'esame più puntuale del disegno di legge, il capo I
inquadra le finalità, con un forte richiamo ai principi
costituzionali dell'Unione europea, dello Stato italiano e dello
Statuto speciale della nostra Regione, nonché sottolinea gli
obiettivi della formazione scolastica e cioè le conoscenze e
competenze, l'autonomia e il senso di responsabilità. Inoltre
vengono ribadite le specificità del sistema scolastico regionale,
ponendo come obiettivo il progressivo innalzamento delle
prestazioni inerenti al diritto-dovere all'istruzione. In questo
senso mi consentirete di esprimere l'auspicio personale e del mio
gruppo politico perché si arrivi celermente all'obbligatorietà
dell'istruzione sino al compimento del 18 anno di età. Infine viene
richiamata l'importanza dell'educazione bilingue sulla base delle
competenze statutarie, arricchita dalla promozione della lingua e
della cultura franco-provenzale e dell'insegnamento della lingua
tedesca ai sensi dell'articolo 40bis del nostro Statuto. È forse
questo l'unico punto in cui le condizioni oggettive non ci hanno
consentito di raggiungere gli obiettivi proposti: siamo riusciti,
infatti, a garantire l'insegnamento della lingua tedesca nelle
istituzioni scolastiche dei Comuni della Valle del Lys di
tradizione walser, mentre è evidente che, per tutelare questa
minoranza, è indispensabile garantire l'insegnamento di tale lingua
anche in tutte le istituzioni scolastiche di scuola secondaria di
secondo grado, purtroppo non presenti in tale territorio, ma in cui
ovviamente i ragazzi walser sono iscritti, senza poter usufruire di
questa offerta formativa che consentirebbe la conoscenza completa
della loro lingua madre. Tale mancanza appare maggiormente
disdicevole perché impedisce agli altri alunni di poter prendere
contatto con una lingua radicata da secoli nel nostro territorio,
la lingua più parlata nella Comunità europea - 90 milioni su 400
milioni di abitanti -, una lingua importantissima a livello
commerciale e turistico, in un'ottica di valorizzazione delle tante
peculiarità della nostra comunità, come direbbero i Walser della
nostra "Gemeinschaft". "Entschuldigung" (peccato)!
Il capo II determina l'orario annuale dei differenti ordini
scolastici garantendo gli attuali livelli qualitativi e gli spazi
temporali dedicati alla programmazione, per la scuola materna, per
la contemporaneità e l'insegnamento delle lingue inglese e tedesca,
per quanto riguarda la scuola primaria, e dell'applicazione degli
articoli 39 e 40 dello Statuto speciale, per ciò che riguarda la
scuola secondaria di primo grado. Come detto precedentemente, per
l'innalzamento dei livelli dell'offerta formativa, la Giunta
regionale è incaricata di definire annualmente le dotazioni
organiche, complessive e funzionali, sulla base di criteri
stabiliti sentite le organizzazioni sindacali scolastiche, al fine
di tutelare la qualità e l'originalità del modello scolastico
regionale ed in particolare la copertura del tempo mensa, la
contemporaneità dei docenti, l'insegnamento dell'inglese, le
supplenze brevi, i progetti di innovazione, il funzionamento delle
scuole di montagna, l'integrazione dei diversamente abili e degli
stranieri. Una norma particolare poi ribadisce la norma "quo ante",
relativa all'iscrizione al primo anno della scuola materna,
possibile solo per i bambini e le bambine che compiono i 3 anni
nell'anno solare dell'inizio dell'anno scolastico e per quelli nati
nel gennaio successivo a partire dal giorno successivo del loro
compleanno. In questo senso annuncio insieme all'Assessore alla
cultura la presentazione di alcuni emendamenti, che chiariscono
questo punto ed altri, perché si è dovuto tener conto di una
recentissima espressione della Corte Costituzionale, che ha dato un
parere in materia.
Il capo III contiene importanti disposizioni per il personale
scolastico, che, oltre a ribadire la specificità dei contratti di
lavoro per il personale docente, dirigente scolastico e tecnico
della nostra Regione, prevede precise modalità di assunzione ed in
particolare prevede l'obbligatorietà dell'assoggettamento
all'accertamento, scritto e orale, della conoscenza delle
caratteristiche culturali, storiche linguistiche della nostra
comunità per coloro che abbiano conseguito l'abilitazione
all'insegnamento della lingua francese in altre regioni d'Italia,
nonché, a partire dal prossimo anno scolastico, l'esclusione
dell'attribuzione del doppio punteggio per chi presti servizio
nelle scuole di montagna di ogni ordine e grado.
In sintesi l'attuazione di questa legge, oltre a dare risposte
immediate a numerose esigenze del mondo della scuola, apre
importanti possibilità di sviluppare un'organizzazione autonoma
degli organici, contribuendo a una più alta qualità dell'offerta
formativa attraverso una maggiore occupazione ed un maggior
coinvolgimento dell'insegnante. A tal proposito penso si debba fare
un'ampia riflessione e prevedere, già a partire dall'assestamento
del bilancio del prossimo autunno, maggiori risorse finanziarie che
non potrebbero essere meglio spese, perché finalizzate alla
valorizzazione del patrimonio umano della nostra comunità.
Nel corso dell'iter di tale disegno di legge sono emerse alcune
complesse situazioni di precariato, sia nella scuola primaria che
in quella secondaria, e questa legge risponde solo parzialmente
alla loro soluzione. La V Commissione consiliare ha preso
l'impegno, in accordo con il Governo regionale, perché sia
predisposto nei prossimi mesi un provvedimento che vada a sanare
tali situazioni e che dia risposte alle aspettative della scuola
secondaria di secondo grado, in merito alla quale sono in fase di
emanazione i decreti nazionali. Noi speriamo che anche in questo
particolare settore, di cui ricordiamo la nostra competenza
primaria nel settore dell'istruzione professionale, forze sociali,
Governo regionale e Consiglio della Valle sappiano raggiungere una
sintesi altrettanto fruttiva di quella che stiamo qui
approvando.
Infine, volevo illustrare un particolare passaggio, che abbiamo
inserito come emendamento - gli altri li illustrerà l'Assessore -,
per quanto riguarda l'utilizzo delle graduatorie dei concorsi
riservati per il personale dirigente. Esistono 2 grossi filoni
separati per quanto riguarda la dirigenza nella scuola: quelli
riservati e quelli ordinari; vi era la necessità di evitare di
dover ricorrere continuamente a concorsi per attribuire i posti di
ruolo che fossero venuti a determinarsi, utilizzando invece le
graduatorie già presenti, senza ledere ovviamente nessun tipo di
diritto perché i posti disponibili per l'ordinario sono separati da
questo tipo di filone. Era un modo di evitare di perdere tempo e
soldi in continui concorsi e invece di dare delle certezze di
prospettive per quanto riguarda questo piccolo settore. Abbiamo in
questo senso utilizzato un emendamento che riproduce pari pari una
norma già prevista dalla Provincia di Trento e che non ha avuto
nessuna impugnativa da parte del Governo centrale.
Si dà atto che dalle ore 15,50 presiede il Vicepresidente
Nicco.
Presidente - Dichiaro aperta la discussione generale che avverrà
sul nuovo testo predisposto dalla V Commissione.
La parola alla Consigliera Squarzino Secondina.
Squarzino (Arc-VA) - Questa è sicuramente una legge attesa da
molto tempo, da quando cioè sono state emanate le linee della
"riforma Moratti" della scuola. È un provvedimento che è stato
ostacolato all'interno della stessa maggioranza che sembrava non
riuscisse trovare un accordo sugli obiettivi generali della legge,
tanto da dover presentare in Consiglio una risoluzione per indicare
i contenuti salienti della stessa. È una legge che ha dovuto
aspettare oltre un anno e mezzo per tradurre in atti normativi gli
accordi firmati tra la Sovrintendenza, l'Assessorato e i sindacati
scuola e che ha avuto all'improvviso un'accelerazione in
commissione, tanto che è stato espresso un parere senza che si
fossero recepiti i necessari apporti: sia di un sindacato, non
certamente secondario impegnato nel Congresso nazionale, sia delle
sezioni orizzontali del Consiglio scolastico regionale - parere
arrivato stamattina -, sia ancora del CELVA (parere arrivato in
questo momento). È una legge che esce nel periodo più inopportuno,
quando le scuole sono chiuse e non si possono organizzare incontri
con gli stessi docenti, e che si presenta nella forma più
inopportuna, il disegno di legge n. 77 infatti è composto da 2
normative totalmente diverse: la prima, comprendente i capi I e II,
riguarda orari e organizzazione della scuola dell'infanzia primaria
e secondaria di primo grado; la seconda, capo III, riguarda alcuni
interventi sul personale - punteggio per le scuole di montagna,
precari di francese, utilizzo delle graduatorie dei dirigenti - che
nulla hanno a che fare con la questione di fondo della riforma.
Risultato: la legge di riforma, che avrebbe dovuto delineare le
caratteristiche della scuola valdostana da mantenere anche in
presenza della "riforma Moratti" o che, come chiedeva la
risoluzione votata dal Consiglio, doveva presentare il quadro
complessivo del sistema scolastico, dalla materna alla formazione
professionale, è diventata - permettetemelo - uno "sgorbio
legislativo", fin dal suo titolo. Sfido chiunque a capire come un
disegno di legge il cui titolo è imperniato sulla modifica della
legge regionale n. 12/1993, che riguarda l'accertamento della piena
conoscenza della lingua francese, contenga normative concernenti
l'armonizzazione della "riforma Moratti" alla realtà
valdostana.
È una legge che eppure ha avuto un iter laborioso. Fin dal marzo
2003, quando è stata emanata la legge delega sulla riforma del
sistema scolastico italiano, in cui all'articolo 6 erano garantite
le competenze delle Regioni a statuto speciale, in conformità ai
rispettivi statuti, ci si è resi conto che occorreva pensare a come
salvaguardare le competenze specifiche della Valle d'Aosta in
materia scolastica. La Valle d'Aosta ha competenze ben specifiche
derivanti dallo Statuto - articoli 39, 40, 40bis -, dalla riforma
dell'articolo V della Costituzione, competenza che è essenzialmente
concorrente, rientrando le linee generali dell'istruzione fra le
norme di competenza statale. Queste competenze delineano uno spazio
in cui è possibile agire autonomamente per quanto riguarda
l'introduzione di materie, l'orario di docenti e alunni che sono
funzionali al modello di scuola, l'organico, che deve prevedere
tutte le risorse professionali necessarie perché si attui al meglio
il processo di apprendimento degli alunni, di tutti gli alunni,
anche di quelli che vivono in zone isolate nei comuni di montagna,
anche dei diversamenti abili o degli extracomunitari. Tutte queste
competenze andavano e vanno esercitate per mantenere l'attuale
modello di scuola valdostana, che negli anni si è costruito attorno
ad alcuni valori condivisi.
Bisogna ricordare questi valori condivisi su cui poggia il
nostro sistema di scuola: innanzitutto l'attuazione degli articoli
39 e 40 dello Statuto in un'ottica di integrazione fra le diverse
componenti della popolazione, l'attenzione alla persona "alunno"
intesa come risorsa più importante per il futuro della comunità, di
cui curare non solo i processi di apprendimento, ma anche la
relazione con gli altri nell'educazione alla socialità,
l'accoglienza del diversamente abile, del culturalmente diverso
come motivo di integrazione, ma anche come mezzo di scambio e di
reciproco arricchimento, attenzione al tempo scolastico inteso come
spazio in cui poter distendere l'azione educativa così da offrire
ulteriori esperienze di arricchimento culturale e sociale. Questo
modello di scuola valdostana non poteva essere intaccato dalla
nuova impostazione della "riforma Moratti", occorreva, da una
parte, chiarire la volontà politica di non stravolgere tale
modello, così come si è venuto a costituire negli anni attraverso
l'organizzazione didattica ed educativa nella scuola dell'infanzia,
nella scuola primaria, nella scuola media di primo grado;
dall'altra, occorreva individuare gli spazi in cui agire dal punto
di vista normativo a mano a mano che sarebbero stati emanati i vari
decreti attuativi. Questo avrebbe potuto costituire un momento
importante di riflessione, condiviso a tutti i livelli nella nostra
scuola. Una riflessione sulla sua specificità, sul modo con cui
finora si era tradotta la spinta innovativa, sui punti critici che
richiedevano ulteriori ripensamenti o cambiamenti.
Questa poteva essere l'occasione per coinvolgere la scuola tutta
in un processo di rinnovamento e di nuova programmazione. Sempre in
questi anni la scuola in Valle ha saputo costruire un suo modello
originale di risposta e di recepimento delle spinte ministeriali,
partendo proprio dalla necessità di ripensare le proposte
ministeriali alla luce delle richieste statutarie ed ogni volta la
scuola ha saputo esprimere una risposta originale: penso
all'innovazione didattica della scuola materna, costruita su un
progetto di apprendimento precoce della lingua francese, il cui
metodo è scaturito dalla sperimentazione quotidiana di materiali
tarati e monitorati a livello universitario; penso alla scuola
elementare il cui modulo 3 insegnanti per 2 classi è diventato
occasione di nuova progettualità; penso alla scuola media che ha
saputo rielaborare in modo originale il modello del tempo
prolungato dando alla compresenza e ai progetti pluridisciplinari
plurilingue individuali e di gruppo una valenza educativa di
recupero e di valorizzazione delle capacità dei singoli alunni. In
questi anni, tra l'altro, molto si è riflettuto, sperimentato,
tentato, convalidato - o anche accantonato - rispetto
all'insegnamento bilingue. Molti sono i tentativi riusciti, le
esperienze che hanno avuto successo, molte le riflessioni su quanto
è stato, o non è stato, fatto. Specie nella scuola dell'infanzia,
primaria e secondaria di I° grado. Vi sono, rispetto a questi
aspetti, fior fior di ricerche che la Valle d'Aosta ha voluto
attuare proprio sull'attuazione del bilinguismo nei vari ordini di
scuola. Questi dati devono diventare patrimonio comune di
riflessione e di spunto per andare oltre, diversamente diventano
solo un dato storico e un'acquisizione accademica.
Questa era l'occasione per fare il punto della situazione, per
aprirsi alle nuove prospettive di insegnamento plurilingue, per
studiare cosa significa convertire il proprio patrimonio bilingue
secondo una prospettiva plurilingue e in un'ottica di apertura alle
culture altrui, come ci chiede l'Europa. Alcuni richiami in questo
senso sono venuti da convegni, anche recenti e anche organizzati in
ambito unionista, ma il Governo regionale non è stato in grado di
cogliere per ora questa grande sfida. La sfida era di fare
dell'accidentata - intesa in senso filosofico: l'accidente,
qualcosa che è successo, ma che poteva anche non succedere -
"riforma Moratti" un'occasione per rinnovare la scuola, per
riscoprirne il senso, al di là del ripetere in modo retorico parole
come "autonomia", "bilinguismo", "rispetto dello Statuto", per fare
della formazione un "pilier" di successo per questa Regione. Ci si
è purtroppo limitati a ricordare in ogni occasione, in questo anno
che è passato "la bontà... specificità del modello di scuola
valdostana", modello che nel tempo si è consolidato in strutture,
orari, organici, di cui i sindacati sono in qualche modo i garanti,
essendone stati finora coautori attivi ed intelligenti, ed i
sindacati hanno svolto, ancora una volta un lavoro egregio: si sono
trovati - loro malgrado - ad occupare tutti gli spazi, dato il
"vuoto pneumatico" della parte politica, sollecitando il politico,
proponendo documenti, elencando i temi "clou" che andavano
regolamentati quando a febbraio 2004 è stato emanato il decreto
legislativo n. 59, con cui sono definite le norme generali relative
alla scuola dell'infanzia e al primo ciclo dell'istruzione. Questa
legge è soprattutto frutto del loro impegno, della loro
riflessione, della loro volontà di agire per il mantenimento delle
cose positive esistenti nella scuola valdostana.
Come nasce infatti questa legge? Ad aprile 2004 negli accordi
tra sindacati ed Amministrazione vengono definiti in campo
regionale gli ambiti in cui occorre intervenire con atti normativi
per ripensare ad alcune caratteristiche della riforma secondo
l'ottica del mantenimento del modello di scuola valdostana (vedasi
la caratteristica della collegialità che deve imperniare anche la
funzione di "tutor"; vedasi il valore educativo della scuola
dell'infanzia, così come è stata voluta dall'Assessore Viglino,
valore educativo che non poteva essere stravolto con l'immissione
di bambini di 2 anni e mezzo, che richiedono assistenza più che
formazione; vedasi l'organizzazione oraria funzionale alla
compresenza e alla stesura di progetti interdisciplinari e
bilingui, caratteristica della scuola primaria e secondaria di I°
grado). Sulla base della falsa riga di questi accordi sindacali,
viene predisposta una bozza nel marzo 2005, su cui sindacati e
istituti di ricerca esprimono la loro valutazione. Ricordo che
questa bozza non è mai stata fornita alle forze politiche presenti
in Consiglio, che, come più volte sottolineato, l'hanno conosciuta
tramite bollettini sindacali della scuola. A giugno di questo anno
la Giunta licenzia un testo molto più "asciutto" rispetto al
precedente: la Sovrintendente, Dott.ssa Cilea, l'ha definito
"scheletrico". Sono state ridotte "all'osso" le norme essenziali
che si ritrovano nel primo articolo, norme che condividiamo:
l'affermazione della specificità della scuola in Valle d'Aosta la
cui caratteristica essenziale è un bilinguismo italiano e francese,
ma anche italiano e tedesco, aperto al plurilinguismo in un'ottica
europea. Negli articoli 2, 3, 4 la definizione dell'orario ed
organizzazione dei 3 livelli di scuola presi in considerazione, in
cui si richiamano in legge l'orario attuale, l'organizzazione del
lavoro complessivo e in cui si inserisce la compresenza e la
programmazione anche alla scuola dell'infanzia. L'articolo 5 in cui
viene chiarita la specificità e l'innalzamento delle opportunità
formative che richiedono un innalzamento dei livelli di qualità;
mantenere i livelli di qualità richiede norme particolari per
definire gli organici dei docenti secondo criteri che recepiscono
la contrattazione; non si poteva dire di meno.
Certamente questo disegno di legge andrà completato nel momento
in cui si metterà mano agli adattamenti, alle particolarità
linguistiche della Valle d'Aosta dei nuovi programmi della "riforma
Moratti", quando cioè si dovranno precisare i contenuti delle
diverse parti del programma e il loro peso specifico, ad esempio:
quanta parte dell'orario scolastico sarà dedicata ai programmi
ministeriali, quanta ai programmi regionali e quanta all'autonomia
delle singole scuole. Noi auspichiamo che quella spinta innovativa
che è finora mancata si manifesti nel momento in cui si dovranno
definire i contenuti, gli obiettivi conoscitivi da raggiungere e
costruire gli strumenti adeguati. Questo potrà avvenire solo se la
scuola tutta -non solo i sindacati o alcuni gruppi tecnici - sarà
chiamata a lavorare attorno ad un progetto che la scuola senta
valido per gli alunni, stimolante per la professionalità dei
docenti e rispondente alle attese delle famiglie e della società,
di una società complessa interagente col mondo intero, come lo è
l'attuale.
I criteri con cui si sono scelti i contenuti della legge sono
evidentemente... come dice la stessa relazione al disegno di
legge... "
la necessità di dettare disposizioni sulla scuola
dell'infanzia e su quella del primo ciclo di istruzione in armonia
coi principi dettati dal decreto legislativo n. 59/2004
", ma
tale indicazione non trova traccia nel disegno di legge; eppure se
non ci fosse stato l'evento, questo "accidente"
come dicevo
prima, della "riforma Moratti" non ci sarebbe stata la necessità di
legiferare in materia di scuola. L'originalità del modello di
scuola valdostana infatti è stato finora attuato tramite atti
normativi, deliberazioni diversi e non avrebbe avuto bisogno di una
nuova legge regionale se non vi fosse stata la necessità di
definire questo modello, in armonia coi principi dettati dal
decreto legislativo n. 59/2004 attuativi della legge n. 53/2003.
Non capiamo perché non si voglia motivare con chiarezza sia nel
titolo, sia nel primo articolo che tutta la legge è delineata in
modo da poter rispondere, nel rispetto delle proprie competenze,
alla "riforma Moratti". La legge infatti riprende quei punti della
"riforma Moratti" su cui si vuole intervenire, dando per scontato
che su quello che non è detto vale la legge nazionale (esami,
passaggio da una classe all'altra, materie, eccetera). In tal senso
noi presenteremo un emendamento insieme ad altri che illustreremo
nel corso della discussione.
La seconda parte del provvedimento, cioè il capo III, affronta
alcuni problemi reali che avrebbero potuto dar vita ad uno
specifico disegno di legge indipendente da quello collegato alla
"riforma Moratti". Noi condividiamo il fatto che si detti una norma
chiara sulla definizione di "scuole di montagna" il cui servizio
dovrebbe valere il doppio rispetto al servizio prestato alle altre
scuole. Ricordiamo qui brevemente come una norma nazionale abbia
esteso il concetto di scuola di montagna, valido fino all'anno
scorso solo per le scuole elementari particolarmente disagiate -
sono 4 o 5 in Valle d'Aosta -, a tutte le sedi scolastiche che si
trovano ad un'altezza superiore ai 600 metri, creando in Valle
d'Aosta grave sperequazione tra gli insegnanti che casualmente si
trovano a operare in centri di 560 o di 620 metri di altezza,
quindi molto vicini fra di loro. Capiamo anche il tentativo di
limitare l'accesso di insegnanti di francese in Valle d'Aosta
tramite l'introduzione di un esame specifico, finora non previsto.
Dal punto di vista della legittimità della norma, forse possiamo
avere alcuni dubbi, nel senso che si introduce un esame per
accertare la conoscenza di contenuti all'interno di un esame che è
stato previsto come "accertamento della piena conoscenza della
lingua francese". Questo è un provvedimento che ha l'obiettivo di
rispondere in parte ai problemi grossi del precariato. Non pensiamo
che questo sia il modo più valido per rispondere ai problemi del
precariato, può essere una piccola "pezza" messa lì. Questo
provvedimento può avere un significato positivo: potrebbe servire a
filtrare l'ingresso in Valle di docenti che non posseggono
competenze linguistiche adeguate al livello richiesto nelle scuole
della nostra regione. Il problema del precariato però esiste e può
essere affrontato solo nel momento in cui, definendo con chiarezza
l'organizzazione della scuola e delle sue esigenze, si può trovare
una risposta.
La norma che riteniamo invece decisamente illegittima è quella
contenuta nel comma 4 dell'articolo 7 laddove si inserisce la
possibilità, non prevista nel momento dell'emanazione del bando, di
utilizzare le graduatorie per l'assegnazione di posti in ruolo. È
una norma illegittima perché retroattiva e perché lede i diritti di
coloro che o stanno facendo o vorranno fare concorsi per accedere a
tale categoria direttiva. A questo proposito credo non possa non
essere preso seriamente in considerazione il parere espresso
dall'Ufficio legislativo della Giunta in cui si dice che tale norma
avrebbe un effetto retroattivo. "
Appare dubbioso anche il fatto
che la validità delle graduatorie così come proposta sembra essere
a tempo indeterminato. Appare poco chiaro se le idonee graduatorie
già approvate precedono i futuri vincitori del concorso bandito nel
corrente anno
" e via dicendo. Su questo tema torneremo nel
momento della discussione del disegno di legge; anche a questo
proposito presenteremo degli emendamenti.
In sintesi noi diciamo che siamo di fronte a 2 disegni di legge
che vorremmo fossero separati proprio nei loro contenuti e nel loro
titolo e in questo senso presentiamo degli emendamenti.
Riconosciamo che tale testo recepisce i punti fondamentali
dell'accordo firmato con i sindacati, anche se il ruolo dei
sindacati non è riconosciuto pienamente nel disegno di legge
all'articolo 5 e per questo presenteremo un emendamento. Denunciamo
ancora il metodo con cui è stato esaminato e valutato il disegno di
legge nelle commissioni, metodo che non è stato certamente
fruttuoso perché, come si può evidenziare, l'azione di
presentazione di emendamenti continua ancora in aula. Un disegno di
legge che avrebbe dovuto essere un po' il fiore all'occhiello di
questa Giunta autonomista, regionalista e progressista e che è
diventato una quasi fedele trascrizione di accordi sindacali, senza
il respiro politico-culturale che una riflessione sulla scuola
avrebbe dovuto comportare, come d'altronde richiedeva la
risoluzione votata in questo Consiglio.
Ordine del giorno
Il Consiglio regionale
Preso atto che il disegno di legge regionale n. 77,
concernente l'organizzazione della scuola dell'infanzia, primaria e
secondaria di primo grado, mira a garantire alla scuola materna
regionale le caratteristiche qualitative che la contraddistinguono
fin dalla sua istituzione e che sarebbero state messe in
discussione, se si fosse chiesto a tale istituzione di svolgere una
funzione assistenziale nei confronti di utenti di due anni e
mezzo;
Ritenendo tuttavia che alle famiglie vada garantita la
possibilità di poter accedere a servizi per la prima infanzia e ad
averli gratuitamente nel caso della frequenza di bambini da due
anni e mezzo a tre anni;
Impegna la Giunta affinché:
a) siano potenziati i servizi alla prima infanzia su tutto il
territorio regionale;
b) siano avviati gli opportuni interventi affinché sia
introdotta la gratuità di tali servizi per i bambini dai due anni e
mezzo ai tre anni.
F.to: Squarzino Secondina - Riccarand - Curtaz
Presidente - La parola al Consigliere Comé.
Comé (SA) - La loi en discussion aujourd'hui s'avère la première
étape d'un parcours entamé il y a plusieurs mois; dans le sillage
de ce parcours elle a été l'objet de plusieurs débats du Conseil,
et, comme vous le souvenez sans doute, elle nous a trouvés presque
tous d'accord sur l'intention d'en faire une loi de qualité, étant
donné la matière en question. Par le biais d'une résolution le
Conseil a sollicité le Gouvernement régional pour présenter un
projet de loi, accompagné par un projet de réforme globale de
l'instruction valdôtaine, dans le but de préserver les niveaux
attendus, tout en développant ultérieurement les perspectives
futures.
Le sujet du débat d'aujourd'hui est un projet de loi qui traite
également de dispositions en matière d'organisation et de personnel
scolaire et des modifications à la loi n° 12 du 8 mars 1993.
Permettez-moi de dire, toutefois, que je n'aperçois pas, du moins
dans le titre de la loi, cette ample vision que nous voulions
donner à la réforme... une ample vision que tout le monde
souhaitait et que tout le monde semblait partager. Permettez-moi
aussi d'ajouter que l'énoncé du titre n'est pas à la hauteur des
ambitions déclarées par certains ou des atteintes exprimées par
d'autres... d'ailleurs, lorsque nous faisons référence aux
dispositions en matière d'organisation et de personnel, nous
focalisons l'attention sur un aspect de l'école valdôtaine, mais
nous perdons ainsi l'occasion d'énoncer déjà à partir de la
formulation initiale notre volonté de porter une réflexion
d'ensemble sur le système scolaire régional et d'atteindre une
organisation plus enrichie de l'enseignement dans son ensemble. Il
est vrai que le chapitre Ier, qui inclut les 7 alinéas de l'article
1er fait référence au Statut spécial de la Vallée d'Aoste, à la
Constitution italienne, à l'Union européenne et il réaffirme le
droit/devoir à l'instruction et à l'élévation progressive de son
niveau tout en assurant la sauvegarde des particularismes
culturels, notamment l'instruction plurilinguistique qui comprend,
entre autres, le franco-provençal et l'allemand... il nous paraît
toutefois que cette loi suive la logique d'un "jeu sur la
défensive", aptitude de ceux qui craignent de perdre leurs
garanties ou d'être attaqués, plutôt que de ceux qui profitent de
la nécessité d'une réforme pour promouvoir avec courage et
originalité un processus de renforcement et de révision de
l'enseignement en Vallée d'Aoste dans son ensemble, et ceci
indépendamment du scénario politique national.
La scuola valdostana ha avuto dagli anni '60 ad oggi modifiche
che hanno interessato gli ordini di scuola e quindi hanno avuto
modifiche in tempi e modalità diverse evidenziando uno scollamento
sempre più evidente. La riforma avrebbe potuto permettere di dare
una logica accoglienza alla nostra scuola, mantenendo
dell'esistente tutto quello che è risultato valido e positivo,
andando a modificare le parti che presentano delle difficoltà. Per
quanto i principi espressi nelle finalità della legge siano
condivisibili, pertanto essi ci appaiono poco incisivi, anche se
siamo convinti che la scuola valdostana sia un sistema che già si
esprime attraverso parametri qualitativamente alti, che tuttavia
necessitano ora di una reinterpretazione anche in chiave di
formazione europea.
Inoltre, esaminando la problematica della scuola valdostana, non
si può lasciare fuori dal dibattito la realtà della scuola
secondaria di secondo grado, ossia il sistema dei licei e della
formazione professionale, è vero che mancano i decreti attuativi
della legge n. 53, ma è anche vero che la Regione Valle d'Aosta,
avendo potere primario in materia di istruzione e formazione
professionale, potrebbe avviare un dibattito ed un confronto al suo
interno anche su questo aspetto, ponendosi come "spazio pilota" per
sperimentare soluzioni innovative ubbidendo tra l'altro ad una
vocazione "regionalista" che tutti ci riconosciamo di "sfruttare la
realtà dei piccoli numeri per fare innovazione". In questa sede
dunque bisognerebbe avere un po' più di coraggio e di creatività,
non limitandosi a salvaguardare l'esistente, ma scegliendo la
strada dell'essere propositivi ed innovativi, piuttosto che essere
poi costretti ad atteggiamenti difensivi di fronte alle leggi dello
Stato.
Un'ultima considerazione di carattere specifico: ci sembra - fra
l'altro, questo l'ho sentito sottolineare anche dalla collega
Squarzino - che le modificazioni alla legge n. 12 del 1993, che
costituiscono l'articolo 8 del disegno di legge, nel presente
contesto siano fuori luogo (la collega Squarzino auspicava 2 testi
di legge). Senza ora entrare nel merito delle disposizioni,
riteniamo che esse avrebbero meritato una trattazione a parte,
anche in questo caso più comprensiva di tutta la problematica,
evitando quegli interventi di modifica che fanno riferimento a
leggi precedenti. A nostro avviso, il problema dell'individuazione,
assunzione e professionalità degli operatori della scuola
meriterebbe una maggiore visibilità e dignità ed una trattazione
più generale, sempre nella logica che debba essere l'organismo
politico regionale il portavoce e l'artefice di linee di indirizzo
di grande respiro e di procedure semplici, chiare e trasparenti per
far crescere il sistema scolastico valdostano nella sua globalità e
specificità.
Annuncio fin da adesso la presentazione di alcuni emendamenti
che poi spiegherò; fra l'altro, ho visto che alcuni di essi sono
stati presentati anche dall'Assessore e dal Governo, quindi
presento alla Presidenza gli emendamenti del nostro gruppo.
Si dà atto che dalle ore 16,31 riassume la Presidenza il
Presidente Perron.
Président - La parole au Conseiller Tibaldi.
Tibaldi (CdL) - A differenza dei colleghi che mi hanno
preceduto, non mi sono preparato il compitino, ancorché si stia
parlando di scuola, quindi farò alcune considerazioni a "vol
d'oiseau" sulla base delle vicende di questi mesi che sono
intercorse dal momento in cui è entrata in vigore la legge n. 53 -
"riforma Moratti" - ad oggi. Facendo memoria storica, se uno
ripercorre la rassegna stampa di qualche mese fa, esattamente
all'indomani dell'entrata in vigore della riforma, pensa che la
Valle d'Aosta sia entrata in guerra contro qualcuno. Si legge:
"La "riforma Moratti" non sarà applicata"; "La Valle d'Aosta
dice "no" alla "Moratti""; "La riforma dovrà essere adattata alle
esigenze locali"; "Il francese resta in cattedra, sospesa
l'attuazione della riforma"; "Gli insegnanti bocciano la riforma
della "Moratti""
, eccetera. Vi è tutta una rassegna stampa
copiosa ed interessante, per chi vuole cimentarsi nella lettura ce
n'è per tutti. Poco fa la collega Squarzino ha definito la "riforma
Moratti" un accidente, utilizzando questa terminologia filosofica
che mi ha anche colpito peraltro. Penso che, dal momento in cui è
entrata in vigore la "riforma Moratti", gli accidenti
dell'Assessore Charles si siano rivolti più contro i sindacati che
non contro la "Moratti", perché l'Assessore è stato letteralmente
assediato dal "corpus" sindacale locale. Innanzi a questi titoli
roboanti che compaiono sui giornali e che sembrano dipingere una
Regione che si ribella all'applicazione della "riforma Moratti",
fino ad arrivare ad oggi, uno si chiede cosa sia successo nel
frattempo. D'altronde sin dall'inizio l'Assessore era talmente
sicuro di certe sue convinzioni - abbiamo anche visto pubblicare
alcuni inserti pubblicitari su settimanali locali con la foto
dell'Assessore che campeggiava e con la scritta "Inserzione
pubblicitaria", a spiegazione della riforma e la sua attuabilità in
Valle d'Aosta - che è costretto ad incaricare un consulente di
supporto giuridico al Dipartimento della Sovrintendenza agli studi
ed assegna un incarico a un Professore, un certo Rosario Ferrara,
per la modica cifra di 30.000 euro, il quale ha svolto un compito e
magari l'Assessore sarà più completo e dettagliato nell'informarci
di cosa ha fatto questo Professore, nella cui premessa della
deliberazione di incarico si legge però che la legge n. 53/2003 ha
modificato in maniera significativa il sistema educativo di
istruzione e formazione e ha fatto salve le competenze delle
Regioni a statuto speciale. Meno male che vi è il riconoscimento di
un punto fondamentale della riforma, ovvero che nulla è stato
toccato a livello di autonomia statutaria in materia scolastica
alla Valle d'Aosta. Prendiamo atto che perlomeno a livello
deliberativo avete riconosciuto a "Letizia ciò che ha scritto
Letizia". Questo è un primo passaggio che stride con i titoli
roboanti di cui facevo cenno in esordio. Sono stati poi costituiti
2 distinti gruppi di lavoro affinché venisse avviato uno studio
tecnico preparatorio all'attuazione della riforma in Valle: uno per
la scuola materna ed elementare e l'altro per la scuola secondaria
di I e II grado. Mi pare allora di capire che da una logica
conflittuale di stato di assedio inizialmente dipinta da giornali,
dall'Assessore e dai sindacati, si arrivi a una logica di maggior
ragionevolezza: forse la riforma non è così "tranchante" nei
confronti dell'ordinamento scolastico regionale, anzi fissa dei
livelli essenziali di istruzione che sono validi in tutta la
Nazione italiana e naturalmente riconosce alle autonomie
differenziate come la nostra le conquiste negli anni riconosciute
in termini di competenze.
Arriviamo poi al 10 marzo scorso. Il Consiglio regionale ha
l'occasione di verificare qual è il primo prodotto di questi gruppi
di lavoro, ovvero vengono elencate le linee direttrici della
riforma del sistema scolastico regionale. Si parla cioè di riforma,
la Val d'Aosta vuole adeguarsi alla "riforma Moratti" con una
propria riforma locale. Anche qui abbiamo avuto l'occasione di
dibattere sull'argomento, se uno scorre quelle 3-4 paginette -
immagino una sintesi del lavoro svolto dai gruppi tecnici -, vede
che vengono confermati dei concetti ovvi, cioè che l'autonomia
valdostana viene salvaguardata in materia scolastica, che la Valle
d'Aosta è tenuta a rispettare ciò che è stato fissato dallo Stato
in termini di livelli essenziali di prestazioni, che si prevede la
realizzazione di una legge regionale che si propone di trovare gli
strumenti e le risorse utili alla crescita culturale e psicologica
delle giovani generazioni. Si parla di franco-provenzale, di lingua
germanica nei comuni walser e di principi di parità scolastica fra
i diversi istituti privati e pubblici. Non ci pare che questi
gruppi di lavoro alla fine "abbiano scoperto l'acqua calda", anzi è
una sorta di sagra dell'ovvietà, che viene codificata in un
documento che il Consiglio approva a maggioranza.
Sostanzialmente, secondo noi, la vera impronta non l'ha data la
parte politica, ma la parte sindacale, quindi, se prima sentivo
qualcuno elogiare i sindacati che hanno occupato tutti gli spazi
lasciati vuoti dalla parte politica, devo dire che è giusta questa
teoria; una teoria comprovata anche da quelle vicende che abbiamo
vissuto in V Commissione durante le varie audizioni con le parti
interessate e dove si capisce che sono i sindacati coloro che hanno
scritto, elaborato e tagliato la norma regionale che oggi
esaminiamo, secondo le loro volontà. La prima censura che facciamo
quindi è qual è l'apporto politico, se la vostra missione era così
ambiziosa da voler fare una riforma nella riforma. Possiamo dire
che, da una parte, i sindacati hanno svolto il loro ruolo;
dall'altra, voi ci sembrate i favolosi assenti di questo
contesto.
Se poi si vuole parlare di riforma, e quindi utilizzare questo
termine importante, ci piacerebbe leggere nel titolo anche il
termine "riforma". Se uno va a leggere, il titolo di questa legge
recita:
"Disegno di legge regionale n. 77: "Disposizioni in
materia di organizzazione e di personale scolastico..."
- ed è
una parte -
"... Modificazioni alla legge regionale 8 marzo 1993
n. 12 (Accertamento della piena conoscenza della lingua francese
per il personale ispettivo, direttivo, docente ed educativo delle
istituzioni scolastiche dipendenti dalla Regione)"
- ed è la
seconda parte di norme. Qual è allora la parte riformatrice che
avete apportato differente dalla norma nazionale? Primo: non può
esserci, perché la norma nazionale vi dà ampia discrezionalità nel
definire le norme che devono adattare la riforma alle esigenze e
alle specificità dell'ordinamento scolastico valdostano; secondo:
vi siete dimenticati di trattare della riforma. Gli stessi
sindacati lo hanno evidenziato, anche nei loro periodici di
informazione dicono: "ci piacerebbe vedere un riferimento alla
legge n. 53/2003; se vale, come è stato detto all'inizio, il "no"
alla "riforma Moratti", la Valle d'Aosta ha la sua autonomia e si
dà le sue regole, abbiate il coraggio di dire dal titolo in avanti
che voi state emendando la "riforma Moratti" per adeguarla alla
realtà valdostana". L'articolo 1, comma 1, che fissa oggetto e
finalità, fa riferimento in maniera molto generica ai principi
costituzionali, allo Statuto speciale, all'ordinamento dell'Unione
europea, nessun cenno alla legge n. 53, neppure il coraggio
politico che faccia seguito alle dichiarazioni fatte a mezzo stampa
di dire: "noi abbiamo il coraggio di modificarla"; perché non è
necessario modificarla e, di fatto, è stato compiuto un grosso
"revirement"
rispetto alle affermazioni di qualche mese
fa.
Procedendo, il disegno di legge n. 77 si compone di una decina
di articoli: uno di essi è dedicato alla dichiarazione di urgenza e
un altro alle disposizioni finanziarie. Anche qui possiamo dire che
nella prima parte si vede la mano del sindacato, che ha rivendicato
delle esigenze di carattere organizzativo, di armonia, di
perfezionamento rispetto al passato e compone una serie di articoli
che si snodano nei primi articoli di questa legge. In una parte di
tali articoli cosa possiamo dire? A parte gli aspetti
organizzativi, che sono quelli più salienti - la fissazione del
monte ore, minimo e massimo nei singoli ordini e gradi delle scuole
interessate -, vi è un'enunciazione di principi riconosciuti nella
norma nazionale o in altre leggi regionali. Dicevo è una somma di
ovvietà; prendiamo l'articolo 1, 2° comma, o 3° comma, o 4°
comma... il comma 2 dell'articolo 1 dice:
"la Regione e le
istituzioni scolastiche assicurano l'effettiva fruizione dei
livelli essenziali delle prestazioni inerenti al diritto-dovere
all'istruzione...",
questa è una ricopiatura di quello che è
scritto nella "legge Moratti". Dov'è allora il contributo del
legislatore regionale per esempio in questo comma? Il comma 3
dell'articolo 1 dice:
"ai sensi degli articoli 39 e 40 della
legge costituzionale 26 febbraio 1948, n. 4 (Statuto speciale per
la Valle d'Aosta), la scuola valdostana agevola ed assicura la
tutela attiva e la valorizzazione delle specificità
culturali..."
, eccetera. Lapalisse, esatto, anche qui cosa c'è
di nuovo rispetto al passato? Abbiamo confermato l'esistente. Al
comma 4 si dice:
"il carattere bilingue della scuola
valdostana"
, non è una scoperta, penso che il gruppo di lavoro
non sia arrivato a produrci queste norme, anche qui l'elemento
novità ci sembra assolutamente scadente, per non dire assente. Vi
sono poi delle previsioni programmatiche che sono tutte da
inventare e che sono estremamente vaghe, ne abbiamo chiesto conto
anche all'Assessore in commissione. Comma 5, articolo 1:
"la
Regione, nell'ambito della propria competenza, promuove la
conoscenza della lingua e della cultura franco-provenzale"
.
Cosa vuol dire? Come si promuove la conoscenza della lingua e della
cultura franco-provenzale se non si dice come lo si vuole fare?
Dove sta il contenuto di tale norma? Sfoglio le pagine seguenti di
questa proposta di legge, ma non trovo nulla in merito. Lo chiedo
all'Assessore in commissione: "dobbiamo riempire di contenuti il
contenitore, ma scusate, siamo qui, è il momento di esaminare la
legge, ci piacerebbe sapere come il franco-provenzale verrà
promosso a livello scolastico e che tipo di competenza ha la
Regione in materia". Risponde in V Commissione l'Ispettore Floris
che sul tipo di competenza vi è incertezza, la risposta è più o
meno testuale; bisogna vedere la legge n. 482/1999 e trarre delle
interpretazioni che sono più ambigue che certe e questo è un altro
esempio. Vi sono poi dei contenuti che sono rinviati a future
decisioni, mi riferisco al comma 1 dell'articolo 6, dove si dice
testualmente:
"nell'ambito del POF, le istituzioni scolastiche
definiscono e adottano, nell'esercizio della loro autonomia e sulla
base degli indirizzi impartiti dalla Giunta regionale, la
documentazione inerente alla valutazione degli alunni e
stabiliscono le modalità per la sua conservazione e trasmissione ai
successivi gradi di scuola"
,
"definiscono e adottano... e
sulla base degli indirizzi impartiti dalla Giunta..."
: quando,
come, entro che termini, come vengono definiti? Anche qui è tutto
rinviato a futuri atti dell'autorità amministrativa, che però non
vengono assolutamente chiariti. Vi sono poi delle formulazioni che
attengono più all'organizzazione scolastica, alla tutela del ruolo
docente, che svolge un ruolo del tutto rispettabile e lodevole
nell'ambito della scuola valdostana, ma che trascurano l'aspetto
formativo ed educativo degli alunni in questa legge. Anche qui
vorremmo sapere quali sono le tutele che la Giunta rivolge nei
confronti di coloro che sono i destinatari, insieme ai docenti,
delle norme esaminate, ovvero gli alunni e le loro famiglie.
Mi pare di capire che vi è stata molta attenzione nella
redazione di questa legge alle pretese sindacali, che non sempre
hanno rappresentato la volontà di tutto il "corpus" docente, anzi
spesso hanno rappresentato delle volontà di singoli o anche
egoistiche, ma è stata trascurata l'offerta formativa, la libertà
discrezionale nella scelta dell'offerta formativa da parte delle
famiglie. Uno dei principi fondamentali della "riforma Moratti" è
quello di lasciare la libertà di scelta alle famiglie
dell'indirizzo formativo ed educativo dei propri figli, secondo le
vocazioni dei medesimi. Direi che è un principio liberale, che va a
stravolgere l'assetto dirigistico della scuola italiana sin dal
momento in cui ha avuto una disciplina normativa, dall'unificazione
del Regno d'Italia fino ai giorni nostri. Questo principio liberale
però va a collidere con le esigenze di stampo sindacale. In tale
disegno di legge viene data esclusiva attenzione alle seconde e
vengono trascurate le facoltà che si dovrebbero riconoscere agli
alunni, in particolare ai genitori degli alunni. Non vorrei essere
retorico, ma in questi giorni stiamo ospitando il Santo Padre e in
un recente incontro il Papa ha incontrato il Presidente della
Repubblica Ciampi, dove hanno parlato della laicità dello Stato
italiano, senza escludere quello che è uno dei principi fondanti
della nostra civiltà, ovvero la religione cattolica. Mi ha fatto
piacere vedere che il Papa ha auspicato - ferma restando la
competenza dello Stato a stabilire norme e programmi - che venisse
rispettato il diritto dei genitori nella libera scelta educativa.
Come genitore dico che tale libera scelta educativa in questa
proposta di legge non la ravviso in quantità industriale, secondo
me quasi manca del tutto. Capisco le esigenze dei docenti, le
condivido anche, è necessario venire incontro alle necessità
organizzative di una scuola moderna, che vada anche a fornire
quelle risposte educative di istruzione e formative di cui
necessitano i nostri giovani, ma vedo una grande trascuratezza nei
confronti delle famiglie. Mi piacerebbe quindi avere una
considerazione politica da parte dell'Assessore a questo riguardo,
perché, a differenza della collega Squarzino, ritengo, con tutto il
rispetto per i sindacati, che non abbiamo delegato i sindacati a
scrivere tale legge. Se delegassimo i sindacati della scuola a
scrivere una legge sulla scuola, dovremmo delegare i sindacati o i
rappresentanti di altre organizzazioni a scrivere le altre leggi
nelle rispettive materie: territorio, impresa, eccetera, e tanto
varrebbe che vi fossero i rappresentanti del popolo eletti in
questa Assemblea. Nel recepire le loro richieste mi piacerebbe
sapere quanto avete sentito i rappresentanti delle famiglie in
questa circostanza, quindi sul metodo abbiamo da fare tali
sottolineature. Può darsi che il consulente che prima ho citato e i
gruppi di lavoro che hanno lavorato abbiano anche avuto questa
delicatezza nell'ascoltare tali rappresentanze; può darsi che ciò
non sia avvenuto, magari l'Assessore sarà più puntuale nelle
risposte che ci vorrà dare.
Direi che, se la Valle d'Aosta ha una competenza concorrente,
anche ai sensi della riforma del titolo V della Costituzione in
materia scolastica, sarebbe opportuno che avesse il coraggio di
esplicitarla. In tal senso il nostro gruppo presenta un
emendamento, che introduce il riferimento esplicito alla legge n.
53 nel comma 1 dell'articolo 1. Come peraltro vogliamo valorizzare
una naturale funzione di indirizzo del Consiglio nella definizione
degli indirizzi, quindi nell'ambito del piano dell'offerta
formativa vorremmo che le istituzioni scolastiche avessero a
riferimento degli indirizzi impartiti dal Consiglio e non dalla
Giunta; fino a prova contraria, ci risulta che sia una funzione
tipicamente politica dell'organo legislativo, non vorremmo abdicare
a favore della Giunta, rinunciando a quelle che possono essere i
nostri suggerimenti in materia.
Infine direi che l'unico aspetto che riteniamo veramente
significativo è la risposta ad un'emergenza che è stata data: è
relativa all'articolo 7 che dà una risposta a quella vicenda
intricata della valutazione del servizio nelle scuole site in
comuni montani, ai fini dell'inserimento nelle graduatorie
permanenti. Questa norma, visto che a partire dall'anno scolastico
prossimo vedrà un punteggio non più raddoppiato, riconduce a un
criterio perequativo una situazione che prima era assolutamente
trascurata. Da questo punto di vista, ribadiamo il nostro favore a
tale intervento, che riteniamo l'unico effettivamente concreto. Nel
fare queste osservazioni depositiamo 2 emendamenti e attendiamo le
risposte alle considerazioni testè fatte.
Président - La parole au Conseiller Salzone.
Salzone (FA) - Possiamo senza dubbio affermare che il disegno di
legge n. 77 approda in quest'aula dopo un lungo e per qualche verso
travagliato iter. Il testo infatti ha subito una serie di
modifiche, peraltro opportune, che hanno impegnato tutti gli
operatori del settore. Al testo hanno collaborato esperti tecnici
anche esterni, le commissioni consiliari, la V Commissione in modo
particolare, che ha prodotto peraltro un testo emendato dopo aver
audito un cospicuo numero di persone legate al mondo della scuola,
compreso l'Assessore e il Sovrintendente. L'Assessore ha nominato
durante l'iter 4 gruppi tecnici per ciascun grado scolastico,
quindi questi gruppi hanno fornito proposte precise e anche
interessanti. Il 30 aprile 2004 poi è stato sottoscritto un accordo
con le organizzazioni sindacali della scuola sul tema della riforma
ed è stato prodotto un testo che ha trovato larga convergenza di
tutte le parti interessate. In questo contesto, contrariamente a
quanto diceva un attimo fa il Consigliere Tibaldi, colgo
l'occasione per segnalare come sia stato importante il confronto in
particolar modo proprio con i sindacati di settore, che hanno
dimostrato a mio avviso in tale occasione una vera professionalità
e competenza in un dibattito a volte serrato, ma che ha arricchito
anche la nostra conoscenza.
Diamo un giudizio sostanzialmente accettabile del disegno di
legge, anche se avremmo voluto una vera riforma per la Valle
d'Aosta. Riteniamo comunque indispensabile approvare la legge in
modo da dare certezze giuridiche all'inizio del prossimo anno
scolastico sia agli operatori del settore, sia alle famiglie, per
evitare dubbi interpretativi sull'applicazione della "legge
Moratti" in Valle d'Aosta. Vogliamo quindi evidenziare le cose che
ci hanno convinto di più e quelle che ci lasciano perplessi. Fra i
punti che riteniamo importanti vi è il mantenimento delle
condizioni organizzative preesistenti alla riforma, che è la
compresenza dei docenti nelle elementari, il tempo prolungato alla
media, il tempo mensa educativo alle elementari, gli spazi
temporali da dedicare alla programmazione collegiale nella scuola
materna, il fatto che la scuola primaria promuove e valorizza la
personalità degli alunni anche grazie all'attivazione di percorsi
formativi individualizzati e personali; insomma un fatto positivo a
nostro avviso è l'educazione in concorso con le famiglie e questa è
una novità che ci pare vada assolutamente messa in rilievo. Altro
fatto importante è l'esclusione del punteggio previsto per le
prestazioni al servizio delle scuole situate nei comuni di
montagna, ma questo è già stato spiegato e non mi addentrerò nel
merito.
Fatta questa premessa, voglio sottolineare solo due aspetti: il
primo è la poca chiarezza già all'articolo 1, crediamo che un
riferimento alla "legge Moratti" andasse fatto, non possiamo negare
che l'"architettura" del testo, la filosofia, lo spirito sia quello
della "legge Moratti" e allora non era forse meglio dirlo? Non è
forse meglio dire che le nostre competenze ci hanno permesso di
fare, sì, un buon adattamento, ma sempre di adattamento si parla.
Non è meglio chiarire che la legge costituzionale n. 3/2001, che
modifica il titolo V, dice che
"fino all'adeguamento dei
rispettivi statuti, la legge costituzionale si applica anche alle
Regioni a Statuto speciale"
? Cosa voglio dire? Se avessimo
messo mano allo Statuto speciale e avessimo una legge
costituzionale, probabilmente avremmo anche in Valle d'Aosta la
"legge Charles" e non la "legge Moratti". Che senso ha allora far
credere che si sia fatta la migliore riforma possibile quando non
si è potuto fare altro, nel limite delle nostre competenze, che
adeguarci?
Un altro aspetto che ci preme sottolineare è che questa legge,
pur mantenendo la peculiarità del sistema scolastico che discende
dallo Statuto speciale e quindi riafferma il valore del bilinguismo
come fatto di crescita culturale, ci fa pensare ancora una volta ad
un segnale quasi di chiusura, rasentando in alcune parti un
inasprimento persino della lingua francese, vedi ad esempio il capo
III dell'articolo 8. Non abbiamo trovato nell'affermazione
plurilinguistica il coraggio di dare un impulso maggiore anche alla
lingua inglese. Non basta affermare che l'apprendimento della
lingua inglese è un fondamentale mezzo espressivo della
comunicazione nel mondo contemporaneo, o mettere in risalto l'alto
valore culturale della lingua, se poi queste affermazioni non si
traducono in fatti concreti. Abbiamo l'impressione insomma che
nella ricerca spasmodica di salvare un fattore di tradizione e
cultura, che nessuno rinnega, si finisca con il non fare cultura.
Sono lodevoli peraltro le iniziative plurilinguistiche
dell'insegnamento della lingua tedesca nelle comunità Walser, è già
qualcosa, così come si può condividere la promozione
dell'insegnamento del franco-provenzale, se inteso come
valorizzazione dell'entità territoriale, ma tutto ciò non basta, se
vogliamo essere "carrefour d'Europe", se vogliamo aprirci e pensare
in grande come da molti auspicato. Ci pare a volte che, a fronte di
affermazioni importanti, in linea con il mondo globalizzato: "si
apre veramente al pluralismo", corrisponda per contro un sottile
segnale di chiusura che, sotto il profilo culturale, ci pare
sbagliato.
Queste sono due brevissime considerazioni che volevo fare,
ritenendo comunque che l'operato di tutto l'iter è stato
coinvolgente. Devo dire che la commissione ha lavorato molto e le
audizioni sono state tutte molto interessanti. Abbiamo trovato
settori in cui vi era una forte approvazione verso le linee
indicate, così come abbiamo sentito anche aggettivi molto forti:
cito la Sovrintendente che ha definito, ad una mia domanda,
scheletrico il disegno di legge e ha poi aggiunto:
"meno di così
si muore"
ma, come hanno detto anche le forze sindacali e gli
operatori del settore, "l'ossatura" è condivisibile nel vero senso
del termine. Assessore, speriamo, votando questo disegno di legge,
che sia di buon auspicio e che possa costituire un buon inizio per
l'anno scolastico, così come ho avuto occasione l'anno scorso di
rinnovarle questi auguri.
Président - La parole au Conseiller Viérin Laurent.
Viérin L. (UV) - Je vais essayer de tracer un cadre un peu moins
désolant par rapport aux interventions des collègues. Le projet de
loi que nous examinons aujourd'hui, dans le texte reformulé par la
Ve Commission permanente du Conseil, reformulé par rapport à celui
licencié par le Gouvernement valdôtain le 31 mai dernier, fait
suite aux 2 résolutions votées par cette Assemblée en février 2004
d'abord et en mars 2005 et se pose comme objectif celui, dans un
premier temps, de sauvegarder - après en avoir défini les finalités
générales - la spécificité du modèle organisationnel de l'école
valdôtaine, notamment en ce qui concerne temps scolaire, effectifs,
qualité des prestations et personnel et ce tout en réaffirmant la
volonté politique d'exercer pleinement nos compétences en matière
scolaire aux fins de la présentation, dans un deuxième temps, d'un
projet d'école portant sur l'ensemble du système éducatif valdôtain
et de la formation professionnelle. En effet, l'application de la
dernière réforme scolaire: la "réforme Moratti" - une réforme très
controversée qui risque de démanteler petit à petit l'école
publique en la dépouillant de sa mission fondamentale et
universelle et de transformer ce qui constituait la garantie d'un
droit, d'une offre de formation commune pour tous en une sorte de
service scolaire à la carte, à requête individuelle - représente
pour le Val d'Aoste en cette occasion la possibilité, vu ses
compétences reconnues en matière scolaire, et une opportunité de
réflexion sur le fonctionnement et sur l'efficacité de son système
éducatif, pour en améliorer la qualité des prestations. Une
occasion donc pour ne pas subir passivement la réforme susdite
mais, au contraire, la possibilité de l'appliquer sur la base de
nos exigences socio-culturelles et linguistiques, en adaptant
ainsi, comme je l'avais déjà affirmé lors du débat, ici au Conseil
de la Vallée, sur la résolution, au moi de mars... en adaptant,
collègue Tibaldi, la "Moratti" au Val d'Aoste et non pas le Val
d'Aoste à la "Moratti"! Une occasion aussi pour définir notre
modèle d'école, ainsi qu'un projet d'école à même de recueillir les
défis des prochaines années et d'assurer à nos jeunes une formation
- un ensemble de savoirs, de connaissances, de compétences et
règles de comportement - capable et de maintenir l'identité du
peuple valdôtain... tout en répondant aux exigences de l'actuelle
société globalisée, à laquelle faisait référence le collègue
Salzone. Nous nous devons donc de saisir cette occasion et repenser
notre système scolaire en transformant une contrainte - la "loi
Moratti" - en une opportunité et ce tout en sauvegardant
l'originalité de notre école et ses importants acquis pédagogiques,
didactiques et organisationnels.
Par ailleurs, la définition de nos ambitions et finalités
éducatives pour les prochaines décennies, ainsi que les grandes
lignes de notre système éducatif, sont un enjeu trop important, un
défi sans aucun doute de taille et trop engageant pour ne pas
imaginer de l'affronter avec une grande attention. De plus, si nous
considérons que l'avenir de notre école se joue, se décide
aujourd'hui et que les choix qui seront effectués seront des
décisions ayant une retombée capitale sur le futur de la communauté
valdôtaine tout entière, voilà qu'un temps de réflexion s'avère
sans doute nécessaire et indispensable... des choix et des
décisions qui construiront l'avenir de notre école dans les
prochaines années et bâtiront la formation des nouvelles
générations, et par rapport auxquelles un débat s'ouvre pour
affirmer et même réaffirmer certains principes. Ces principes sont:
quel modèle d'école nous voulons, en ce qui me concerne, je parle
de l'exigence d'une école valdôtaine, publique, laïque, réellement
bilingue, ouverte vers l'extérieur et puis quel modèle de
bilinguisme, à savoir sortir des contradictions actuelles en
réduisant le fossé entre ce que l'on dit et ce que l'on fait, entre
la prévision statutaire et la réalité. Encore: affronter un projet
global d'école incluant la formation professionnelle, adapter les
programmes de l'Etat aux exigences socio-culturelles et
linguistiques du Val d'Aoste, puis affronter les thèmes de la
réussite, de l'intégration, de l'autonomie scolaire, du statut
juridique et aussi, très important, résoudre le problème de la
régionalisation du personnel enseignant et de direction, pour
éviter, entre autres, que les décisions soient prises ailleurs et
que par contre les ressources pour donner application à ces
décisions que d'autres ont prises soient prises en charges par
nous-mêmes.
Il est bien partant de ne pas avoir été trop pressés, collègues
Squarzino et Comé, et de nous être donné le temps de débattre, de
discuter, de nous confronter pour proposer des solutions qui nous
sont propres et originales et définir ce que nous ferons notamment
avec du temps scolaire et des ressources financières
supplémentaires, tout en considérant, par ailleurs, le maintien de
nos acquis actuels comme le point de départ, c'est-à-dire le
premier pas d'une révision d'ensemble du système. Nous considérons
donc judicieux - même si l'approche doit demeurer globale - avoir
voulu examiner séparément et en des temps différents les questions
concernant l'adaptation de "la loi Moratti" au Val d'Aoste. Dans
l'immédiat - et il s'agit, comme je disais, d'un premier pas et du
début d'un parcours qui doit demeurer unitaire - la résolution avec
la présentation de ce projet de loi des problèmes d'ailleurs déjà
définis par un accord avec les organisations syndicales de l'école,
portant principalement sur l'organisation de l'école valdôtaine et
sur son personnel afin de continuer à en assurer la qualité des
prestations et les performances. Ensuite, le temps de la réflexion
écoulé et disposant - avec finalement l'entrée en vigueur de tous
les décrets d'application de la "loi Moratti" - de toutes les
données nécessaires, la présentation, sur la base également de la
résolution approuvée par cette Assemblée au mois de mars dernier,
du projet d'école portant sur l'ensemble du système éducatif
valdôtain et de la formation professionnelle que tant la collègue
Squarzino, comme le collègue Comé, ont souhaité. Un projet assurant
entre autres, sur la base de l'intégration du programme de
législature régionale: la réalisation, dans une dimension
européenne, d'un système scolaire plurilingue fondé sur un
bilinguisme réel et la valorisation dans la communauté walser de
l'allemand; la promotion de la connaissance du franco-provençal,
ainsi que la généralisation précoce de l'enseignement de l'anglais;
la définition d'un curriculum bilingue de l'élève valdôtain, de
l'école maternelle à l'école secondaire du deuxième degré, qui
assure la reconnaissance européenne des diplômes, des
certifications et des compétences acquises; l'exercice, après
concertation avec le monde de l'école et par un décret
d'application du Statut, de toutes les compétences en matière de
personnel scolaire. Voilà donc, chers collègues, qu'aujourd'hui, à
travers l'approbation de ce projet de loi, cette Assemblée donne
une première réponse au monde de l'école valdotaine, un premier pas
vers une amélioration de notre système scolaire à travers cette
adaptation, en attendant de se pencher, d'une façon globale et
générale, sur ce domaine, sur le rôle et l'avenir de l'école
valdotaine, qui depuis toujours représente le pilier de notre
autonomie, de notre spécificité et le lieu où se forment les
nouvelles générations, qui auront le devoir de maintenir et de
préserver la diversité culturelle de notre peuple.
Président - La parole au Conseiller Perrin.
Perrin (UV) - Pour affirmer avant tout que je voterai
favorablement pour ce projet de loi, qui touche à l'organisation
scolaire et aux dispositions pour le personnel scolaire, réaffirme
le principe de la particularité du système scolaire valdôtain,
fondé surtout sur l'application du bilinguisme, introduit un espace
pour l'enseignement de la langue anglaise qui pourra favoriser
davantage la communication et l'ouverture vers l'Europe et vers le
monde; à côté de la nécessité de faire face à la globalisation, une
attention tout à fait particulière est réservée à des aspects
significatifs de notre identité et à côté des langues officielles,
français et italien, introduit un espace plus important pour
l'enseignement de la langue allemande dans les pays walser et, pour
la première fois, rend officiel l'enseignement du franco-provençal.
Un projet de loi qui finalement est soumis à l'attention du
Conseil, après un travail préparatoire qui date de très longtemps,
comme cela a été rappelé par plusieurs Conseillers.
J'affirme donc vraiment mon vote favorable, non parce que j'ai
été directement concerné à la rédaction du texte licencié par le
Gouvernement dans mon rôle de continuel et souvent inutile
médiateur entre des positions différentes du groupe de l'"Union
Valdôtaine". Je ne peux passer sous silence les vicissitudes qui
ont vu le travail de l'Assesseur souvent mortifié, travail accompli
avec la confrontation à tous les niveaux: les bureaux, les
enseignants, les syndicats, même la Commission culture de l'"Union
Valdôtaine". Un projet de loi quand même qui n'était pas
satisfaisant pour l'intelligence unioniste, d'où les grandes
déclarations de principe sur la nécessité d'opérer une véritable
réforme de l'école valdôtaine, déclarations qui ont été reprises
aussi au sein de ce Conseil par une résolution, qui a été votée par
ce Conseil même. Réforme qui a été l'objet d'un débat organisé par
l'Association "XVIII Mai", une association que je définirais
para-politique, qui désormais pourra se dissoudre. A ce débat l'on
a invité des personnages illustres, mais pas l'Assesseur compétent
de la Région, qui probablement ne jouait pas de grande
considération de la part des organisateurs et des différents
rapporteurs. La grande réforme est annoncée par le supplément au
programme de législature, réforme que je partage, réforme qui
représente presque une idée fixe pour l'"Union Valdôtaine". On a
continué à citer la regrettée Madame Viglino comme femme
courageuse, qui est la seule à avoir opéré une véritable réforme de
l'école valdôtaine. Tous ses illustres successeurs - nous savons
combien il y en a eu et presque tous de l'"Union Valdôtaine" - ne
semblent pas avoir opéré de grands changements. Madame l'Assesseur,
vous qui avez été pendant ces 2 années un otage souvent plongée
vers l'impuissance face au véto, pas sûrement du Président d'alors,
mais de quelqu'un d'autre, vous serez finalement libre, surtout
bien accompagnée pour opérer une véritable réforme de l'école
valdôtaine. C'est mon souhait aussi, aujourd'hui nous nous limitons
à approuver ce projet de loi, qui sauve in extremis
l'œuvre de l'Assesseur et qui lui permet
d'aborder la reprise scolaire avec un peu de soulagement et un peu
de sérénité.
Président - La parole à la Conseillère Squarzino Secondina, pour
deuxième intervention.
Squarzino (Arc-VA) - Non per intervenire, ma solo per annunciare
che presenteremo un ulteriore ordine del giorno, perché quello
presentato da noi era "tarato" sul disegno di legge così come era
formulato in V Commissione. Gli emendamenti proposti dall'Assessore
hanno modificato in parte gli assunti dell'ordine del giorno, per
cui presenteremo un nuovo testo, che sostituisce il precedente;
volevo solo annunciarlo prima che venisse chiusa la discussione
generale.
Ordine del giorno
Il Consiglio regionale
Prendendo atto che il disegno di legge regionale n. 77,
concernente l'organizzazione della scuola dell'infanzia, primaria e
secondaria di primo grado, mira a garantire alla scuola materna
regionale le caratteristiche qualitative che la contraddistinguono
fin dalla sua istituzione;
Considerando che la sua funzione prettamente educativa
potrebbe essere messa in discussione se a tale istituto fosse
chiesto di svolgere una funzione assistenziale nei confronti di
utenti di due anni e mezzo;
Ritenendo tuttavia che alle famiglie vada garantita la
possibilità di poter accedere a servizi per la prima infanzia e ad
averli gratuitamente nel caso della frequenza di bambini da due
anni e mezzo a tre anni;
Impegna la Giunta affinché:
a) siano potenziati i servizi alla prima infanzia su tutto il
territorio regionale;
b) siano avviati gli opportuni interventi affinché sia
introdotta la gratuità di tali servizi per i bambini dai due anni e
mezzo ai tre anni.
F.to: Squarzino Secondina - Riccarand - Curtaz
Président - La parole au Conseiller Tibaldi.
Tibaldi (CdL) - Gli emendamenti presentati dall'Assessore e
dalla maggioranza apportano delle modifiche sostanziali, chiederei
un attimo di sospensione per poterli esaminare e magari tornare in
aula con le idee più chiare tutti quanti.
Président - Le Conseil est suspendu pendant 15 minutes.
Si dà atto che la seduta è sospesa dalle ore 17,22 alle ore
17,56.
Président - Nous pouvons reprendre nos travaux. Puis-je fermer
la discussion générale? La discussion générale est fermée.
La parole à l'Assesseur à l'éducation et à la culture, Charles
Teresa.
Charles (UV) - Après tous ces mois de discussion on peut dire
que jamais loi n'a été travaillée comme celle-ci et, comme il est
juste, tout le monde a désiré dire la sienne, car l'école est un
argument délicat et intéresse toutes les catégories de personnes.
Comme a dit le rapporteur, il touche aussi à nos jeunes, à nos
biens plus précieux, j'ai apprécié cette expression, je le
remercie, comme je remercie tous ceux qui sont intervenus.
Il est peut-être bien de rappeler les différents acteurs qui ont
travaillé dans tous ces mois et qui ont collaboré à la préparation
de ce texte. D'abord les groupes techniques, qui ont préparé des
documents pour les différents degrés d'école, puis il y a eu les
accords syndicaux d'avril 2004, il y a eu la contribution du
consultant, l'argument a été traité dans des discussions du Conseil
scolaire régional, la Ve Commission a traité plusieurs fois de cet
argument, notre Assemblée en a traité aussi, d'abord pour répondre
à des interpellations et puis à travers une discussion importante
au mois de mars dernier. L'année dernière j'ai rencontré avec la
Surintendante le Comité de direction du Conseil permanent des
collectivités locales; j'ai rencontré à plusieurs reprises les
enseignants précaires et pour sauvegarder leur position nous avons
traité de leur sauvegarde en particulier aux articles 5, 7 et
surtout dans les amendements à la loi n° 12. L'IRRE aussi est
intervenu avec un document très détaillé, l'argument a été traité
par les groupes de majorité. Voilà, certes il n'arrive pas pour
toutes les lois tout ce travail préparatoire et désormais les temps
sont mûrs d'en discuter pour ce petit bout d'un long chemin, parce
que ce n'est qu'un petit bout et cela l'a dit le collègue Comé et
avec un sens un peu différent Madame Squarzino. Jamais loi n'a été
examinée comme celle-ci, là je ferais même une boutade: par des
compétents et des incompétents, enfin pas des incompétents, mais
par des gens qui pas toujours ne vivent dans le monde de l'école
et, comme il peut arriver parfois, ils ont donné des solutions qui
ont annulé d'autres solutions et pas toujours les conseils
présentés étaient dans la ligne des autres et donc parfois un
conseil annulait celui de l'autre. Le document proposé naît de
l'exigence politique d'un document partagé, toutefois ce projet de
loi, malgré ses limites, sauvegarde entièrement les conquêtes qui
ont été faites par l'école valdôtaine à partir du Statut
d'autonomie.
Ce projet de loi définit un système scolaire qui met ensemble et
formalise les expériences mûries dans l'école valdôtaine à partir
de 1946 et de 1948, en les conjuguant avec les nécessités, les
obligations et les opportunités de la citoyenneté européenne. Alors
pour la citoyenneté européenne je vais souligner certains aspects
importants de la loi: l'anglais qui est absolument nécessaire comme
moyen fondamental dans l'expression et la communication du monde
contemporain, par la suite pour l'allemand on formalise pour la
première fois dans une loi le développement de l'enseignement de
l'allemand, suivant l'article 40bis de notre Statut et pour la
première fois on officialise l'enseignement du franco-provençal en
nous proposant de valoriser notre identité et d'assurer la mémoire
collective pour les jeunes générations.
Je reviendrai sur le franco-provençal pour répondre maintenant à
certaines réflexions des collègues qui sont intervenus. La collègue
Squarzino, par exemple, a fait des louanges surtout pour les choix
qui ont été faits pour le passé, des louanges que parfois je peux
partager, elle a été un peu "laudator temporis acti", je ne sais
pas, si elle avait été Conseillère à ce temps-là, ce qu'elle aurait
fait; de toute manière aujourd'hui elle s'est exprimée dans ce sens
et aussi elle s'est exprimée dans le sens de sauvegarder
l'originalité du modèle d'école valdôtaine. Je remercie le
Conseiller Comé qui a parlé de cette étape importante, de cette
loi, qui n'est qu'une petite marche pour un escalier qui est encore
tout à compléter. Il donne aussi des conseils, un en particulier je
prends en considération: il dit qu'il y a différentes lois qui
parlent d'examens de français, de différents moments de notre
histoire législative et qu'il faudrait mettre tout cela ensemble.
J'accepte ce conseil, j'en ai même déjà parlé avec certains de mes
collaborateurs, il faudra arriver à un texte unique pour réunir
tout cela et pour faire un peu plus de clarté dans un certain
domaine.
En suivant le collègue Tibaldi dans son "vol d'oiseau"... je me
suis parfois un peu perdue à vrai dire, parce qu'il a mélangé des
articles de journaux, il a fait la synthèse des journaux alors
évidemment avec de différentes voix, parce que les voix des uns ne
sont pas les voix des autres. Il a fait une synthèse des travaux
des groupes techniques, il a parlé d'un article où moi je parais
avec une certaine publicité dans un certain journal, mais cela on
l'a déjà traité dans une interpellation, donc là on fait déjà un
peu de clarté. Pour le franco-provençal... il sort à nouveau le
problème du franco-provençal et je lui avais déjà répondu en
commission, mais j'aime tout de même répéter les mêmes concepts
ici. J'ai dit qu'on retient le franco-provençal important du point
de vue linguistique, mais je considère qu'il est très important
pour ce qu'il peut véhiculer en tant qu'histoire, culture, culture
paysanne, culture matérielle, manière de penser et d'être de
générations de Valdôtains et donc que, sans connaître notre passé,
nous ne sommes pas en mesure de forger un avenir. Peut-être que
l'article, comme il est formulé, est encore très généraliste, mais
cela je l'ai déjà dit aussi en Ve Commission. Il y a une commission
qui travaille, c'est une commission du Bureau régional de
l'ethnologie et de la linguistique avec l'apport d'experts, avec
l'apport de 2 professeurs de l'Université de science de la
formation de l'Université de Val d'Aoste, parce qu'il faudra
surtout travailler avec les nouveaux instituteurs, afin de faire
passer ce message du franco-provençal, comme il est nécessaire. Le
Conseiller Tibaldi a parlé aussi de la loi n° 492, qui est
appliquée au Frioul, en Calabre et avec des expériences que nous
analysons pour voir ce qu'on peut faire. Il a en outre parlé de
l'article, 1er alinéa, où on parle des institutions scolaires qui
sont les protagonistes de l'autonomie scolaire. Là on parle de
garder toute la documentation sur l'évaluation des élèves: nous là
nous n'avons pas voulu utiliser ces termes nouveaux, les anciens
bulletins que maintenant on les appelle avec des termes nouveaux,
l'importance c'est de faire une juste évaluation des élèves; donc
on n'a pas voulu emprunter un vocabulaire à la mode non plus, c'est
notre loi à nous et il est nécessaire que nous gardions en cela
notre cachet. Quand le collègue Tibaldi a soutenu que j'ai été
soumise aux syndicats... moi je veux absolument dire que c'est
exactement le contraire. Nous avons eu un débat assez important
avec les syndicats, c'est normal; les relations ont même été
interrompues en certains moments, précisément en février 2004, mais
il est vrai aussi que, quand j'ai pris des accords au mois d'avril
2004, je dois dire que je dois respecter les accords, donc ces
accords on les trouve totalement dans cette loi. M. Tibaldi parle
d'un épisode sur l'école laïque qui m'a beaucoup frappé, j'avais
été frappée moi aussi par l'épisode dont vous parlez, quand notre
Président Ciampi a fait visite au Pape Benoît XVI au Vatican. Le
Président avait dit:
"la nostra scuola è laica"
, mais le
Pape lui a répondu qu'un
"sano laicismo"
ne va jamais contre
personne, ni contre rien et surtout il n'est pas contre la religion
et c'est un peu la même chose. Vous dites que certaines écoles ne
sont pas prises en considération, ce n'est pas vrai. Prenez
l'alinéa 7 du 1er article:
"le scuole paritarie assicurano il
perseguimento delle finalità della presente legge"
. On a voulu
le rappeler, donc là aussi il n'y a pas eu un oubli, mais dans ce
sens, d'un laïcisme absolument nécessaire, mais qui n'est pas
contre.
J'ai bien apprécié ce que M. Salzone a dit. Il a rappelé le
problème de la double ponctuation, la nécessité de faire un peu de
clarté sur la double ponctuation pour les écoles au-dessous ou en
dessus de 500 mètres. Nous avions attendu au début que le Parlement
italien puisse faire une loi où enfin discuter de ce problème, le
Parlement ne l'a pas faite, donc nous avons voulu cet article qui
est absolument nécessaire. On garde les écoles de montagne de la
loi de 1957, mais on veut dépasser ce stade d'autour de 600 mètres,
ce qui crée de l'inégalité avec les enseignants.
Le Conseiller Salzone parle d'un
"sottile segnale di
chiusura"
dans la loi, moi je dirais qu'il y a un subtil,
peut-être trop subtil signal d'identité, il faudra le voir dans les
étapes ultérieures de donner un peu plus de force au signal
d'identité. Ce que je veux ajouter c'est l'article qui parle de la
nécessité d'avoir un examen de français aussi pour les enseignants
qui viennent de l'extérieur et qui sont habilités déjà dans le
restant de l'Italie à enseigner le français, parce que notre
français n'est pas le français de Belgique ou le français du
Valais, c'est un français qui se base sur une histoire, sur une
tradition, sur un vécu de la Vallée d'Aoste et il est juste que les
enseignants qui viennent ici à enseigner le français connaissent
pourquoi le français n'est pas notre seconde langue, comme
quelqu'un dit, mais c'est notre première langue, parce qu'elle a
été introduite il y a 4 siècles et demi, alors que l'italien a été
introduit seulement il y a un siècle et demi. Il est juste alors
qu'aussi les enseignants de français connaissent notre réalité,
ainsi que les lois relatives à l'enseignement au Val d'Aoste. Avec
cela j'ai terminé.
Président - Nous pouvons passer à la votation de l'ordre du jour
qui a été présenté dans sa nouvelle formulation par le groupe
"Arcobaleno".
La parole à la Conseillère Squarzino Secondina.
Squarzino (Arc-VA) - Come avete potuto vedere, abbiamo dovuto
riformulare la premessa dell'ordine del giorno, adeguandola al
nuovo comma formulato secondo l'emendamento proposto
dall'Assessore. Perché questo ordine del giorno? Noi riteniamo che
la scuola materna possa svolgere un ruolo molto importante dal
punto di vista formativo ed educativo. È stato ricordato in altri
interventi la qualità della scuola materna e come questa abbia una
sua specificità concernente sia il fatto che la sua finalità è
essenzialmente formativa, sia il fatto che questa scuola materna
svolge al suo interno delle attività bilingue. Riteniamo pertanto
che sarebbe opportuno che a questa scuola non si iscrivessero i
bambini dai 2 anni e mezzo ai 3 anni, così come prevede la "riforma
Moratti". Riteniamo tuttavia che vi sia da parte delle famiglie una
richiesta precisa, una richiesta di avere comunque dei servizi per
la prima infanzia gratuiti. Perché vi è questa domanda così forte?
Perché è stato introdotto nella "riforma Moratti" questo principio
della possibilità dell'iscrizione anticipata alla scuola materna?
Proprio per venire incontro a 2 problemi: il primo è che vi sono
pochi posti di servizi per l'infanzia sul territorio nazionale,
stamani ricordavamo che anche in Valle d'Aosta, pur avendo una
scuola materna di eccellenza, il rapporto bambini-posti disponibili
è di 10 a 2, quindi vi è l'esigenza di venire incontro alla carenza
di posti negli asili nido; il secondo riguarda l'esigenza di non
pesare sul bilancio familiare per la frequenza all'asilo nido di
bambini da 2 anni e mezzo a 3 anni. Questo criterio ha suggerito un
principio della "riforma Moratti": quello di consentire l'anticipo
dell'iscrizione alla scuola materna dei bambini da 2 anni e mezzo a
3 anni.
Nella premessa non entriamo in merito se la legge dice "sì" o
"no", prendiamo atto che la legge, qualunque sia la formulazione
che poi dopo sarà data, proprio perché vuole garantire i livelli
qualitativi della scuola così come si è venuta a creare in Valle
d'Aosta, vuol garantire i livelli qualitativi anche della scuola
materna. Livelli qualitativi che avrebbero difficoltà ad essere
assicurati se si chiedesse alla scuola materna di fare un'azione di
assistenza più che di educazione. Prendiamo atto quindi di questo
stato di fatto, ma prendiamo atto anche che non possiamo
penalizzare le famiglie rispetto ad altre parti del territorio
nazionale; allora chiediamo alla Giunta un impegno, che forse la
Giunta ha già inserito, forse qui non abbiamo detto: "potenziare
come nel loro programma di governo..." - ma era sottinteso - "... i
servizi per la prima infanzia", poi chiediamo che si pensi ad un
progetto, per cui si riesca ad introdurre la gratuità dei servizi
alla prima infanzia per i bambini dai 2 anni e mezzo a 3 anni, così
che questi non siano costretti ad iscriversi alla scuola materna
perché la famiglia non debba pagare la retta, che invece dovrebbe
pagare se i bambini frequentano gli asili nido. Questa è la
finalità del nostro ordine del giorno.
Président - La parole à l'Assesseur à l'éducation et à la
culture, Charles Teresa.
Charles (UV) - Je réponds au nom du Gouvernement, parce qu'à
vrai dire ce choix de la première enfance n'est pas du ressort de
l'Assessorat de l'instruction, mais d'un autre ressort, cependant,
au nom de la Junte, je vais répondre.
Le premier point:
"siano potenziati i servizi alla prima
infanzia"
. Le choix du Gouvernement régional va déjà dans ce
sens, ce matin même on en a parlé, mais tout de même, dans un
moment où nous ne pouvons pas augmenter les frais courants, nous ne
pouvons pas accepter de soutenir des frais ultérieurs et d'accepter
cette formule qui est probablement instrumentale et donc je demande
l'abstention.
Président - La parole à la Conseillère Squarzino Secondina, pour
déclaration de vote.
Squarzino (Arc-VA) - Voteremo a favore di questo ordine del
giorno, però mi permetta, Assessore, di rifiutare quel termine
strumentale, perché le posso assicurare che la nostra intenzione
non era strumentale, ma era l'analisi di un problema reale, il
tentativo di cercare una soluzione: garantiamo il livello della
scuola materna così com'è, rispondiamo ugualmente alle richieste
delle famiglie; quindi il nostro è un tentativo di mettere insieme
le due esigenze. Prendo atto che il Governo non ha questa
sensibilità, noi comunque voteremo a favore.
Président - Je soumets au vote l'ordre du jour qui a été
présenté par le groupe "Arcobaleno":
Conseillers présents: 32
Votants: 4
Pour: 4
Abstentions: 28 (Borre, Caveri, Cerise, Cesal, Charles Teresa,
Comé, Ferraris, Fey, Fiou, Fosson, Frassy, Isabellon, Lanièce,
Lattanzi, Lavoyer, Maquignaz, Nicco, Pastoret, Perrin, Perron,
Praduroux, Rini, Sandri, Tibaldi, Vicquéry, Viérin Adriana, Viérin
Laurent, Viérin Marco)
Le Conseil n'approuve pas.
Président - Nous passons à examiner les articles. Vi ricordo che
votiamo sul nuovo testo della V Commissione, che ha espresso il suo
parere all'unanimità, per contro la II Commissione ha espresso
parere favorevole a maggioranza.
Sono stati presentati diversi emendamenti, tra cui gli
emendamenti nn. 1 (al titolo), 2 e 9 - che leggerò congiuntamente -
presentati dall'"Arcobaleno": essi introducono il concetto dello
stralcio, difficilmente contemplabile dal nostro Regolamento.
Considerato che tale disegno di legge è stato presentato con
procedura di urgenza, consentirei alla collega Squarzino di
illustrare gli emendamenti che sono stati presentati, in modo che
il ragionamento che l'ha portata a presentarli rimanga agli atti di
questo dibattito. Do lettura degli emendamenti:
Emendamento
Il Titolo del disegno di legge n. 77 è così
modificato:
"Disposizioni in materia di organizzazione scolastica, in
armonia con i principi dettati dal decreto legislativo 19/2/2004,
n. 59" (Definizione delle norme generali relative alla scuola
dell'infanzia e al primo ciclo dell'istruzione, a norma
dell'articolo 1 della legge 28 marzo 2003, n. 53).".
Emendamento
Il Disegno di legge n. 77 comprende i capi I, II e gli
articoli 8 e 9.
Emendamento
Gli articoli 7 e 9 fanno parte di un altro disegno di legge,
dal titolo:
"Disposizioni in materia di personale scolastico.
Modificazioni della legge regionale 8 marzo 1993, n. 12
(Accertamento della piena conoscenza della lingua francese per il
personale ispettivo, direttivo, docente ed educativo delle
istituzioni scolastiche dipendenti della Regione).".
La parola alla Consigliera Squarzino Secondina.
Squarzino (Arc-VA) - Capisco la logica in base alla quale si
sono ammessi gli emendamenti nn. 1, 2 e 9, che miravano a
distinguere i due disegni di legge presenti in questo mio testo.
Però vorrei proprio soffermarmi per spiegarla. Nella mia relazione
ho detto in modo esplicito che in questo disegno di legge vi sono
due argomenti totalmente diversi fra loro... ed è un argomento che
anche a livello di audizione abbiamo avuto modo di ascoltare. In
commissione, proprio perché è stato dato un parere in modo
affrettato... Tra parentesi, vorrei esplicitare che è stato dato
all'unanimità, ma la sottoscritta non ha partecipato al parere su
questo disegno di legge come protesta, perché è stato dato un
parere senza aver acquisito una serie di elementi. Fra l'altro, la
discussione che avviene oggi e il numero di emendamenti che lo
stesso Governo propone dimostra come probabilmente ci voleva
un'ulteriore riflessione; in questa ulteriore riflessione forse si
sarebbero potuti distinguere i 2 disegni di legge.
La sottoscritta avrebbe potuto anche in base al Regolamento
presentare un disegno di legge ad hoc che riguardava solo la terza
parte, ma fare questo voleva dire rinviare ulteriormente tale parte
della legge. Noi invece siamo convinti che la parte terza ha delle
norme urgenti, che non possono essere rinviate ulteriormente, per
cui non siamo ricorsi a tale stratagemma che avrebbe avuto come
effetto il ritardo del provvedimento, però volevamo sottolineare
come alcune volte bisogna fare attenzione a dei "monstrum"
giuridici perché, come dicevo nella mia relazione, sfido chiunque
voglia fare una ricerca sulla "riforma Moratti" in Valle d'Aosta, o
sulla legge quadro sul sistema scolastico valdostano, di trovare in
questo titolo - dove si parla dell'accertamento della conoscenza
della lingua francese - gli elementi conoscitivi.
Ringrazio il Presidente per avermi dato la possibilità di
spiegare gli emendamenti, prendo atto che non è possibile ed invito
ad una maggior attenzione rispetto alla predisposizione di testi ed
invito anche le commissioni a dare più tempo. So che questo è un
invito che cade nel vuoto, perché solo in questi giorni abbiamo la
dimostrazione ulteriore che per altre commissioni tali inviti non
valgono.
Presidente - Come convenuto, gli emendamenti nn. 1, 2 e 9 sono
dichiarati inammissibili e non li metto in votazione.
All'articolo 1 vi è l'emendamento n. 1 dei Consiglieri Comé,
Lanièce e Viérin Marco; ne do lettura:
Emendamento
Il titolo del disegno di legge regionale n. 77 viene così
modificato:
"Disposizioni in materia di organizzazione e di personale
scolastico nell'ambito della scuola dell'obbligo con riferimento
all'applicazione della legge Moratti in Valle d'Aosta.
Modificazioni alla legge regionale 8 marzo 1993, n. 12
(Accertamento della piena conoscenza della lingua francese per il
personale ispettivo, direttivo, docente ed educativo delle
istituzioni scolastiche dipendenti dalla Regione)."
La parola al Consigliere Comé.
Comé (SA) - L'emendamento presentato dalla "Stella Alpina" è
simile all'emendamento n. 1 del gruppo "Arcobaleno", nel senso che
ritenevamo non fosse sufficientemente chiara soprattutto la prima
parte del titolo del disegno di legge. Abbiamo quindi reputato
opportuno presentare un emendamento per specificare l'ambito di
applicazione:
"nell'ambito della scuola dell'obbligo con
riferimento all'applicazione della legge Moratti"
. Ritenevamo
che questo fosse un elemento di maggior chiarezza rispetto al testo
che è rappresentato dalla Giunta.
Presidente - La parola alla Consigliera Squarzino Secondina.
Squarzino (Arc-VA) - Noi votiamo l'emendamento perché va
nell'ottica di chiarezza, anche se vi è un termine:
"applicazione della legge Moratti"
, che non ci piace molto,
preferiamo il nostro, ma ne parliamo dopo.
Presidente - Pongo in votazione l'emendamento n. 1 dei
Consiglieri Comé, Lanièce e Viérin Marco:
Consiglieri presenti: 32
Votanti e favorevoli: 12
Astenuti: 20 (Borre, Caveri, Cerise, Cesal, Charles Teresa,
Ferraris, Fey, Fosson, Isabellon, Maquignaz, Nicco, Pastoret,
Perrin, Perron, Praduroux, Rini, Sandri, Vicquéry, Viérin Adriana,
Viérin Laurent)
Il Consiglio non approva.
Presidente - Vi è l'emendamento n. 3 del gruppo "Arcobaleno",
sempre al titolo; ne do lettura:
Emendamento
Nel titolo, dopo la parola "scolastico", è inserita
l'espressione: ", in armonia con i principi dettati dal decreto
legislativo 19 febbraio 2004, n. 59 (Definizione delle norme
generali relative alla scuola dell'infanzia e al primo ciclo
dell'istruzione, a norma dell'articolo 1 della legge 28 marzo 2003,
n. 53)".
La parola alla Consigliera Squarzino Secondina.
Squarzino (Arc-VA) - Vi è la necessità di inserire all'interno
del titolo - così illustro anche l'emendamento n. 4 contestualmente
- un inciso:
"in armonia con i principi dettati dal decreto
legislativo..."
. Fra l'altro, questa frase non me la sono
inventata io, ma sono andata a prenderla tale e quale dalla
relazione di accompagnamento che la Giunta ha presentato al disegno
di legge; in relazione si dice:
"il disegno di legge che si
sottopone all'esame del Consiglio regionale detta disposizioni
sulla scuola dell'infanzia e su quella del primo ciclo di
istruzione, in armonia con i principi dettati dal decreto
legislativo..."
tal dei tali. A noi pareva che questo
principio, che la Giunta stessa ha indicato nella relazione,
venisse esplicitato sia nel titolo, sia nel primo comma
dell'articolo 1, dove vengono individuate le finalità della
legge.
Presidente - Pongo in votazione l'emendamento n. 3 del gruppo
"Arcobaleno":
Consiglieri presenti: 32
Votanti e favorevoli: 11
Astenuti: 21 (Borre, Caveri, Cerise, Cesal, Charles Teresa,
Ferraris, Fey, Fiou, Fosson, Isabellon, Maquignaz, Nicco, Pastoret,
Perrin, Perron, Praduroux, Rini, Sandri, Vicquéry, Viérin Adriana,
Viérin Laurent)
Il Consiglio non approva.
Presidente - All'articolo 1 vi è l'emendamento n. 1 della "Casa
delle Libertà"; ne do lettura:
Emendamento
Il primo comma dell'articolo 1 è modificato come
segue:
"1. La presente legge, nel rispetto dello Statuto speciale,
conformemente ai principi costituzionali e dell'ordinamento
dell'Unione europea e in applicazione della Legge 28 marzo 2003, n.
53 individua gli strumenti e i percorsi per garantire agli alunni
della scuola dell'infanzia, della scuola primaria e di quella
secondaria di primo grado la formazione culturale e l'apprendimento
secondo criteri e con obiettivi che mirano alla crescita culturale
e psicologica delle giovani generazioni di cui debbono essere
favoriti le conoscenze, le competenze, l'autonomia ed il senso di
responsabilità.".
La parola al Consigliere Tibaldi.
Tibaldi (CdL) - La "ratio" di questo emendamento è la stessa di
quella degli emendamenti proposti prima dai colleghi della "Stella
Alpina" e dell'"Arcobaleno", ovvero si fa riferimento in maniera
molto blanda nella relazione di tale disegno di legge al fatto che
queste disposizioni sono in armonia con i principi dettati dal
decreto n. 59/2004, applicativo della "legge Moratti"... poi tale
affermazione che è plausibile, è talmente naturale che però non
ritroviamo nell'articolo 1. Fermo restando le competenze
statutarie, i principi costituzionali, l'ordinamento dell'Unione
europea, riteniamo che, se di applicazione di riforma si vuole
parlare, sia bene inserirlo per iscritto nell'articolo stesso,
quindi chiediamo che con questo emendamento si inserisca la frase:
"in applicazione della legge 28 marzo 2003, n. 53"
e a
seguire tutto il resto dell'articolo.
Presidente - Pongo in votazione l'emendamento n. 1 della "Casa
delle Libertà":
Consiglieri presenti: 31
Votanti e favorevoli: 11
Astenuti: 20 (Borre, Caveri, Cerise, Cesal, Charles Teresa,
Ferraris, Fey, Fiou, Fosson, Isabellon, Maquignaz, Nicco, Pastoret,
Perrin, Perron, Praduroux, Sandri, Vicquéry, Viérin Adriana, Viérin
Laurent)
Il Consiglio non approva.
Presidente - All'articolo 1 vi è l'emendamento n. 4
dell'"Arcobaleno; ne do lettura:
Emendamento
Al comma 1 dell'articolo 1, prima della parola "individua" è
inserita l'espressione "e in armonia con i principi dettati dal
decreto legislativo 19 febbraio 2004, n. 59 (Definizione delle
norme generali relative alla scuola dell'infanzia e al primo ciclo
dell'istruzione, a norma dell'articolo 1 della legge 28 marzo 2003,
n. 53)".
Lo pongo in votazione:
Consiglieri presenti: 32
Votanti e favorevoli: 11
Astenuti: 21 (Borre, Caveri, Cerise, Cesal, Charles Teresa,
Ferraris, Fey, Fiou, Fosson, Isabellon, Maquignaz, Nicco, Pastoret,
Perrin, Perron, Praduroux, Rini, Sandri, Vicquéry, Viérin Adriana,
Viérin Laurent)
Il Consiglio non approva.
Presidente - La parola alla Consigliera Squarzino Secondina
sull'articolo 1.
Squarzino (Arc-VA) - Chiederei di mettere in votazione in modo
separato i commi dell'articolo 1, il comma 1 e poi tutti gli altri
insieme. Grazie.
Presidente - Non vi sono difficoltà da parte della Presidenza ad
accettare questa richiesta. Pongo in votazione il comma 1
dell'articolo 1:
Consiglieri presenti: 32
Votanti e favorevoli: 26
Astenuti: 6 (Curtaz, Frassy, Lattanzi, Riccarand, Squarzino
Secondina, Tibaldi)
Il Consiglio approva.
Presidente - Pongo in votazione tutti gli altri commi
dell'articolo 1:
Consiglieri presenti: 32
Votanti e favorevoli: 29
Astenuti: 3 (Frassy, Lattanzi, Tibaldi)
Il Consiglio approva.
Presidente - Al comma 1 dell'articolo 2 sono stati presentati 3
emendamenti: l'emendamento n. 1 a firma del Consigliere Sandri e
dell'Assessore Charles Teresa, l'emendamento n. 5 dell'"Arcobaleno"
e l'emendamento n. 2 dei Consiglieri Comé, Lanièce e Viérin Marco;
ne do lettura:
Emendamento
Il comma 1 dell'articolo 2 è soppresso.
Emendamento
Il comma 1 dell'articolo 2 è sostituito dal seguente:
"1. Nel rispetto delle finalità educative e formative della
scuola dell'infanzia, in considerazione dell'attività bilingue che
anche detta scuola deve assicurare, possono iscriversi al primo
anno solo le bambine e i bambini che compiano tre anni entro il 31
gennaio dell'anno scolastico di riferimento.".
Emendamento
L'articolo 2, comma 1, viene così modificato:
"1. Nel rispetto delle finalità educative e formative della
scuola d'infanzia, possono iscriversi al primo anno le bambine e i
bambini che compiono i tre anni di età entro il 31/01 dell'anno
successivo.".
All'articolo 2 vi è un altro emendamento del Consigliere Sandri
e dell'Assessore Charles Teresa; ne do lettura:
Emendamento
Dopo il comma 3 dell'articolo 2 è aggiunto il
seguente:
"3bis. Nel rispetto delle finalità educative e formative
della scuola dell'infanzia, per il mantenimento dei livelli di
prestazione conseguenti agli adattamenti degli orientamenti
dell'attività educativa alle esigenze socio-culturali e
linguistiche della Valle d'Aosta ed a garanzia dei diritti
dell'utenza, gli anticipi delle iscrizioni alla scuola
dell'infanzia sono regolati con apposita intesa tra l'Assessorato
competente in materia di istruzione, il Consorzio degli Enti locali
della Valle d'Aosta (CELVA) e le organizzazioni sindacali
scolastiche.".
La parola all'Assessore all'istruzione e cultura, Charles
Teresa.
Charles (UV) - J'avais pris un accord avec les collègues de
l'"Edelweiss", leur amendement n° 2... parce qu'effectivement,
comme il est formulé, c'était notre première formulation comme
amendement au texte de la Ve Commission. Le texte de la Ve
Commission proposait pour les enfants qui faisaient leur troisième
année pour le 31 décembre, nous avions corrigé au 31 janvier pour
maintenir ce qui est l'existant. Après on nous a expliqué que c'est
bien plus prudent de nuancer et de donner plus de possibilités,
comme nous l'avons formulé dans notre amendement n° 2, car de cette
manière on laisse plus de possibilités, parce que l'article formulé
de cette manière pourrait être contesté. J'avais trouvé un accord
avec M. Comé, qui pourrait accepter le nôtre, parce qu'il y est
contenu en quelque manière.
Président - On votera l'amendement du Conseiller Sandri et de
l'Assesseur Charles Teresa.
La parole au Conseiller Comé.
Comé (SA) - Come è stato annunciato dall'Assessore, essendo il
comma 1 dell'articolo 2 soppresso nella presentazione della
proposta della maggioranza - che era nelle finalità del nostro
emendamento -, ritiriamo l'emendamento n. 2.
Presidente - L'emendamento n. 2 dei Consiglieri Comé, Lanièce e
Viérin Marco è ritirato.
La parola alla Consigliera Squarzino Secondina.
Squarzino (Arc-VA) - Anche noi abbiamo presentato un emendamento
al comma di questo articolo, in cui, tenendo conto di eventuali
osservazioni che potevano venire, ci siamo preoccupati di spiegare
perché la Valle d'Aosta può intervenire in questa materia. Qui
diciamo:
"nel rispetto delle finalità educative e formative
della scuola dell'infanzia, in considerazione dell'attività
bilingue che anche detta scuola deve assicurare..."
, quindi
diamo al legislatore la possibilità di motivare perché si dice "no"
all'iscrizione anticipata alla scuola materna, altrimenti la
formulazione così come è stata suggerita dall'Assessore insieme al
relatore della legge... a nostro avviso, prende atto della
situazione attuale, ma non vi è una scelta politica chiara in una
direzione. Quando dicevo che tale provvedimento ha tante cose
positive... però è una legge che non fa scelte politiche, questo è
un esempio; qui registra la situazione attuale, senza dare un
"input" ulteriore. Non condividiamo quindi l'emendamento proposto
dal relatore e chiediamo di votare il nostro.
Presidente - La parola al Consigliere Frassy.
Frassy (CdL) - Alcune considerazioni su questo emendamento vanno
fatte, perché riepilogano la maniera caotica in cui è stata
affrontata la materia. Nella discussione generale hanno già
ricordato i colleghi che mi hanno preceduto tempi e modi con cui
abbiamo potuto approfondire una materia complessa, sulla quale la
Regione è in ritardo almeno di un anno, ma l'emendamento presentato
dall'Assessore e dal collega Sandri ha del paradossale, in quanto
questo va ad azzerare una modifica che era stata concordata in sede
di V Commissione. Il collega Sandri non perde occasione per
dimostrare una "schizofrenia" politica che lo rende inattendibile
come Presidente di Commissione, non è la prima volta che opera per
trovare dei percorsi unitari in commissione, arriva in aula e
smentisce sé stesso. Prendiamo atto che anche questa volta è
riuscito nell'impresa difficile di smentire sé stesso ma, al di là
di quello che può essere un aspetto personale e politico del
collega Sandri, non condividiamo il meccanismo che avete messo in
piedi ed è un meccanismo che non dice nulla, perché l'emendamento
n. 2 che voteremo successivamente demanda gli anticipi delle
iscrizioni ad un'apposita intesa. Questa apposita intesa, che
coinvolge l'Assessorato, il Celva e le organizzazioni sindacali, al
di là di evidenziare una legge che è una via di mezzo fra un
manifesto politico-ideologico e un accordo sindacale, non ci dà
certezza sui tempi. Vista l'esperienza passata della fase di
sperimentazione... sulla quale sappiamo come l'hanno pensata i
sindacati, perché non dimentichiamoci che prima di questa legge vi
sono stati 2 accordi in sede sindacale, sottoscritti dai sindacati
e dall'Assessore Charles, ed erano 2 accordi che dicevano che in
Valle d'Aosta la sperimentazione non si applicava per tutta una
serie di questioni risibili, come quella della difficoltà degli
spazi, dei trasporti e quant'altro. Riteniamo perciò che
l'emendamento successivo non dia garanzie sull'effettiva fruizione
dell'anticipazione dell'iscrizione della scuola dell'infanzia;
perciò per questi motivi esprimiamo un giudizio contrario ai 2
emendamenti.
Presidente - La parola alla Consigliera Squarzino Secondina.
Squarzino (Arc-VA) - Per chiedere un'informazione alla
Presidenza: con la votazione dell'emendamento n. 1 del Governo
cadono sia gli emendamenti della "Stella Alpina", che ha
rinunciato, sia il nostro, vero?
Presidente - Certo, confermo.
Squarzino (Arc-VA) - Ecco quindi che anche nella formulazione
l'aver inserito la modifica del comma 1 dell'articolo 2 come terzo
comma e non come modifica del comma 1 dell'articolo 2 impedisce
anche ai legislatori di intervenire su tali comma. Questo è il
motivo per cui voteremo contro l'emendamento n. 1, perché non ci
consente di portare alla votazione il nostro emendamento.
Presidente - Proceduralmente lei ha centrato la questione, le
ricordo che le era possibile presentare un sub-emendamento
all'emendamento n. 1 del Consigliere Sandri e dell'Assessore
Charles Teresa, ma con questa procedura il vostro emendamento, una
volta votato l'emendamento in questione, decade.
La parola al Consigliere Sandri.
Sandri (GV-DS-PSE) - In merito alla schizofrenia, credo sia poco
carino il modo con cui si attribuiscono malattie più o meno vere, o
supposte ai colleghi, quindi manterrei un atteggiamento
professionale: io non mi occupo di avvocatura, lui non si occupi di
medicina!
Per quanto riguarda il passaggio, credo sia da chiarire il
perché sia stato predisposto tale emendamento. Nel lasso di tempo
intercorso tra la formulazione del parere da parte della
commissione, l'iscrizione e la discussione in aula del testo di
legge, è avvenuto un "piccolo" fatto: l'emanazione della sentenza
n. 279/2005 della Corte Costituzionale, presieduta da Capotosti,
che il 15 luglio 2005 ha sentenziato, su un ricorso sviluppato
dalle Regioni Emilia Romagna e Friuli Venezia Giulia, in merito a
una serie di competenze su tutta una serie di temi legati alla
"riforma Moratti" per quanto riguarda la suddivisione di competenze
fra Stato e regioni, in particolare sul problema dell'anticipazione
dell'iscrizione nella materna.
Credo che la dizione che è stata presentata come emendamento sia
quella che tiene conto non solo del lavoro fatto in commissione, ma
anche di tale sentenza, quindi la necessità di non farsi impugnare
a livello statale immediatamente questa norma e, d'altra parte, di
riservare alla nostra Regione la possibilità di articolare tale
tipo di norma esattamente come era stato predisposto dalla
commissione, rispettando le caratteristiche peculiari, con un
meccanismo che mi è sembrato il più corretto perché coinvolge anche
gli enti locali.
Presidente - Pongo in votazione l'emendamento n. 1 del
Consigliere Sandri e dell'Assessore Charles Teresa:
Consiglieri presenti e votanti: 30
Favorevoli: 25
Contrari: 5
Il Consiglio approva.
Presidente - L'emendamento n. 5 del gruppo "Arcobaleno" è
decaduto. Pongo in votazione l'emendamento n. 2 del Consigliere
Sandri e dell'Assessore Charles Teresa:
Consiglieri presenti: 30
Votanti: 27
Favorevoli: 25
Contrari: 2
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - La parola alla Consigliera Squarzino Secondina
sull'articolo 2.
Squarzino (Arc-VA) - Chiedo al Presidente di mettere in
votazione i commi separatamente, cioè i commi ex 2 e 3, che
diventano 1 e 2 e il comma 3bis.
Presidente - Non ho difficoltà ad accettare la procedura. Pongo
in votazione i commi ex 2 e 3:
Consiglieri presenti: 28
Votanti e favorevoli: 26
Astenuti: 2 (Frassy, Tibaldi)
Il Consiglio approva.
Presidente - Pongo in votazione il comma 3bis:
Consiglieri presenti: 29
Votanti: 26
Favorevoli: 24
Contrari: 2
Astenuti: 3 (Curtaz, Riccarand, Squarzino Secondina)
Il Consiglio approva.
Presidente - Chiedo scusa, avevamo già votato il comma 3bis...
quindi l'articolo 2, di cui do lettura, è stato approvato con
votazione separata:
Articolo 2
(Attività educative e formative nella scuola
dell'infanzia)
1. L'orario annuale della scuola dell'infanzia è determinato
da un minimo di 1026 ore, nelle scuole in cui è presente un solo
insegnante, ad un massimo di 1700 ore.
2. Per il perseguimento delle finalità educative e formative
della scuola dell'infanzia, sono ricavati, all'interno dell'orario
di insegnamento, spazi temporali da dedicare alla programmazione
collegiale, da definire con le modalità di cui all'articolo 7,
comma 1.
3. Nel rispetto delle finalità educative e formative della
scuola dell'infanzia, per il mantenimento dei livelli di
prestazione conseguenti agli adattamenti degli orientamenti
dell'attività educativa alle esigenze socio-culturali e
linguistiche della Valle d'Aosta ed a garanzia dei diritti
dell'utenza, gli anticipi delle iscrizioni alla scuola
dell'infanzia sono regolati con apposita intesa tra l'Assessorato
competente in materia di istruzione, il Consiglio permanente degli
enti locali e le organizzazioni sindacali scolastiche.
Possiamo proseguire con l'articolo 3, che pongo in
votazione:
Consiglieri presenti: 29
Votanti e favorevoli: 27
Astenuti: 2 (Frassy, Tibaldi)
Il Consiglio approva.
Presidente - All'articolo 4 vi è l'emendamento n. 3 del
Consigliere Sandri e dell'Assessore Charles Teresa; ne do
lettura:
Emendamento
Il comma 1 dell'articolo 4 è sostituito dal seguente:
"1. L'orario annuale della scuola secondaria di primo grado è
determinato da un minimo di 1056 ore ad un massimo di 1188
ore.".
La parola al Consigliere Frassy.
Frassy (CdL) - Chiedo che il presentatore lo illustri. Visto che
qui stiamo dando i numeri e ogni occasione è buona per cambiare i
numeri, vorremmo capire se sono i numeri giusti e su quali
presupposto lo sono.
Presidente - La parola al Consigliere Sandri.
Sandri (GV-DS-PSE) - I numeri sono giusti, anche se non è stata
così semplice la determinazione, perché abbiamo avuto
sollecitazioni di vario genere. Il numero emerge dalla presenza del
numero minimo di 32 ore per 36 settimane... e un numero massimo di
1.188 ore, che è la somma della parte obbligatoria del monte ore
più la parte delle attività facoltative, come previsto dalla norma
nazionale... scusa, 33; 1.188 sono la somma invece delle attività
obbligatorie più quelle facoltative presenti nel decreto nazionale,
abbiamo riprodotto i limiti massimi previsti dalla normativa
nazionale.
Presidente - Pongo in votazione l'emendamento n. 3 del collega
Sandri e dell'Assessore Charles Teresa:
Consiglieri presenti: 32
Votanti e favorevoli: 29
Astenuti: 3 (Frassy, Lattanzi, Tibaldi)
Il Consiglio approva.
Presidente - Pongo in votazione l'articolo 4 nel testo così
emendato:
Articolo 4
(Attività educative e didattiche nella scuola secondaria di
primo grado)
1. L'orario annuale della scuola secondaria di primo grado è
determinato da un minimo di 1056 ore ad un massimo di 1188
ore.
2. Per la definizione della dotazione organica del personale
docente della scuola secondaria di primo grado, si tiene conto
dell'orario di insegnamento di cui al comma 1 e delle necessità
derivanti dall'applicazione dell'articolo 1, comma 6, fermo
restando quanto stabilito dall'articolo 2 della legge regionale 22
agosto 1994, n. 53 (Norme per l'attuazione degli articoli 39 e 40
dello Statuto speciale nelle scuole secondarie di primo grado della
Valle d'Aosta).
Consiglieri presenti: 32
Votanti e favorevoli: 29
Astenuti: 3 (Frassy, Lattanzi, Tibaldi)
Il Consiglio approva.
Presidente - All'articolo 5 vi è l'emendamento n. 6
dell'"Arcobaleno", l'emendamento n. 3 dei Consiglieri Comé, Lanièce
e Viérin Marco e l'emendamento n. 4 del Consigliere Sandri e
dell'Assessore Charles Teresa; ne do lettura:
Emendamento
Al comma 1 dell'articolo 5, l'espressione "sono definite
dalla Giunta regionale, sulla base dei criteri stabiliti
annualmente, sentite le organizzazioni sindacali scolastiche," è
sostituita dalla seguente: "sono definite sulla base di criteri,
stabiliti annualmente dalla Giunta regionale, che recepiscono le
indicazioni concordate con le organizzazioni sindacali
scolastiche".
Emendamento
L'articolo 5, comma 1, viene così modificato:
"1. Per l'innalzamento dei livelli dell'offerta formativa
nella scuola valdostana, le dotazioni organiche, complessiva e
funzionale, sono definite annualmente dalla Giunta regionale, sulla
base dei criteri stabiliti di concerto con le organizzazioni
sindacali scolastiche al fine di garantire la copertura del tempo
mensa, la contemporaneità dei docenti, l'insegnamento della lingua
inglese nella scuola primaria, la copertura delle supplenze brevi
nella scuola dell'infanzia e del primo ciclo di istruzione, la
realizzazione di particolari progetti di innovazione, secondo
quanto stabilito dall'articolo 19 della legge regionale 26 luglio
2000, n. 19 (Autonomia delle istituzioni scolastiche), il
funzionamento delle scuole nei comuni di montagna e la piena
integrazione degli alunni diversamente abili e di quelli
stranieri.".
Emendamento
Il comma 1 dell'articolo 5 è sostituito dal seguente:
"1. Per l'innalzamento dei livelli dell'offerta formativa
nella scuola valdostana, le dotazioni organiche, complessiva e
funzionale, sono definite annualmente dalla Giunta regionale, sulla
base dei criteri preventivamente stabiliti sentite le
organizzazioni sindacali scolastiche, al fine di consentire la
copertura del tempo mensa, la contemporaneità dei docenti,
l'insegnamento della lingua inglese nella scuola primaria, la
copertura delle supplenze brevi nella scuola dell'infanzia e del
primo ciclo di istruzione, la realizzazione di particolari progetti
di innovazione, secondo quanto stabilito dall'articolo 19 della
legge regionale 26 luglio 2000, n. 19 (Autonomia delle istituzioni
scolastiche), il funzionamento delle scuole nei comuni di montagna
e l' integrazione degli alunni diversamente abili e di quelli
stranieri.".
La parola alla Consigliera Squarzino Secondina.
Squarzino (Arc-VA) - Il nostro emendamento mira solo ad
introdurre nell'articolato la presenza dei sindacati, ma una
presenza che non sia ridotta solo all'espressione
"sentite le
organizzazioni sindacali"
, come propone l'"emendamento Sandri".
Vogliamo ricordare che abbiamo un parere scritto di un sindacato,
altri ce lo hanno detto oralmente che quella espressione non
significa nulla, "perché li sento, possono dire quello che
vogliono, ma io poi, come Governo, faccio quel che voglio". Dato
che qui si tratta di materia contrattuale... perché è vero che ogni
anno la Giunta definisce gli organici, ma lo fa sulla base di
criteri che scaturiscono da una contrattazione che è avvenuta con
le parti sociali, con i sindacati, cioè "in accordo con", non solo
"sentito". Qui rileggo il parere espresso dai sindacati CGIL, SAVT
e SNALS, a cui espressamente avevamo chiesto di esprimersi su
questo emendamento:
"Trattandosi di dotazione organica che è materia di
contrattazione con le parti sociali, al fine di garantire criteri
stabili ed omogenei nel tempo, si chiede di riformulare parte del
testo, cioè si chiede che quei criteri siano definiti dalla Giunta
anche tenuto conto delle osservazioni delle parti sociali e saranno
oggetto di apposito regolamento che ne fissi le modalità generali
di attuazione"
.
Qui forse si va anche oltre, a noi non interessa introdurre
anche un regolamento, ma ci sembra utile che la voce dei sindacati
non si riconduca solo a un "sentito", ma il loro ruolo diventi un
ruolo di accordo con l'Amministrazione regionale, perché si tratta
di contrattazione sindacale.
Presidente - La parola al Consigliere Sandri.
Sandri (GV-DS-PSE) - È sempre abbastanza curioso vedere un
provvedimento di legge essere attaccato per la stessa motivazione,
ma al contrario: chi dice che è stato scritto troppo sotto il
condizionamento dei sindacati e chi ci accusa invece di non tenerne
conto; questo dimostra come sia un provvedimento equilibrato ed
articolato. Il nostro emendamento esprime due questioni: la
necessità che questa materia, che è tema di informazione e non di
contrattazione sindacale, sia rispettata; questa procedura
evidenzia come il metodo con cui la maggioranza opera è sempre un
metodo di concertazione, tanto che tutti ci hanno riconosciuto come
questo provvedimento recepisca integralmente l'accordo dell'aprile
2004. Penso sia solo l'opportunità di mettere una dizione
formalmente corretta, in modo da non avere problemi domani e di
sapere che questo rientra in un comportamento politico che va nel
senso che diceva la collega Squarzino. Invito i colleghi a votare
l'emendamento.
Presidente - La parola al Consigliere Comé.
Comé (SA) - L'emendamento che abbiamo presentato si avvicina più
a quello presentato dall'"Arcobaleno", tant'è vero che:
"sono
definite annualmente dalla Giunta regionale, sulla base dei criteri
stabiliti di concerto con le organizzazioni sindacali scolastiche
al fine di garantire la copertura..."
; quindi manterremo
l'emendamento e voteremo il nostro.
Presidente - Pongo in votazione l'emendamento n. 6
dell'"Arcobaleno":
Consiglieri presenti: 31
Votanti e favorevoli: 6
Astenuti: 25 (Borre, Caveri, Cerise, Cesal, Charles Teresa,
Ferraris, Fey, Fiou, Fosson, Frassy, Isabellon, Lavoyer, Maquignaz,
Nicco, Pastoret, Perrin, Perron, Praduroux, Rini, Salzone, Sandri,
Tibaldi, Vicquéry, Viérin Adriana, Viérin Laurent)
Il Consiglio non approva.
Presidente - Pongo in votazione l'emendamento n. 3 dei
Consiglieri Comé, Lanièce e Viérin Marco:
Consiglieri presenti: 31
Votanti e favorevoli: 6
Astenuti: 25 (Borre, Caveri, Cerise, Cesal, Charles Teresa,
Ferraris, Fey, Fiou, Fosson, Frassy, Isabellon, Lavoyer, Maquignaz,
Nicco, Pastoret, Perrin, Perron, Praduroux, Rini, Salzone, Sandri,
Tibaldi, Vicquéry, Viérin Adriana, Viérin Laurent)
Il Consiglio non approva.
Presidente - Pongo in votazione l'emendamento n. 4 del
Consigliere Sandri e dell'Assessore Charles Teresa:
Consiglieri presenti: 31
Votanti e favorevoli: 23
Astenuti: 8 (Comé, Curtaz, Frassy, Lanièce, Riccarand, Squarzino
Secondina, Tibaldi, Viérin Marco)
Il Consiglio approva.
Presidente - Pongo in votazione l'articolo 5 nel testo così
emendato:
Articolo 5
(Innalzamento ed ampliamento dell'offerta formativa)
1. Per l'innalzamento dei livelli dell'offerta formativa
nella scuola valdostana, le dotazioni organiche, complessiva e
funzionale, sono definite annualmente dalla Giunta regionale, sulla
base dei criteri preventivamente stabiliti sentite le
organizzazioni sindacali scolastiche, al fine di consentire la
copertura del tempo mensa, la contemporaneità dei docenti,
l'insegnamento della lingua inglese nella scuola primaria, la
copertura delle supplenze brevi nella scuola dell'infanzia e del
primo ciclo di istruzione, la realizzazione di particolari progetti
di innovazione, secondo quanto stabilito dall'articolo 19 della
legge regionale 26 luglio 2000, n. 19 (Autonomia delle istituzioni
scolastiche), il funzionamento delle scuole nei comuni di montagna
e l'integrazione degli alunni diversamente abili e di quelli
stranieri.
2. Eventuali ampliamenti dell'offerta formativa per lo
svolgimento di attività aggiuntive di tipo facoltativo o opzionale
possono essere realizzati ai sensi dell'articolo 17 della l.r.
19/2000.
Consiglieri presenti: 30
Votanti e favorevoli: 25
Astenuti: 5 (Curtaz, Frassy, Riccarand, Squarzino Secondina,
Tibaldi)
Il Consiglio approva.
Presidente - All'articolo 6 vi sono 2 emendamenti: l'emendamento
n. 2 della "Casa delle Libertà" e l'emendamento n. 5 del
Consigliere Sandri e dell'Assessore Charles Teresa; ne do
lettura:
Emendamento
Il primo comma dell'articolo 6 è modificato come
segue:
"1. Nell'ambito del POF, le istituzioni scolastiche
definiscono e adottano, nell'esercizio della loro autonomia e sulla
base degli indirizzi impartiti dal Consiglio regionale, la
documentazione inerente alla valutazione degli alunni e
stabiliscono le modalità per la sua conservazione e trasmissione ai
successivi gradi di scuola.".
Emendamento
Il comma 1 dell'articolo 6 è sostituito dal seguente:
"1. Nell'ambito del piano dell'offerta formativa (POF), di
cui all'articolo 8 della legge regionale 26 luglio 2000, n. 19
(Autonomia delle istituzioni scolastiche), le istituzioni
scolastiche definiscono e adottano, nell'esercizio della loro
autonomia e sulla base degli indirizzi impartiti dalla Giunta
regionale, la documentazione inerente alla valutazione degli alunni
e stabiliscono le modalità per la sua conservazione e trasmissione
ai successivi gradi di scuola.".
La parola al Consigliere Tibaldi.
Tibaldi (CdL) - Per ribadire che la funzione di indirizzo e di
programmazione compete normalmente al Consiglio regionale. Con
questo emendamento intendiamo ricordarlo e anche affermarlo
nell'articolo 6 opportunamente modificato, ovvero assegnando al
Consiglio le competenze inerenti agli indirizzi, che devono essere
impartiti alle istituzioni scolastiche per quanto riguarda la
documentazione inerente la valutazione degli alunni e le modalità
per la conservazione e trasmissione... ai successivi gradi di
scuola. Si sostituisce
"Giunta regionale"
con
"Consiglio
regionale"
.
Presidente - La parola alla Consigliera Squarzino Secondina.
Squarzino (Arc-VA) - Non condividiamo l'emendamento della "Casa
delle Libertà", perché si tratta di una materia essenzialmente
tecnica, e
"gli indirizzi impartiti dalla Giunta"
... spero
che non sia dagli Assessori nel loro insieme, ma dagli uffici
tecnici che sorreggono le decisioni politiche. Allora qui si tratta
di valutazione, autovalutazione; abbiamo la legge n. 19/2000
sull'autonomia che prevede espressamente una struttura ad hoc, che
deve provvedere a monitorare la valutazione, la stessa cosa deve
fare l'IRRE. Credo quindi che i criteri con cui vanno fatte le
valutazioni sono di tipo tecnico, più che politico. Politica può
essere la scelta che viene fatta dell'utilizzo di questi criteri, o
al massimo un monitoraggio sulla funzionalità o meno.
Presidente - La parola al Consigliere Tibaldi, per dichiarazione
di voto.
Tibaldi (CdL) - Nel dichiarare il voto favorevole del nostro
gruppo consiliare, volevo sottolineare alla collega Squarzino che
non si mettono in discussione né l'autonomia scolastica, né la
funzione dell'IRRE, che la materia sarà anche tecnica, ma
appartiene a quella sfera di tecnicismi che normalmente vengono
esaminati e adottati dal Consiglio in tanti altri casi. Mi pare di
capire che la centralità del Consiglio sia stata invocata più volte
non solo dal nostro gruppo consiliare, ma anche dal vostro o da
altri esponenti politici e fosse anche un obiettivo politico che la
"Giunta Caveri" si era imposta nel momento in cui iniziava il nuovo
corso, il "new deal", ma forse è una parola troppo importante per
definirla così. Apprendiamo che anche forze di opposizione sembrano
abdicare alle funzioni programmatiche del Consiglio; tuttavia,
manteniamo inalterata la presentazione dell'emendamento.
Presidente - Pongo in votazione l'emendamento n. 2 della "Casa
delle Libertà":
Consiglieri presenti: 31
Votanti: 3
Favorevoli: 2
Contrari: 1
Astenuti: 28 (Borre, Caveri, Cerise, Cesal, Charles Teresa,
Comé, Curtaz, Ferraris, Fey, Fiou, Fosson, Isabellon, Lanièce,
Lavoyer, Maquignaz, Nicco, Pastoret, Perrin, Perron, Praduroux,
Riccarand, Rini, Salzone, Squarzino Secondina, Vicquéry, Viérin
Adriana, Viérin Laurent, Viérin Marco)
Il Consiglio non approva.
Presidente - Pongo in votazione l'emendamento n. 5 a firma del
Consigliere Sandri e dell'Assessore Charles Teresa:
Consiglieri presenti: 30
Votanti e favorevoli: 28
Astenuti: 2 (Lattanzi, Tibaldi)
Il Consiglio approva.
Presidente - Pongo in votazione l'articolo 6 nel testo così
emendato:
Articolo 6
(Disposizioni per la continuità educativa ed il coordinamento
didattico)
1. Nell'ambito del piano dell'offerta formativa (POF), di cui
all'articolo 8 della l.r. 19/2000, le istituzioni scolastiche
definiscono e adottano, nell'esercizio della loro autonomia e sulla
base degli indirizzi impartiti dalla Giunta regionale, la
documentazione inerente alla valutazione degli alunni e
stabiliscono le modalità per la sua conservazione e trasmissione ai
successivi gradi di scuola.
2. Le istituzioni scolastiche, nell'esercizio della loro
autonomia, per garantire la piena realizzazione degli obiettivi
stabiliti nel POF, possono individuare, tra i docenti, figure di
coordinamento e di sistema, nel rispetto dei limiti fissati dal
contratto collettivo di lavoro.
Consiglieri presenti: 30
Votanti e favorevoli: 28
Astenuti: 2 (Lattanzi, Tibaldi)
Il Consiglio approva.
Presidente - All'articolo 7 vi sono gli emendamenti nn. 7 e 8
dell'"Arcobaleno", l'emendamento n. 4 dei Consiglieri Comé, Lanièce
e Viérin Marco e l'emendamento n. 6 del Consigliere Sandri e
dell'Assessore Charles Teresa; ne do lettura:
Emendamento
Al comma 1 dell'articolo 7, dopo l'espressione "contratti di
lavoro" è inserita la parola "individuali".
Emendamento
Il comma 4 dell'articolo 7 è soppresso.
Emendamento
L'articolo 7, comma 4, viene abrogato.
Emendamento
L'articolo 7 è sostituito dal seguente:
"Articolo 7
(Personale della scuola)
1. I contratti di lavoro stipulati con il personale docente,
dirigente scolastico e dirigente tecnico tengono conto delle
specificità dell'ordinamento scolastico della Valle d'Aosta e degli
adattamenti dei programmi alle necessità locali di cui agli
articoli 40 e 40bis della l. cost. 4/1948 e 28 della legge 16
maggio 1978, n. 196 (Norme di attuazione dello statuto speciale
della Valle d'Aosta).
2. Le modalità di assunzione e di reclutamento ed i contratti
di lavoro a tempo determinato del personale docente sono adattati
alle specificità indicate al comma 1.
3. Le graduatorie regionali per l'assunzione del personale
docente a tempo indeterminato e determinato sono formate in base
alla normativa statale vigente, escludendo nell'attribuzione del
punteggio, a partire dall'anno scolastico 2005/2006, quello
previsto per la prestazione del servizio nelle scuole di ogni
ordine e grado situate nei comuni di montagna, fatto salvo quanto
previsto dalla legge 1° marzo 1957, n. 90 (Provvedimenti a favore
della scuola elementare in montagna).".
La parola alla Consigliera Squarzino Secondina.
Squarzino (Arc-VA) - Vorrei qui illustrare i 2 emendamenti.
L'emendamento n. 7 ha la funzione di precisare meglio il testo; il
testo parla di contratti di lavoro stipulati con il personale
docente, ora i contratti di lavoro stipulati sono o contratti di
lavoro che sono la contrattazione - contratti nazionali, regionali
-, ma questi non sono contratti di lavoro che sono stipulati qui
dalla Regione direttamente, o contratti di lavoro individuali, i
quali sono solo stipulati con il personale docente. Proponiamo
quindi di inserire dopo
"contratti di lavoro"
, l'aggettivo
"individuali"
, per chiarire meglio il livello di
contrattazione.
Siamo più preoccupati invece per quanto riguarda il comma 4
dell'articolo 7, adesso parlo tenendo conto del vecchio testo di
commissione, mentre con gli emendamenti mi sembra che la
numerazione venga stravolto. Credo che tutto il Consiglio tocchi
con mano come non sia serio lavorare in questo modo, come non sia
serio tagliare i tempi in commissione e poi arrivare in Consiglio
con una serie di emendamenti che stravolgono il testo, per cui non
ci si ritrova più. Il comma 4 dell'articolo 7 riguarda un tema
scottante, cioè le graduatorie per concorsi per dirigente
scolastico che si vuole mantenere valide fino ad esaurimento dei
posti disponibili; questo comma riguarda una materia molto delicata
ma, rispetto a questo comma, come già accennavo prima nella
relazione, vi sono gravi motivi di illegittimità. Se il Governo ha
cambiato il comma 1 dell'articolo 3 pensando che vi fosse una
possibile dichiarazione illegittima della legge, perché si
introduceva in modo chiaro il "no" all'anticipo della scuola
materna, rispetto a questo comma, i motivi di illegittimità sono
ancora più forti. L'hanno detto chiaramente l'Ufficio legislativo
della Regione, la Sovrintendente nel momento in cui è stata audita
in commissione, dicendo che il comma introduceva una retroattività,
elementi che contrastavano con l'attuale legislazione. Vorrei
leggervi quanto la CGIL scuola scrive al Presidente della V
Commissione in relazione a questa proposta che è stata fatta in
commissione:
"In merito a questa proposta, l'organizzazione sindacale
rileva che dalla formulazione di tale comma aggiuntivo si può
dedurre che la legge intervenga con valore retroattivo su tali
graduatorie, il che sarebbe, oltre che inopportuno, palesemente
illegittimo. Inoltre la previsione di copertura dei posti a tempo
indeterminato con l'utilizzo di tali graduatorie sembra escludere
il principio dell'accantonamento di posti per i prossimi vincitori
del concorso ordinario per dirigenti scolastici. Se tale
interpretazione è corretta, si evince un ulteriore elemento di
illegittimità e di discriminazione nei confronti di tutti coloro
che supereranno i prossimi concorsi. Per tale motivo si chiede alla
commissione di voler evitare tali rischi con modifiche adeguate al
testo dell'emendamento
.
"
Abbiamo provato ad emendarlo, non siamo riusciti, abbiamo
pensato che il modo migliore era quello di cassarlo. Perché
vogliamo cassarlo? Qui è stato bandito un concorso per un numero
"X" di posti, che sono stati assegnati alle persone che hanno vinto
i posti messi a bando, dopodiché la graduatoria in base alla legge
che aveva attivato quel concorso, non era più utilizzabile. Cosa
dice la legge? "
Noi invece riprendiamo quella graduatoria, cioè
interveniamo a rendere efficace una graduatoria che, secondo il
bando di concorso, non lo era.
" Senza voler fare della
dietrologia, allora ci si chiede se questa non sia una norma "ad
personam", anzi "ad duas personas".
Presidente - La parola al Consigliere Sandri.
Sandri (GV-DS-PSE) - Su questo punto sono meno affascinato dalla
dietrologia, anche perché questa ha due facce: chi lo propone
potrebbe essere sospettato di fare provvedimenti "ad personam", ma
altrettanto chi cerca di cassarli per qualcuno che magari sta
aspettando di fare il concorso. Sono motivazioni che possono essere
controproducenti per chi le fa e non credo sia opportuno scendere
su questo tema.
Ripeto quanto detto nella relazione: abbiamo ripreso un'idea
intelligente della Provincia di Trento, articolo 7 della legge
provinciale n. 5/2005, che non è stata impugnata dallo Stato, e
l'abbiamo tradotta con i riferimenti normativi del nostro
procedimento concorsuale. Nella discussione in commissione cito -
cosa che ha dimenticato di fare la collega Squarzino - il Direttore
del personale scolastico dell'Assessorato della cultura, che ci ha
spiegato che non vi è niente di retroattivo, ma che il
provvedimento consente di velocizzare l'entrata in ruolo di chi è
nelle graduatorie speciali e non nel concorso ordinario, non va a
togliere nessun diritto a nessuno né nel presente, né nel futuro e
in qualche modo limita una piccola area di precariato come si è
andata a costituire nella nostra regione. Credo che questo
provvedimento sia non quello più qualificante di tutta la legge, ma
è un altro piccolo elemento costruttivo per dare stabilità ed
organizzazione alla nostra attività scolastica.
Presidente - La parola al Consigliere Comé.
Comé (SA) - L'emendamento presentato dal nostro gruppo è uguale
all'emendamento dell'"Arcobaleno", avevamo chiesto l'abrogazione
del vecchio comma 4 e, dopo gli emendamenti presentati in aula da
parte della maggioranza, questo si riferisce... questo dimostra
come tale parte di legge - che, secondo noi, era necessario
staccare dal contesto della legge finora approvato - necessitasse
una maggiore attenzione e un maggior approfondimento. Non voglio
entrare nel merito della spiegazione del nostro emendamento, perché
andrei a ripetere le parole della collega Squarzino.
Presidente - Pongo in votazione l'emendamento n. 7
dell'"Arcobaleno":
Consiglieri presenti: 30
Votanti: 5
Favorevoli: 3
Contrari: 2
Astenuti: 25 (Borre, Caveri, Cesal, Charles Teresa, Comé,
Ferraris, Fey, Fiou, Fosson, Frassy, Isabellon, Lanièce, Lavoyer,
Maquignaz, Nicco, Pastoret, Perrin, Perron, Praduroux, Rini,
Tibaldi, Vicquéry, Viérin Adriana, Viérin Laurent, Viérin
Marco)
Il Consiglio non approva.
Presidente - Farei ora una votazione congiunta dell'emendamento
n. 8 dell'"Arcobaleno" e dell'emendamento n. 4 dei Consiglieri
Comé, Lanièce e Viérin Marco:
Consiglieri presenti: 30
Votanti e favorevoli: 6
Astenuti: 24 (Borre, Caveri, Cerise, Cesal, Charles Teresa,
Ferraris, Fey, Fiou, Fosson, Frassy, Isabellon, Lavoyer, Maquignaz,
Nicco, Pastoret, Perrin, Perron, Praduroux, Rini, Sandri, Tibaldi,
Vicquéry, Viérin Adriana, Viérin Laurent)
Il Consiglio non approva.
Presidente - Vi è l'emendamento n. 6 del Consigliere Sandri e
dell'Assessore Charles Teresa.
La parola al Consigliere Frassy.
Frassy (CdL) - Voteremo favorevolmente questo emendamento
riguardante la vessata questione del doppio punteggio delle scuole
di montagna, anche se abbiamo la perplessità - non fugataci dal
testo così riformulato dall'emendamento - che, se si va ad
eliminare quella che poteva essere una sperequazione, vi sia il
rischio di creare delle altre sperequazioni. Se l'applicazione del
doppio punteggio in relazione a quella che era l'esclusiva
considerazione dell'altitudine poteva portare a delle sperequazioni
per quegli insegnanti residenti in Aosta e assegnati in sedi del
fondovalle, dunque al di sotto dei 600 metri, rimane evidente che
gli insegnanti che sono obbligati, non potendo avere scelte
alternative diverse, a recarsi in sedi disagiate che si trovano in
cima alle vallate laterali hanno una situazione di disagio che con
la questione del doppio punteggio veniva colmata. Ci potrebbero
essere probabilmente altri meccanismi che sarebbe stato opportuno
approfondire in commissione ma, come abbiamo detto, nel corso del
dibattito generale non c'era il tempo, bisognava comunque votare
questa legge, perciò tali approfondimenti sono stati preclusi, ma
ipotizzare degli indennizzi legati alle trasferte che vengono
quotidianamente effettuate o ipotizzare dei punteggi che potessero
essere legati a dei parametri legati alle distanze probabilmente
avrebbe contribuito a rendere meno iniqua la situazione precedente
e ad evitare che, rispetto all'iniquità della precedente
situazione, se ne creasse forse un'altra con l'approvazione di
questo emendamento. Con tutte queste riserve, esprimiamo parere
positivo al testo così riformulato.
Presidente - La parola al Consigliere Borre.
Borre (UV) - Per avere chiarimenti, ho una perplessità. Anch'io
condivido l'abolizione del doppio punteggio, però vorrei capire
come è stata fatta l'assegnazione dei posti effettuata ieri in
assenza della legge, quindi con la vecchia legge quelli che hanno
scelto in montagna, se non hanno avuto una dovuta informazione da
parte sindacale o da altri strumenti, avranno scelto ancora la
montagna perché non conoscevano il contenuto di tale provvedimento
e poi si troveranno invece con l'anno scolastico 2005-2006 a non
avere alcun doppio punteggio, perché la legge non lo prevede.
Vorrei capire quindi se qualcuno che ha scelto la montagna possa
avere ragione con questo tipo di entrata in vigore della legge.
Presidente - La parola all'Assessore all'istruzione e cultura,
Charles Teresa.
Charles (UV) - Je voudrais simplement expliquer que le monde de
l'école était en bonne partie informé, d'abord aussi parce que les
syndicats connaissaient le problème et ils ont fait leur possible
pour faire connaître, mais il faut aussi dire que j'y avais
réfléchi longtemps et je m'étais dit: "je ne peux pas faire un
communiqué de presse, parce que je ne veux pas devancer le Conseil
régional". Tout de même, à travers 2 articles qui ont paru dans les
journaux, j'ai dit: "je ne sais pas si la loi va passer mais, si la
loi va passer, il y a cet amendement qui est bien clair, sur lequel
tout le monde est d'accord, parce que déjà en commission sur cela
tout le monde était d'accord". Effectivement je crois que ces 2
articles ont fait leur effet, aussi parce qu'ils avaient été très
clairs dans leur formulation.
Hier matin c'était la première matinée où les enseignants
devaient choisir leur place, un groupe d'enseignants ont demandé à
me rencontrer et j'ai dit: "je consacre volontiers tout le temps
possible pour expliquer comme sera la loi qui a été présentée, qui
n'a pas été votée". Eux, ils voulaient encore des garanties
supplémentaires, moi j'ai dit: " de garanties je ne peux pas vous
en donner, jusqu'au moment où la loi n'est pas publiée
officiellement, on ne peut pas connaître", mais j'ai dit que tout
le monde s'est exprimé d'accord sur cela. Effectivement après la
rencontre les enseignants ont commencé à choisir leur place, en
sachant que probablement l'avis était partagé, comme cela avait
déjà été expliqué dans les commissions.
Presidente - La parola al Consigliere Frassy.
Frassy (CdL) - Può darsi che io sia particolarmente distratto o
forse abbia delle difficoltà a capire in italiano gli interventi
della collega Charles - che in commissione parla in italiano, in
aula invece parla in francese -, può darsi che vi siano delle
difficoltà di comprensione, perché poi penso che i colleghi
potranno smentirmi, ma mi sembra difficile, perché una delle
priorità di questa legge... tant'è che vi era la dichiarazione
d'urgenza e vi era l'impegno di portarla sul Bollettino ufficiale
della Regione proprio per questa vicenda... nel senso che si era
detto che gli atti amministrativi conseguenti alle assegnazioni
dovevano essere successivi alla pubblicazione della legge. Rimango
a quello che è stato detto in commissione e apprendo
dall'intervento fatto dal collega Borre che invece a livello di
Giunta, o a livello di Sovrintendenza ieri avete adottato delle
determinazioni diverse, anche perché non so a questo punto se il
comma terzo dell'articolo riscritto sia sostenibile, perché l'anno
scolastico 2005-2006 è in riferimento a scelte che sono state fatte
con un sistema normativo diverso rispetto a quello che stiamo
applicando. Domando perciò all'Assessore se è fermamente convinta
che si possa sostenere quella che nei fatti è una retroattività
della norma di legge, perché il provvedimento della Sovrintendenza
è stato adottato prima dell'entrata in vigore del provvedimento che
stiamo discutendo e, di conseguenza, sulla base di regole diverse;
allora ho dei dubbi che questi tempi non possano creare qualche
problema poi all'applicazione della legge stessa. In commissione mi
sembrava di aver capito invece vi fosse l'esigenza di fretta
proprio per arrivare a poter adottare il provvedimento
amministrativo successivamente al provvedimento legislativo; non
vorremmo assistere a settembre a una serie di ricorsi al TAR che
creino il caos nell'assegnazione delle sedi, perché il problema noi
glielo stiamo ponendo adesso in aula e vorremmo che su questo vi
fosse una riflessione non solo politica, ma vi fosse anche il
conforto di una valutazione giuridica. Se infatti approvare la
legge così vuol dire aprire a un contenzioso con il TAR, è bene
prenderci una pausa di riflessione e vedere cosa fare.
Presidente - La parola al Consigliere Sandri.
Sandri (GV-DS-PSE) - Non credo che qui vi sia da coinvolgere il
TAR, anche perché nessuno ha voglia di far avere più soldi agli
avvocati di quanti già non ne prendano con le tante altre cause.
Qui il problema è molto più semplice: vi è una scadenza - il 31
luglio - che è quella che consente di attribuire tutte le cattedre
vuote ai supplenti annuali in modo che le lezioni possano iniziare
a settembre in modo organizzato, se entro quella data
l'attribuzione non viene fatta a livello regionale, viene poi fatta
dalle singole autonomie scolastiche, ma rendendo la cosa più
complessa. Da qui la necessità di arrivare entro il 31 luglio con
la massima capacità di attribuzione delle cattedre; per fare ciò si
è dovuti partire lunedì 25, perché non si può chiamare tutto il
personale il 31 mattina e questo non è un procedimento politico, ma
è un banale atto amministrativo che viene contemplato e che è di
pertinenza dei dirigenti. Penso che la volontà di tutto il
Consiglio sia quella che la scuola parta con tutti i suoi
insegnanti insediati e naturalmente di dare il maggior numero di
informazioni possibili non su dei diritti, perché non è un diritto
poter avere questa o l'altra cattedra, ma è un'opportunità che
stiamo andando a cambiare, perché come era organizzata
precedentemente ha provocato molte difficoltà, quindi si torna ad
avere un punteggio unico su tutto il territorio regionale.
Questa norma non può essere retroattiva, quindi vale dall'anno
scolastico 2005-2006. Naturalmente abbiamo cercato per quanto
possibile... e ci rendiamo conto - il collega Borre qui ha posto un
problema vero - che, a causa dei passaggi politici di
giugno-luglio, siamo arrivati un po' "sotto" con questi tempi,
però, grazie alla collaborazione della minoranza, oggi siamo ad
approvare un testo che chiarisce e consente a partire da domani di
poter fare tutte le attribuzioni sulla base di questo
orientamento.
Penso che gli articoli a cui si riferiva l'Assessore siano stati
utili, perché sono usciti sui principali mezzi di comunicazione di
massa della nostra Regione e quindi credo che molte persone abbiano
potuto anche attraverso questi strumenti avere chiaro che vi era la
possibilità che si approvasse in quest'aula tale emendamento. Si
parla però anche che da mesi i sindacati avrebbero dovuto - e credo
l'abbiano fatta - fare un'ampia azione informativa, perché era un
problema molto sentito; quindi credo che persone che possano essere
state tratte in inganno o non ve ne sono, o sono in numero molto
limitato. Spero che in questo caso si possa fare un "osservatorio"
di come è andata.
Colgo l'occasione per raccogliere da parte del collega Frassy
uno stimolo per la commissione per i lavori futuri, perché,
rispetto ai curricula degli insegnanti che possono venire da altre
regioni, il doppio punteggio dovrà essere osservato... così come
potrebbe presentarsi il caso nei prossimi mesi... in modo che sia
un'area sensibile, visto che la norma nazionale continua ad essere
vigente, da tenere sotto controllo.
Presidente - Pongo in votazione l'emendamento n. 6 del
Consigliere Sandri e dell'Assessore Charles Teresa:
Consiglieri presenti, votanti e favorevoli: 30
Il Consiglio approva all'unanimità.
Presidente - Vi è l'emendamento n. 7 del Consigliere Sandri e
dell'Assessore Charles Teresa, che introduce l'articolo 7bis; ne do
lettura:
Emendamento
Dopo l'articolo 7 è inserito il seguente:
"Articolo 7bis
(Modificazioni alla legge regionale 8 marzo 1993, n.
12)
1. All'articolo 1 della legge regionale 8 marzo 1993, n. 12
(Accertamento della piena conoscenza della lingua francese per il
personale ispettivo, direttivo, docente ed educativo delle
istituzioni scolastiche dipendenti dalla Regione), sono apportate
le seguenti modificazioni:
a) al comma 3, dopo le parole: "la sua storia" sono inserite
le seguenti: ", le specificità dell'ordinamento scolastico
valdostano";
b) il comma 4 è sostituito dal seguente:
"4. Sono dispensati dall'accertamento i dirigenti scolastici,
gli insegnanti e il personale educativo appartenenti ai ruoli
regionali. Sono altresì dispensati coloro che sono in possesso
dell'abilitazione all'insegnamento della lingua francese nelle
scuole secondarie conseguita nella Regione Valle d'Aosta.";
c) dopo il comma 4, come modificato dalla lettera b), è
aggiunto il seguente:
"4bis. Per coloro che sono in possesso dell'abilitazione
all'insegnamento della lingua francese nelle scuole secondarie non
conseguita nella Regione Valle d'Aosta, l'accertamento di cui al
comma 1 consiste in una prova scritta ed in una prova orale,
finalizzate a dimostrare la conoscenza delle caratteristiche
culturali della comunità valdostana, del suo particolarismo
linguistico, della sua storia, delle specificità dell'ordinamento
scolastico valdostano e della configurazione geografica della
regione.".
2. Al comma 4 dell'articolo 4 della l.r. 12/1993, è aggiunto,
in fine, il seguente periodo: "Ai candidati che superano l'esame di
cui all'articolo 1, comma 4bis, è rilasciata apposita
certificazione.".
3. Le disposizioni di cui all'articolo 1, comma 4bis, della
l.r. 12/1993, introdotto dal comma 1, lettera c), del presente
articolo, non si applicano a coloro che, alla data di entrata in
vigore della presente legge, risultano collocati nelle graduatorie
permanenti regionali.".
La parola al Consigliere Frassy.
Frassy (CdL) - Mi sarebbe piaciuto sentire l'illustrazione di
tale emendamento, si tratta di un argomento centrale di questo
disegno di legge e, pur essendo tale, è stato oggetto di grandi
"pacioccamenti" in commissione, che si sono poi riproposti in aula
con emendamenti agli emendamenti. La materia è nota e riguarda la
questione dei precari, con particolare riferimento ai precari che
insegnano inglese, ma soprattutto francese, perché a questo si
limita tale tipo di emendamento. Abbiamo discusso in commissione
sulla sostenibilità di questo emendamento; una delle perplessità
che abbiamo espresso, e su cui abbiamo avuto il confronto della
dirigenza audita in commissione, riguarda la sostenibilità di una
norma che, così come è scritta, difficilmente servirà a risolvere
il problema dei precari Valdostani e difficilmente potrà passare
indenne la critica di incostituzionalità della norma stessa,
perché, se la norma era incostituzionale per il modo in cui era
stata scritta in aula, devo dire che, così come è stata riscritta
nell'emendamento, è doppiamente incostituzionale.
Partiamo dalla considerazione politica. La considerazione
politica è che il problema dei precari forse potrebbe essere
risolto non solo per i precari di francese, ma per i precari in
generale, anche utilizzando diversamente quelle competenze che la
legislazione statale ormai da circa 30 anni ha demandato alla
nostra Regione: sono le competenze che consentono l'istituzione dei
distinti ruoli regionali del personale docente, con la possibilità
di bandire dei concorsi che non siano solo concorsi formali di sede
in concomitanza con i concorsi nazionali e dunque con le medesime
prove nazionali e quant'altro. So che l'Assessore replicherà
dicendo che la necessità è quella di cogliere l'opportunità del
valore abilitante che hanno i concorsi nazionali, ma questa è
un'opportunità che, per certi versi, è superata dalle nuove scuole
di specializzazione, che consentono di conseguire l'abilitazione a
prescindere dalla concomitanza con il momento concorsuale. Qui
perciò si tratta di avere un minimo di fantasia
politico-amministrativa per dare applicazione a una norma che è
contenuta in un DPR datato 1977; questo però non lo avete fatto
finora e non avete neppure voluto approfondirlo in quei termini
ridotti di confronto che abbiamo avuto in commissione.
Avete inventato un meccanismo che è risibile perché, se la prova
di francese è stata oggetto di grandi polemiche in questa Regione
per quanto riguardava l'accesso ai posti pubblici, se è stata
oggetto di valutazioni differenziate, ritengo che sarebbe
difficilmente credibile che una prova di francese possa far paura a
insegnanti che sono stati preparati all'università per insegnare la
lingua francese. Chiedere a un insegnante che ha come curriculum
universitario l'insegnamento del francese di sostenere una prova di
accertamento della lingua francese mi sembra quanto meno
tautologico, tanto che fino a ieri questo passaggio non
esisteva.
Qualcuno vi ha detto: "facciamo sì che siano dispensati coloro
che hanno conseguito l'abilitazione nelle scuole secondarie nella
nostra regione e sottoponiamo ad accertamento coloro che hanno
conseguito fuori dalla regione il loro percorso scolastico". Il
problema è che, al di là del fatto che probabilmente non sortirà
nessun effetto pratico, così come avete riscritto la lettera c),
comma 1, articolo 7bis, voi sancite i presupposti per
l'incostituzionalità della norma, perché le norme di legge a cui
dobbiamo far riferimento sono norme che parlano di accertamento
della conoscenza della lingua francese e basta. Voi invece scrivete
che vi sarà un accertamento che consiste in una prova scritta e in
una prova orale che sono finalizzate - ed è il termine finalizzate
che è l'evidenza dell'incostituzionalità del vostro ragionamento -
non all'accertamento della lingua francese, ma a dimostrare la
conoscenza delle caratteristiche culturali, della storia,
dell'ordinamento scolastico, della geografia della nostra Regione.
Il fatto che la prova si tenga in lingua francese diventa una
questione meramente accidentale, perché voi scrivete che è
finalizzata a dimostrare queste altre cose; di conseguenza,
riteniamo che, così come è scritta la norma, vada al di fuori della
competenza dell'Amministrazione regionale. Il testo, come era stato
scritto in commissione, aveva qualche forzatura forse sostenibile,
come lo avete riscritto penso abbia dissimulato quella situazione
di "limbo" in cui poteva trovarsi quella formulazione. Esprimiamo
perciò forti perplessità e vorremmo capire quali sono le
motivazioni che hanno portato l'Assessore e il collega Sandri a
modificare il testo di commissione.
Presidente - La parola al Consigliere Sandri.
Sandri (GV-DS-PSE) - Credo che alla fine di questa lunga
discussione su tale legge si dimostri l'importanza della scuola,
però dispiace ogni tanto dover ripartire da osservazioni che
sembravano essere condivise anche dalla minoranza.
Abbiamo preso atto che in questi anni si è consolidato un
precariato a causa di un giochino poco piacevole che si sono
inventati una serie di insegnanti provenienti da altre regioni,
cioè quello di venire in Valle d'Aosta grazie all'abilitazione in
francese conseguita in altre regioni, dopo qualche mese chiedere un
trasferimento per motivi vari e tenere occupato un posto di ruolo
in Valle per parecchio tempo. Questo ha provocato lo slittamento
nelle graduatorie di parecchie persone, che erano arrivate al
limite della possibilità di raggiungere un posto di ruolo, ogni
anno sono state scaglionate indietro dall'arrivo di tali persone
che però nulla hanno di intenzione di portare un loro contributo
alla nostra scuola. Abbiamo preso atto con tale emendamento solo
della necessità di essere molto chiari e di applicare gli articoli
39 e 40 dello Statuto, cioè in questa scuola prevediamo da 30 anni,
se qualcuno non se n'è accorto, che vi sia in ogni ordine e grado
la tutela della lingua francese, della nostra cultura, del nostro
particolarismo. Dobbiamo essere sicuri che chi viene ad insegnare,
da qualunque parte venga, ci consenta di poter attuare gli articoli
39 e 40 della Costituzione, per cui non solo questo non è
incostituzionale, ma è costituzionale, perché applica un principio
costituzionale contenuto in una legge costituzionale: il nostro
Statuto di autonomia! Penso che questo meccanismo sia lo stesso di
quello esistente negli "United States of America", se preferisce,
come dice il vostro Presidente del Consiglio:
"in America per
avere la cittadinanza ti fanno un esame per accertare se conosci la
Costituzione americana"
. Credo che a questo punto dovremmo
pensare di fare un esame per dare la cittadinanza valdostana se si
conosce lo Statuto. Non credo sia incostituzionale pretendere per
chi si insedia in un territorio che abbia una minima conoscenza di
quel territorio. È un tentativo di regolamentare questa "cosa", che
non vuole essere dissuasivo, un qualcosa per mettere degli ostacoli
alla libera circolazione delle persone, ma si tratta solo di far
rispettare lo Statuto della Valle d'Aosta, non vi è nessun altro
tipo di sottinteso. Volevo illustrare un punto su questo tema:
abbiamo previsto la certificazione a quei candidati che superano
tale esame; questo è un dato importante, perché riallinea gli
stessi diritti esattamente come hanno coloro che superano l'esame
di abilitazione in Valle d'Aosta. È la dimostrazione che qui è solo
un discorso di equità, pari diritti e pari doveri da parte di tutti
gli insegnanti. Certamente auspichiamo non tanto di privilegiare i
Valdostani nelle graduatorie grazie a questo meccanismo, ma che
tutti coloro che vogliono venire in Valle d'Aosta ci vogliono
venire perché vogliono portare un contributo alla nostra
Regione.
Presidente - La parola al Consigliere Frassy, per dichiarazione
di voto.
Frassy (CdL) - Ci asterremo su questo emendamento, anche perché
nell'intervento del collega Sandri non è stata data una risposta
alle perplessità da noi avanzate, non solo alle perplessità di tipo
giuridico e costituzionale, ma a quelle di tipo politico, perché
l'ho detto prima e lo voglio sottolineare adesso: nel testo di
commissione vi era già un meccanismo similare, nell'emendamento
d'aula avete modificato quel meccanismo peggiorandolo dal punto di
vista della legittimità costituzionale, è a questa domanda che
avremmo voluto avere una risposta.
La nostra preoccupazione è che tale meccanismo inserito in
questo disegno di legge riesca ad inficiare sia l'articolo 7bis,
sia il provvedimento e su questo, come maggioranza, vi assumerete
le vostre responsabilità, perché è evidente che la modifica
politica che avete fatto rispetto al testo di commissione non è
stata da voi minimamente spiegata. Non è allora che non vogliamo
risolvere il problema del precariato, che vogliamo invece risolvere
da tempo, ma non siamo in maggioranza e non abbiamo i numeri per
far passare le nostre proposte. Rileviamo che i vostri numeri, che
ci dovrebbero essere, sono compensati da una carenza totale di
proposte, perché siete arrivati all'ultimo minuto utile e noi
riteniamo che siete arrivati anche con un qualcosa di
insostenibile. Gli articoli 39 e 40 dello Statuto non c'entrano
niente, perché quegli articoli fanno riferimento all'insegnamento
nelle scuole, mentre qui dovremmo avere a riferimento il DPR n.
871/1975 che al comma 4 dell'articolo 9 parla di modalità per
l'accertamento della conoscenza della lingua francese che sono
stabilite dalla Regione. Le modalità sono: il quiz, il colloquio,
la "dictée", la "rédaction", sono ciò che la fantasia vi può
suggerire, ma non sono prove diverse finalizzate a dimostrare altre
cose e il fatto grave è che non vi rendiate conto che, così come è
scritto, l'emendamento è insostenibile, perché la nostra competenza
è limitata all'accertamento della lingua e alle modalità. La
suggestione americana poi la possiamo condividere, ma siamo fuori
tema ed è per questo motivo che ci asterremo.
Presidente - Pongo in votazione l'emendamento n. 7 del
Consigliere Sandri e dell'Assessore Charles Teresa:
Consiglieri presenti: 31
Votanti e favorevoli: 28
Astenuti: 3 (Frassy, Lattanzi, Tibaldi)
Il Consiglio approva.
Presidente - Vi è l'emendamento n. 8 del Consigliere Sandri e
dell'Assessore Charles Teresa; ne do lettura:
Emendamento
Dopo l'articolo 7bis, introdotto dall'emendamento n. 7, è
inserito all'inizio del capo IV, che assume la nuova rubrica di
"Disposizioni transitorie e finanziarie e finali", il
seguente:
"Articolo 7ter
(Graduatorie dei concorsi per dirigente scolastico)
1. Le graduatorie dei concorsi per dirigente scolastico,
banditi con i decreti del Presidente della Regione n. 49 del 27
gennaio 2003 e n. 72 del 7 febbraio 2005, sono utilizzate fino ad
esaurimento per la copertura, a tempo indeterminato, dei posti
vacanti e disponibili, anche in deroga al numero dei posti messi a
concorso dall'articolo 1, comma 2, dei decreti medesimi."
.
Lo pongo in votazione:
Consiglieri presenti: 31
Votanti: 28
Favorevoli: 22
Contrari: 6
Astenuti: 3 (Frassy, Lattanzi, Tibaldi)
Il Consiglio approva.
Presidente - Pongo in votazione l'articolo 8:
Consiglieri presenti: 30
Votanti e favorevoli: 27
Astenuti: 3 (Frassy, Lattanzi, Tibaldi)
Il Consiglio approva.
Presidente - Pongo in votazione l'articolo 9:
Consiglieri presenti: 31
Votanti e favorevoli: 28
Astenuti: 3 (Frassy, Lattanzi, Tibaldi)
Il Consiglio approva.
Président - La parole à la Conseillère Squarzino Secondina, pour
déclaration de vote.
Squarzino (Arc-VA) - Credo che abbiamo già detto quasi tutto su
questo disegno di legge, volevo solo motivare il nostro voto di
astensione. Dall'andamento della votazione è emerso come tale
provvedimento contenga norme che noi condividiamo, alcune parti di
articoli noi le abbiamo votate proprio con convinzione, perché sono
norme richieste dai sindacati, che legalizzano l'esistente e che
condividiamo. Abbiamo però delle perplessità sul disegno di legge
nel suo complesso, che sono emerse anche queste durante il
dibattito; vi è innanzitutto la presenza di due tipologie diverse
di norme all'interno di tale provvedimento, che non condividiamo.
Vi sono dei punti in cui è mancata una chiarezza di scelta
politica, come quella relativa all'anticipo dell'iscrizione alla
scuola materna, vi sono alcune norme che sono chiaramente
illegittime. Forse il collega Frassy teme un ricorso di legittimità
per quanto riguarda l'articolo 7, noi temiamo un ricorso per
l'articolo 7ter che riguarda i concorsi.
La discussione sulla legge ci ha consentito anche di prendere
atto dell'indisponibilità della Giunta, che non ha preso in
considerazione nessuna delle osservazioni proposte
dall'opposizione. Oggi l'Assemblea ha avuto modo di sperimentare le
nuove modalità che tale Esecutivo mette in atto per valorizzare il
ruolo del Consiglio e di questo la ringraziamo.
Président - La parole au Conseiller Cesal.
Cesal (UV) - C'est pour annoncer le vote favorable du groupe de
l'"Union Valdôtaine". Je voudrais même exprimer ma satisfaction
personnelle et celle du groupe pour le résultat atteint. La
discussion pendant ces derniers mois a été intéressante à ce
propos, même au sein du mouvement. La discussion en Ve Commission a
été longue, sérieuse sans préjugés idéologiques, sans de positions
instrumentales et je n'ai jamais eu la perception de positions
instrumentales. J'ai toujours perçu la volonté de la part de tous
ceux qui sont intervenus d'améliorer ce projet de loi afin qu'il
puisse donner une première réponse aux exigences de l'école
valdôtaine. La discussion a été très approfondie, on a entendu
l'Assesseur, les fonctionnaires, toutes les associations syndicales
concernées et on l'a porté de l'avant avec un sens de concertation.
On a évidemment tenu compte de la "loi Moratti" pour aller parler
même de l'école valdôtaine. En quelque sorte je peux même affirmer
que cette loi nous a poussé à agir, mais je dois souligner le fait
que nous avons voulu ancrer cette loi dans notre Statut. Nous avons
voulu réaffirmer nos spécificités, nos compétences statutaires, le
bilinguisme comme un élément fondamental du système scolaire
valdôtain, mais je crois pour tous les systèmes d'autonomie sur
lesquels se régit notre Région. Nous avons voulu introduire une
ouverture à l'allemand, introduire le patois pour réaffirmer
l'identité valdôtaine. L'école vit un moment de grande
transformation en ligne avec les transformations qui vit notre
société actuelle, des transformations frénétiques, dont on n'arrive
pas toujours à comprendre les éléments qui les caractérisent. Elle
nécessite d'une réforme incisive et complète; aujourd'hui nous
faisons un premier pas de l'avant, un pas important. Nous nous
occupons de l'école du premier degré, nous devons, dès la reprise
des travaux cet automne, nous occuper de l'école des degrés
supérieurs, du rapport entre instruction et formation. Nous devons
évaluer la situation des précaires, en tenant compte de nos
compétences et agir dans le cercle dans lequel les lois nationales
nous obligent à rester. Nous devons nous occuper des écoles des
montagnes et des petites communes, si nous voulons garantir le
maintien de l'identité valdôtaine.
J'annonce le vote favorable du groupe de l'"Union Valdôtaine" et
j'exprime toute ma satisfaction pour le résultat que nous avons
rejoint aujourd'hui.
Président - La parole au Conseiller Comé.
Comé (SA) - Per esprimere il voto favorevole della "Stella
Alpina" a questa legge, pur rimanendo in atto ancora tutte quelle
perplessità che ho sollevato nel mio intervento, in modo
particolare noi abbiamo quasi votato favorevolmente tutti gli
articoli, in quanto la nostra grande contrarietà riguarda
l'articolo 7ter concernente la graduatoria per i dirigenti. Da
parte della "Stella Alpina" vi sarà un voto favorevole.
Président - La parole au Conseiller Salzone.
Salzone (FA) - Ero già intervenuto in fase di dibattito, avevo
già dichiarato che avremmo votato tale legge, quindi intervengo
solo per confermare questo.
Président - La parole au Conseiller Frassy.
Frassy (CdL) - Il nostro gruppo si asterrà sulla votazione di
questo disegno di legge, perché ritiene che le risposte che sono
state date alle varie problematiche in realtà creino ulteriore
confusione rispetto alle situazioni che dovevano andare a
regolamentare. Riteniamo non sia solo una sensazione politica
giocata dal ruolo delle parti, ma sia un'evidenza emersa dalla
quantità di carta che è stata gettata sui nostri banchi. È una
legge che è nata in maniera accidentata - e non sappiamo come
finirà -, perché è una legge di 18 articoli, che poi come un
"puzzle" è stata smontata articolo dopo articolo; è stata oggetto
di infiniti incontri in sede sindacale, ma anche in altre sedi non
propriamente istituzionali; una legge che è stata ripresentata
emendata e modificata nel suo impianto originario. La V Commissione
ha tentato di predisporre un testo diverso che affrontasse alcuni
approfondimenti delle tante questioni che erano state accennate, o
neppure trattate in legge, e con quella "schizofrenia politica",
collega Sandri - lungi da me dare un giudizio medico e tanto più
sul medico, "schizofrenia politica" però mi sia consentito - quel
testo caldeggiato dal Presidente della V Commissione è stato
stravolto in aula da una valanga di emendamenti, che portavano come
firma comprimaria insieme all'Assessore quella del Presidente
Sandri.
Un gran pasticcio su una materia importante, che ha un vizio di
origine: il fatto di non voler riconoscere il punto di partenza di
questo percorso legislativo; non è un caso che siano stati omessi i
riferimenti alla "legge di riforma Moratti", non è un caso che
siano stati respinti gli emendamenti che facevano riferimento alla
riforma, perché tale provvedimento è un "ibrido" che cerca di dare
delle risposte a situazioni di emergenza, quando ormai l'emergenza
è ben più di una semplice emergenza, dà delle risposte parziali, dà
delle risposte improvvisate, dà delle risposte insostenibili. Non
se ne abbiano a male i colleghi di maggioranza, ma penso sia
l'evidente incapacità di un'ampia maggioranza, di un gruppo
politico che ha maggioranza assoluta di dare delle risposte chiare
in tempistiche accettabili - che non siano il 27 luglio, con le
evidenze che il collega Borre ha esposto in relazione al
provvedimento della Sovrintendenza - su una materia importante ed è
una materia importante doppiamente per le competenze che spettano
alla Regione Valle d'Aosta. Devo dire che questa legge, dopo le
note vicende della crisi che ha attraversato il gruppo di
maggioranza assoluta, forse avrebbe dovuto essere oggetto di una
revisione, per poter dare una risposta non qualunque... ma una
risposta che desse delle soddisfazioni. Colleghi di maggioranza,
voi stasera avete venduto del "fumo", certo il "fumo" è reato
venderlo, questo invece purtroppo è consentito: è quel "fumo
politico" sul quale alcuni di voi basano quel consenso che li ha
portati a ricoprire ruoli importanti, ma non sono le risposte che
si attende la comunità valdostana, in particolare quella complessa
come quella del mondo della scuola che abbraccia tutta la nostra
comunità.
È con somma delusione perciò che arriviamo ad esprimere un voto
di astensione, perché i problemi che avete fatto finta di toccare
erano problemi che condividevamo come tali, ai quali avremmo voluto
dare delle risposte concrete. Penso che il tempo sarà l'unico a
dare una risposta, se avevate ragione voi o se, come temiamo, le
ragioni stavano dalla nostra parte. Per questo motivo ribadiamo
l'astensione.
Président - La parole au Président de la Région, Caveri.
Caveri (UV) - Siamo giunti ad una tappa di un percorso nel
settore scolastico indispensabile in questi tempi, quindi non si
poteva procrastinare ulteriormente questa approvazione, pur
conoscendo quanto la materia sia complessa, dinamica e in
evoluzione. La scuola italiana si è trovata nel breve volgere di
pochi anni di fronte a 2 riforme molto complesse: la prima la
"riforma Berlinguer", la seconda la "riforma Moratti". "Riforma
Moratti" peraltro incompleta, perché mancano a distanza di
parecchio tempo i decreti applicativi, e che rende quotidianamente
difficile la vita alle regioni, tanto che a dirimere la materia
deve intervenire la Corte Costituzionale, perché spesso le regioni
sono costrette a legiferare nelle materie quando mancano ancora i
decreti applicativi da parte del Ministero della pubblica
istruzione. Credo che il problema di fronte al quale ci troveremo
nei prossimi mesi sarà ancora più complesso, perché dovremo -
prendendo lo Statuto di autonomia e guardando l'applicazione del
titolo V della Costituzione - capire nei diversi settori come
muoverci. La formazione tecnico-professionale è di competenza
esclusiva della Valle d'Aosta, senza dubbio manteniamo una
competenza integrativa in materia di tutti gli ordini di scuola,
non vi è dubbio che nel tempo abbiamo aumentato le nostre
competenze sulla base di un principio essenziale sancito più volte
nelle finanziaria, cioè chi paga il settore scolastico deve poterlo
regolamentare e in questo modo siamo stati al riparo di tutti i
tagli che in passato hanno colpito la scuola italiana. È un
principio sacrosanto che in un rapporto corretto con i sindacati
dovrà portare a una riflessione sulla questione dello "status"
giuridico degli insegnanti, ma questo dovrà avvenire - come
avvenuto nel 1975 con la "riforma Viglino" - con una norma di
attuazione dello Statuto.
Non vi è incostituzionalità, collega Frassy, perché vorrei
ricordarle che, nell'applicazione dell'articolo 40 che prevede
l'adattamento delle materie, oggi nelle scuole non si insegna
francese, si insegna "civilisation valdôtaine", storia, geografia e
particolarità della Valle d'Aosta e ricordo anche che non vi è
distinzione per i 2 ordini di scuola: scuola media inferiore e
scuola media superiore, ma si ottiene un'unica abilitazione ed è
del tutto legittimo, visto che gli insegnanti di francese
provenienti da fuori devono insegnare "civilisation", storia e
geografia, che la debbano conoscere, perché non possono ottenere
automaticamente con un'abilitazione presa in qualunque regione
d'Italia di venire qui ad insegnare queste materie, che sono
strettamente connesse all'insegnamento del francese. Rispetto al
quale ricordo che si è usato il meccanismo di cui all'ultimo comma
dell'articolo 40, che prevede che questo tipo di adattamento
avvenga con un accordo fra il Ministero della Pubblica Istruzione e
i rappresentanti del corpo insegnante e il Consiglio Valle. Siamo
alla prima tappa di una materia complessa. Presenteremo da qui
all'autunno un disegno che vada a toccare i differenti argomenti
nel settore della scuola; questo è il primo passo e di questo
ringrazio il Consiglio Valle.
Président - Je soumets au vote la loi dans son ensemble:
Conseillers présents: 31
Votants: 25
Pour: 25
Abstentions: 6 (Curtaz, Frassy, Lattanzi, Riccarand, Squarzino
Secondina, Tibaldi)
Le Conseil approuve.
Président - Nous terminons nos travaux pour ce soir. Le Conseil
est convoqué pour demain matin à 9 heures.
La séance est levée.
---
La séance se termine à 20 heures 23.
