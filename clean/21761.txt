Classificazione
CONSIGLIO REGIONALE
Attività consiliare d'aula



Oggetto del Consiglio n. 1484 del 5 ottobre 2005 - Resoconto
OBJET N° 1484/XII - Communications du Président du Conseil
régional.
Presidente - Colleghi Consiglieri, scusano l'assenza il
Presidente del Consiglio, il Presidente della Regione, l'Assessore
Charles impegnati relativamente alla visita del Presidente della
Repubblica; di conseguenza, la trattazione dei punti nn. 1 e 2
dell'ordine del giorno, con le eventuali valutazioni su tale
visita, è rinviata all'apertura della seduta di domani.
Ricordo ai colleghi che, a seguito delle modificazioni apportate
al Regolamento interno, articolo 66, comma 4, gli emendamenti ai
progetti di legge possono essere presentati in aula entro mezz'ora
dall'inizio del primo giorno dell'adunanza consiliare. È ammessa la
presentazione di nuovi emendamenti solo se si trovano in
correlazione con emendamenti precedentemente depositati o se si
rendono necessari ai fini di una migliore comprensione del testo,
purché il deposito avvenga prima della chiusura della discussione
generale dei provvedimenti a cui si riferiscono. Provvederò quindi
a trasmettervi senza ritardo copia degli emendamenti che già sono
stati depositati, in particolare vi faccio fin da subito
distribuire gli emendamenti al disegno di legge n. 90: "Istituzione
della figura di Segretario generale della Regione e altre
disposizioni in materia di personale", depositati a questa
Presidenza dal Presidente della Regione e dal gruppo "Arcobaleno",
nonché un emendamento, presentato dal gruppo "Arcobaleno", al
disegno di legge n. 82, iscritto al punto n. 32 all'ordine del
giorno.
