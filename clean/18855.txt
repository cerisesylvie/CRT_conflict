Classificazione
CASA DA GIOCO


Resoconto integrale del dibattito dell'aula
Oggetto del Consiglio n. 1979 del 27 aprile 2001 - Resoconto
OGGETTO N. 1979/XI Regolamentazione dei jackpot presso la
Casa da gioco di Saint-Vincent.
Deliberazione Il Consiglio
Atteso che, con nota del 25 gennaio 2001, la Gestione
Straordinaria del Casinò di Saint-Vincent richiedeva di rivedere le
procedure di accumulo per i Jackpot al fine di rendere più snella
ed efficace la gestione degli interventi promozionali mirati alla
clientela dei giochi elettronici;
Considerato che la Direzione Casa da Gioco di Saint-Vincent,
sentita in merito, ha concordato sulla necessità di aggiornare e
riordinare le deliberazioni consiliari in materia succedutesi negli
anni;
Richiamate le deliberazioni, relative ai Jackpot, assunte dal
Consiglio regionale nelle sedute del:
- 7 maggio 1986 (pomeridiana), oggetto n. 1995/VIII "Casa da
Gioco di Saint-Vincent. - Accertamento vincite al Jackpot";
- 9 maggio 1988 (pomeridiana), oggetto n. 3747/VIII "Casa da
Gioco di Saint-Vincent. - Installazione di nuovi Jackpot";
- 7 marzo 1991 (pomeridiana), oggetto n. 1959/IX "Concessione di
autorizzazione di nuovi Jackpot presso la Casa da Gioco di
Saint-Vincent";
Visto l’art. 1 (lettera t) della legge regionale
n. 66 del 7 dicembre 1979 in ordine alle competenze del Consiglio
regionale;
Richiamata la deliberazione della Giunta regionale n. 13 in data
11 gennaio 2001, concernente l’approvazione del
Bilancio di Gestione per il triennio 2001/2003 con attribuzione
alle strutture dirigenziali di quote di bilancio e degli obiettivi
gestionali correlati e di disposizioni applicative;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto a controllo;
Visto il parere di legittimità rilasciato dal Direttore della
Direzione Casa da Gioco di Saint-Vincent, ai sensi del combinato
disposto degli articoli 13, comma 1, lettera e) e 59, comma 2 della
legge regionale 23 ottobre 1995, n. 45, sulla presente
deliberazione;
Visto il parere della IV Commissione consiliare permanente;
Delibera
1) di autorizzare i meccanismi di accumulo costituenti i Jackpot
relativi ai giochi elettronici, siano essi collegati alla singola
macchina, più macchine o tutto il parco macchine, senza limite di
numero, ubicazione e di montepremi;
2) di stabilire che il valore di partenza non sia inferiore alla
vincita prevista prima di accedere al Jackpot, tenendo conto dei
criteri logici di progressione dell'intera tabella di pagamenti
della macchina;
3) di autorizzare che gli accantonamenti siano al massimo del 2%
del valore nominale di ogni gettone giocato e che gli addebiti per
le eventuali vincite vengano operati al verificarsi dell'evento,
non sussistendo quindi, alcuna detrazione di acconto.
Président
Je rappelle que la IV
ème
Commission
du Conseil a exprimé à la majorité un avis favorable.
La parole l’Assesseur au budget, aux finances et
à la programmation, Agnesod.
Agnesod (UV)
Nell’illustrare
l’atto amministrativo in esame, inizierei con un
cenno sui jackpot in generale.
Questo strumento ha la funzione di incentivare il gioco alle
slot machines ed è pertanto considerato in tutte le case da gioco
il più importante veicolo di promozione di questo settore.
Consiste in un monte premi collegato ad un gruppo di macchine
che si incrementa ogni qualvolta nelle stesse viene introdotto un
gettone. Per aggiudicarsi il jackpot è necessario realizzare la
combinazione vincente prevista, per esempio tressette, effettuando
una puntata con un numero massimo di gettoni accettato dalla slot,
in genere tre. Il giocatore è evidentemente invogliato a giocare
sempre per il massimo sperando di aggiudicarsi il monte premi.
Questo, in estrema sintesi, il meccanismo di questa
incentivazione al gioco chiamato jackpot.
Con questa delibera vengono ripresi e rivisti i contenuti delle
precedenti, risalenti al 1986, 1988 e 1991, e, mantenendo alcune
indicazioni in esse contenute, si aggiornano altri punti perché
ormai superati, direi obsoleti.
Uno dei punti modificati è quello che attualmente prevede
un'individuazione rigida del limite massimo al quale può salire il
monte premi che è di 500 milioni. Ora la realtà del mercato delle
scommesse vede monte premi ultra miliardari, per esempio prendiamo
il superenalotto e nelle case da gioco concorrenti ormai fa notizia
solo la vincita superiore al miliardo.
Di conseguenza, su richiesta della gestione, si concorda sulla
necessità di un aggiornamento e si propone di non prevedere più un
importo massimo di ogni singolo jackpot, ma di predeterminare una
percentuale massima di accantonamento sul valore nominale di ogni
singolo gettone giocato.
Il 2 percento è la misura attualmente prevista nel nostro e in
tutti i casinò. Questa misura andrà ad incrementare il monte premi
di base e questo è quanto è specificato al punto n. 3 della
deliberazione che prevede anche che le vincite debbano essere
pagate al momento dell’evento non permettendo
eventuali preaccantonamenti finalizzati ad alleggerire
l’impatto sull’andamento degli utili
del periodo.
Al punto 2 della delibera prevediamo che il valore di partenza
del jackpot non sia inferiore alla vincita massima prevista dalla
tabella dei pagamenti della macchina prima di accedere al monte
premi.
La determinazione del monte premi di partenza è necessaria in
quanto se l’importo iniziale del jackpot è più basso
di quanto si ottiene in base al pagamento previsto dalla macchina
giocando solo due gettoni, viene meno l’obiettivo di
incentivazione che è insito nel meccanismo di avvio e di
attivazione dei jackpot.
In questo momento, senza introdurre la modifica proposta e
contenuta al punto 2 di questa delibera, la regola attualmente in
atto penalizza la vincita ai jackpot fino al momento in cui il
meccanismo di accumulo supera la vincita prevista dalla macchina
per la giocata effettuata con due soli gettoni.
Nello stesso tempo, e ritorniamo al punto 1 della delibera,
viste le modifiche di destinazione e la futura creazione di nuovi
spazi di gioco, la prossima sala su viale Piemonte, si ritiene
necessario prevedere lo svincolare dei jackpot da una rigida
individuazione territoriale.
In questo momento, come avveniva fino adesso, avevamo la
delibera precedente che ci poneva alcune limitazioni piuttosto
rigide e piuttosto strane: per esempio, le slot situate presso gli
angoli sud-est e nord-ovest della sala Gold River; è una
limitazione che non ha molto senso. In questo modo consentiamo una
maggiore autonomia gestionale di questo strumento con una
conseguente migliore efficacia dello stesso.
Credo di aver spiegato ai consiglieri nella maniera più semplice
una delibera di contenuto tecnico che contiene però indicazioni che
ci auguriamo possano essere utili e servire a far crescere sempre
di più l’interesse da parte del mondo dei giocatori
verso la nostra Casa da gioco di Saint-Vincent.
Président
N’ayant pas de conseillers
inscrits à parler, je soumets au vote l’objet n°
28:
Conseillers présents: 27
Votants: 24
Pour: 24
Abstentions: 3 (Frassy, Lattanzi, Tibaldi)
Le Conseil approuve.
