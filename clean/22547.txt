Classificazione
CONSIGLIO REGIONALE
Attività consiliare d'aula



Oggetto del Consiglio n. 2070 del 26 luglio 2006 - Resoconto
OBJET N° 2070/XII - Communications du Président du Conseil
régional. Ordre des travaux.
Président
- J'informe le Conseil de l'activité de la
Présidence et des organes du Conseil depuis la dernière réunion de
l'Assemblée:
Projet de loi n° 125, présenté par le Gouvernement régional le
12 juillet 2006: "Nuova disciplina dell'agriturismo. Abrogazione
della legge regionale 24 luglio 1995, n. 27, e del regolamento
regionale 14 aprile 1998, n. 1";
Proposition de loi n° 126, présentée par les Conseillers
régionaux Sandri, Ferraris, Fiou et Carmela Fontana le 24 juillet
2006: "Ulteriori modificazioni alla legge regionale 12 gennaio
1993, n. 3 (Norme per l'elezione del Consiglio regionale della
Valle d'Aosta)".
Réunions:
I
e
Commission: 1
II
e
Commission: 2
III
e
Commission: 1
IV
e
Commission: 2
V
e
Commission: 1
La Commissione regionale per i procedimenti referendari e di
iniziativa popolare si è riunita in data 21 luglio 2006 per
verificare l'ammissibilità delle proposte di legge di iniziativa
popolare depositate alla Segreteria generale del Consiglio
regionale.
La Commissione ha deliberato l'inammissibilità, ai sensi
dell'articolo 7 della legge regionale n. 19/2003, della proposta di
legge di iniziativa popolare "Riduzione dei costi dell'energia
elettrica a favore delle famiglie residenti in Valle d'Aosta"
evidenziando, tra l'altro, il fatto che la Regione non ha
competenza in materia di fissazione dei prezzi dell'energia,
difetto di competenza che impedisce alla Regione stessa di imporre
vincoli a soggetti privati come la "CVA". Sempre nella
deliberazione della Commissione si sottolinea che tutto quanto
sopra indicato configura un'indiretta manipolazione tariffaria ben
diversa dall'ipotesi in cui la Regione trasferisse, in tutto o in
parte, ai cittadini l'eventuale profitto conseguito con le
proprietà delle azioni della società idroelettrica produttrice. La
Commissione ha invece dichiarato ammissibili le seguenti proposte
di legge di iniziativa popolare da sottoporre a referendum
propositivo:
1) "Disposizioni per favorire l'equilibrio della rappresentanza
tra i generi nelle elezioni del Consiglio regionale della Valle
d'Aosta";
2) "Disposizioni in materia di preferenza unica nelle elezioni
del Consiglio regionale della Valle d'Aosta";
3) "Disposizioni per l'elezione diretta della Giunta regionale
della Valle d'Aosta";
4) "Dichiarazione preventiva delle alleanze politiche. Ulteriori
modificazioni alla legge regionale 12 gennaio 1993, n. 3 (Norme per
l'elezione del Consiglio regionale della Valle d'Aosta)";
5) "Disposizioni per la realizzazione di un unico e nuovo
presidio ospedaliero regionale".
In merito a questo punto occorre sottolineare che la Commissione
ne ha deliberato l'ammissibilità, formulando al tempo stesso
l'osservazione che non si sono ravvisati limiti di ammissibilità
malgrado il contenuto normativo sia debole e si limita a porre un
vincolo per la Giunta, peraltro non sanzionabile. Le deliberazioni
saranno ora trasmesse ai rispettivi presentatori ed al Presidente
della Regione che ne disporrà la pubblicazione sul BUR.
Per quanto riguarda le proposte di legge di iniziativa popolare
deliberate ammissibili, entro 10 giorni dalla data di pubblicazione
i delegati potranno depositare i fogli per la raccolta delle firme
ai fini della vidimazione, a cui seguirà, entro i successivi 3
mesi, la raccolta delle firme ai sensi dell'articolo 12 della legge
regionale n. 19/2003.
Con riferimento alla risoluzione approvata dal Consiglio
regionale lo scorso dicembre con cui si invitava il Governo e il
Parlamento a sollecitare la procedura di ratifica della Convenzione
sulla protezione e promozione delle diversità delle espressioni
culturali - fatta a Parigi il 21 ottobre 2005 nella 33
a
sessione dell'UNESCO - la Presidenza del Consiglio dei Ministri,
comunica di aver investito del problema l'Ufficio legislativo del
Ministero degli esteri, assicurando l'interessamento per la
ratifica della convenzione stessa nel più breve tempo
possibile.
Il 17 luglio scorso ho partecipato a Sassari alla riunione del
Comitato di coordinamento della Conferenza dei Presidenti dei
Consigli regionali e delle Province autonome. Nel corso dei lavori
abbiamo fatto il punto della situazione relativa all'attività del
Comitato stesso ed abbiamo approfondito alcuni aspetti riguardanti
alcune modificazioni da apportare allo statuto della Conferenza al
fine di rendere questo organismo maggiormente incisivo. In questo
senso i partecipanti si sono augurati che il Comitato di
coordinamento diventi un interlocutore politico attivo, capace di
mantenere dei rapporti costanti con il Governo ed il Parlamento.
Altro tema affrontato è la revisione degli Statuti delle Regioni,
in quanto la Conferenza si augura poter dare il proprio contributo
in fase di discussione sulle riforme istituzionali e in generale
sui temi che vedono interessate le Regioni e le loro
amministrazioni. Il Comitato ha inoltre formulato una proposta di
dichiarazione finale, che verrà sottoposta all'approvazione della
Conferenza delle Assemblee legislative regionali europee che si
terrà nel prossimo mese di ottobre a Venezia. Questo documento
sottolinea l'importanza dei Parlamenti regionali nel processo di
costruzione europea, sopratutto in questa delicata fase di
espansione ed integrazione. Riteniamo infatti che l'esperienza
maturata in materia di democrazia regionale, di rappresentatività
dei cittadini e di funzionamento delle istituzioni debba essere
messa a disposizione delle Regioni dei nuovi Paesi membri.
Per quel che riguarda l'organizzazione dei lavori, la Conferenza
dei Capigruppo ha stabilito che nel pomeriggio riprenderemo l'esame
degli ordini del giorno, discutendo il rendiconto e l'assestamento
e questa sera faremo seduta notturna dalle ore 21,00 alle ore
24,00.
Le Conseil prend acte.
