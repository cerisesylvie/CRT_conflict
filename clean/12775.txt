Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3731 del 24 settembre 1992 - Resoconto
OGGETTO N. 3731/IX Approvazione ed impegno di spesa di lire
30.000.000 per il finanziamento del Convegno sul tema
"Epidemiologia molecolare del cancro" che si svolgerà a Courmayeur
dal 7 all'11 dicembre 1992.
Presidente
Do lettura della proposta di deliberazione in
oggetto.
Deliberazione Il Consiglio delibera:
1°) di approvare il finanziamento di lire 30.000.000
(trentamilioni) a favore del Centre International de Recherche sur
le cancer, 150, Cours Albert-Thomas - 69372 - Lyon - Cedex 08
France (C.F.: 91020800073), per l'organizzazione del Convegno sul
tema: "Epidemiologia molecolare del cancro" che si svolgerà a
Courmayeur dal 7 all'11 dicembre 1992;
2°) di approvare ed impegnare la relativa spesa di lire
30.000.000 (trentamilioni) con imputazione della stessa nel modo
seguente:
- quanto a lire 15.000.000 al Capitolo 60820 del bilancio di
previsione della Regione per l'anno 1992 "Contributi per interventi
nel settore della sicurezza sociale", che presenta la necessaria
disponibilità;
- quanto a lire 15.000.000 al Capitolo 21640 del bilancio di
previsione della Regione per l'anno 1992 "Contributi ad enti ed
associazioni per partecipazione a mostre e manifestazioni diverse",
che presenta la necessaria disponibilità.
3°) di stabilire che alla liquidazione della spesa si provveda,
ai sensi dell'articolo 58 della legge regionale 27 dicembre 1989,
n. 90 su presentazione di idonea documentazione atta a dimostrare
le spese sostenute;
4°) di stabilire che all'emissione del relativo mandato di
pagamento si provveda con le modalità di cui all'articolo 59 della
legge regionale 27 dicembre 1989, n. 90 con accredito su c/c n.
100030002909012J del Crédit Lyonnais di Lione.
Presidente Ha chiesto di parlare il Consigliere Riccarand.
Riccarand (VA)
Era per chiedere all'Assessore
competente per quale motivo la Regione ritiene di dare un
contributo di 30 milioni per questa iniziativa.
Presidente
Ha chiesto di parlare l'Assessore alla
Sanità e Assistenza Sociale, Cout.
Cout (PCI-PDS)
Mi sembra che la motivazione sia
scritta nella premessa alla delibera.
C'è già stata un'iniziativa di questo genere che si è svolta a
Courmayeur dal 22 al 27 novembre 1991, sulla ricerca sul cancro. Mi
sembra che la questione della ricerca sul cancro sia molto
importante. Questa è in qualche modo una continuazione di quella
che era stata l'iniziativa precedente ed il nuovo convegno dovrebbe
svolgersi a Courmayeur dal 7 all'11 dicembre 1992, proprio sul tema
"epidemiologia molecolare del cancro".
Chi si occupa di questo convegno, dà tutte le garanzie, perché
le
Centre International de Recherche sur le Cancer
è uno
degli Istituti più qualificati nel mondo in questo campo.
Mi pare un'iniziativa che abbia la necessità di essere seguita
con attenzione ed è per questo che la Regione, secondo il nostro
parere, può prevedere di intervenire direttamente, in iniziative di
questo genere, con un suo finanziamento.
Presidente
Pongo in votazione la proposta in
oggetto.
Esito della votazione:
Presenti: 26
Votanti: 25
Favorevoli: 25
Astenuti: 1 (Riccarand)
Il Consiglio approva
