Classificazione
TRASPORTI E VIABILITÀ
Aeroporti



Oggetto del Consiglio n. 757 del 9 ottobre 2014 - Resoconto
OGGETTO N. 757/XIV - Interpellanza: "Eventuale cambio di
destinazione d'uso della struttura dell'aerostazione dell'aeroporto
regionale".
Président -
Pour l'illustration, la parole au Conseiller
Bertin.
Bertin (ALPE)
- Grazie Presidente.
Ci occupiamo di nuovo, per l'ennesima volta, di aeroporto. È
inutile che ripeta qual è la mia opinione su questa folle idea di
un aeroporto commerciale in Valle d'Aosta. È da tempo che
esprimiamo - fin dall'inizio - la nostra più totale contrarietà a
quest'opera, un'idea megalomane, un giocattolo della politica che a
questo punto, è evidente a tutti, non è più sostenibile
economicamente. Questa volta vorremmo sapere a quanto ammontano le
spese legali sostenute dall'Amministrazione regionale riconducibili
alle tantissime guerre legali, ai contenziosi con l'AVDA e che
comunque sono riferiti all'aeroporto, qualche tempo fa ne avevo
contati cinque o sei.
Inoltre, visto che l'ultima volta, in occasione di un'altra
interpellanza che avevo presentato, mi era parso di capire che,
dopo anni di ostinazione, anche il Governo regionale manifestasse
qualche dubbio sulla sostenibilità finanziaria dell'aeroporto, ci
interessava sapere se c'era stato nel frattempo un ripensamento e
soprattutto se erano state prese iniziative in tal senso, nel senso
di limitare i danni il più possibile.
Collegata a questo è la questione dell'aerostazione, che, per
intenderci, è quel rudere che ormai da anni, fatiscente, accoglie i
visitatori della città di Aosta e in generale della regione.
Certamente non è un bel biglietto da visita per la città, in
considerazione anche dell'assenza di aerei, ci chiedevamo se non
era il caso di cambiarne la destinazione d'uso. Grazie.
Président
- Pour la réponse, a demandé la parole
l'Assesseur Marguerettaz.
Marguerettaz (UV)
- Grazie Presidente.
Rispondo alla prima domanda, che è una domanda puntuale, per poi
ragionare sugli altri due quesiti:
"l'ammontare complessivo
delle spese legali sostenute dall'Amministrazione regionale..."
nell'ambito di quest'intervento, in relazione ai lavori di
ampliamento dell'aeroporto regionale Corrado Gex, la Regione è
stata coinvolta quale terzo chiamato in causa, perché non è la
Regione la stazione appaltante, in due contenziosi originatisi tra
le imprese appaltatrici per i lavori di allungamento della pista e
di costruzione dell'aerostazione e AVDA S.p.A.. Un'altra
controversia ha riguardato i rapporti tra il progettista dei lavori
di allungamento della pista e la Regione. Per queste attività le
spese legali sostenute dalla Regione ammontano a 32 mila euro.
Esulano ovviamente da questi valori - è l'oggetto
dell'interpellanza - le controversie che la Regione ha con AVDA per
le questioni societarie e gestionali.
Sulla seconda e sulla terza domanda, noi ci siamo lasciati,
prima della sospensione estiva, con un'interpellanza sia del vostro
gruppo, sia da parte del gruppo dei Cinque Stelle: allora è stato
detto che i tempi erano, se volete, corretti per avviare una
riflessione in commissione. Io voglio solo ricordare che il
progetto dell'aeroporto è un progetto che è stato negli anni
continuamente oggetto di delibere del Consiglio regionale, siamo
partiti dalla legge, ovviamente, del 1991, il piano territoriale e
paesistico, il piano di sviluppo aeroportuale, il
master
plan
, il piano delle opere di rilevante interesse regionale nel
2006, il programma degli investimenti di sviluppo dell'aeroporto,
sempre nel 2006, gli accordi di programma, il piano di bacino di
traffico. Allora, vede
..."se vi è un ripensamento..."
, oggi
come oggi, noi siamo coinvolti in quest'operazione, che è figlia di
una serie di delibere e di orientamenti che sono stati presi dal
Consiglio regionale e, rispetto a questa materia, l'ENAC e il
Ministero hanno messo a disposizione delle risorse. Ora, ritengo
che sia assolutamente opportuno - e ribadisco la disponibilità
dichiarata prima dell'estate ad avviare questo percorso in
commissione - in modo tale che tutti possano acquisire quegli
elementi che ci possono portare al limite anche a delle modifiche,
ma che dovranno essere poi approvate dal Consiglio regionale,
perché è il Consiglio regionale che fino ad oggi ha dato queste
indicazioni, il Consiglio regionale ha approvato il
master
plan,
il Consiglio regionale ha approvato gli APQ. Da questo
punto di vista, ho dichiarato - si ricorderà che il collega Ferrero
e lei prima dell'estate avete detto: "ma siamo disponibili..." -
che a nome del Governo, abbiamo detto che siamo disponibili, però
non può esserci una disponibilità a cambiare l'aerostazione, ma non
possiamo prendere una decisione sull'aerostazione senza dare una
lettura d'insieme.
Ovviamente questo percorso - e ce lo ricordano molte volte i
Consiglieri - dovrà tenere conto di quelle che sono le conseguenze,
se dovremo restituire dei soldi allo Stato, perché lo Stato ha
contribuito a fare una serie di investimenti. Oggi quindi gli
investimenti, che avevamo già chiarito sono nell'ordine dei 30
milioni, sono tutti fatti, sono tutti definiti, c'è solo un
intervento che dev'essere concluso, che è l'aerostazione. Rispetto
a questo tema, ancora l'altro giorno abbiamo avuto modo di fare una
serie di incontri con la Federazione del volo di montagna, ci sono
delle opportunità che possiamo immaginare di valutare. Non sarà
sfuggito a nessuno che il quadro dal 2004, ancor prima, negli anni
'90, è completamente cambiato, oggi abbiamo addirittura Caselle che
ha un momento di grande crisi, addirittura Alitalia ha tolto una
serie di voli, tutta una serie di collegamenti sono spariti. Anche
su quest'argomento quindi bisognerà riflettere, bisogna mettersi
intorno ad un tavolo e probabilmente anche farci aiutare su un
argomento così particolare, perché il
master plan
e tutti i
progetti sono stati approvati dal Consiglio regionale previo uno
studio.
Ricordo a tutti che c'è una convenzione trentennale per la
gestione. Le convenzioni, come altro, si possono mettere in
discussione, ma bisogna capire cosa vuole dire "mettere in
discussione", probabilmente ci sarà da fare un'analisi
economico-finanziaria per capire cosa vuol dire, per cui la
disponibilità ad avviare sin da subito questo percorso in
commissione - questo lavoro è propedeutico per arrivare in
Consiglio regionale e arrivare a trovare degli indirizzi - esiste,
l'ho dichiarato, vedete com'è possibile calendarizzare dei lavori e
possiamo iniziare dalla settimana prossima.
Président
- Pour la réplique, la parole au Conseiller
Bertin.
Bertin (ALPE) -
Grazie Presidente.
Evidentemente mi sarebbe interessato conoscere la cifra
complessiva delle spese legali sostenute dall'Amministrazione
regionale, compresi evidentemente i contenziosi per la gestione,
immagino che a questi si debbano aggiungere i giorni, le settimane
e i mesi di lavoro dell'Ufficio legale della Regione che non sono
facilmente stimabili, ma evidentemente sono comunque elevati. La
considerazione che neanche i partner come l'AVDA li avete scelti
affidabili, e questa è una conseguenza anche di tutto il resto,
insomma. Era tutta un'altra situazione, che certamente non è stata
gestita nel modo corretto. Una convenzione trentennale, come
sottolineava lei, che è qualcosa di pazzesco, evidentemente bisogna
venirne fuori da questa convenzione, ma non può, Assessore,
chiederlo a noi, è lei che deve attivarsi per vedere le possibilità
per uscire da questa convenzione. Certamente non saremo noi a dover
mettere in atto gli studi finanziari o economici per uscire da
questa situazione pazzesca. Sono anni che sollecito una
exit
strategy,
una via di uscita da questo bagno di sangue per le
casse pubbliche e per il contribuente, quest'aeroporto ci è costato
e ci costerà qualcosa di spropositato.
Immaginavo che nel periodo estivo si fosse dedicato
principalmente a questo dossier, che avesse appunto iniziato a
valutare le varie possibilità per poi sottoporle al Consiglio,
anche perché abbiamo visto che, per quanto riguarda la ferrovia, si
è interessato soltanto all'ultimo per il turismo...beh, insomma, il
turismo è andata com'è andata, in quanto all'EXPO è stato
commissariato...da La Torre e Cognetta... Credevo pertanto che col
tempo a disposizione si fosse dedicato in modo approfondito a
questo dossier, presentandoci qualcosa, invece niente. Non si può
dire: "vediamo, andiamo in commissione", "andiamo in commissione"
va bene, qui bisogna agire però, agire presto. La commissione può
anche fare dei bei discorsi, ma se non abbiamo gli elementi per
farli, gli elementi evidentemente ce li ha lei, che ha gli uffici e
ha l'apparato operativo. La responsabilità di questo disastro è
stata l'idea di fare un aeroporto commerciale e ricade unicamente
su di voi e siete voi che dovete trovare una soluzione e proporre,
se ne siete in grado, bene, altrimenti dovreste anche
trovare...tirarne le conseguenze.
Per quanto riguarda l'aerostazione, la situazione francamente è
ridicola, un'aerostazione di un aeroporto fantasma, che, come ci ha
anche detto lei in un'altra occasione, praticamente di aerei ne
vede pochissimi e di passeggeri ancora meno: qualche decina
all'anno, insomma, sono i numeri suppergiù. Non c'è bisogno di
un'aerostazione per accogliere qualche decina di visitatori, di
passeggeri, basta una pensilina degli autobus, tanto per rimanere
nel settore che lei conosce dei trasporti. Insomma, facciamo
qualcosa, iniziate soprattutto voi dell'Esecutivo a proporre delle
soluzioni se ne avete e, se non ne avete, dovete trarne le
conseguenze. Grazie.
Président -
Merci. Point 18 à l'ordre du jour.
