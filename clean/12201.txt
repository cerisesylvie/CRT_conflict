Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3096 del 6 febbraio 1992 - Resoconto
OGGETTO N. 3096/IX Rinvio del disegno di legge: "Intervento
finanziario a favore del Comune di Courmayeur per la realizzazione
di un polo culturale nel giardino dell'ex Hôtel Ange".
Presidente
Il Consigliere relatore Ricco ha chiesto la
parola per illustrare il disegno di legge n. 330, iscritto al punto
37 dell'ordine del giorno; ne ha facoltà.
Ricco (DC)
Tanto per rimanere in tema di rinvii, mi
permetto di ricordare che il Comune di Courmayeur non è ancora in
possesso delle autorizzazioni concernenti il progetto e pertanto
chiedo il rinvio di questo disegno di legge fino a quando il Comune
di Courmayeur non disporrà delle autorizzazioni.
Presidente
Se nessun Consigliere chiede la parola
e non ci sono obiezioni, il disegno di legge n. 330 viene rinviato
all'esame della V Commissione consiliare permanente.
Il Consiglio prende atto concordando.
