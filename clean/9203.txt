Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3746 del 9 maggio 1988 - Resoconto
OGGETTO N. 3746/VIII - CONCESSIONE DI UN CONTRIBUTO
ALL'AMMINISTRAZIONE COMUNALE DI QUART PER L'ACQUISTO DI IMMOBILI DA
DESTINARE AD AREA SPORTIVA E RICREATIVA, AI SENSI DELLA LEGGE
REGIONALE 27 GIUGNO 1986, N. 27.
PRESIDENTE:
Do lettura della deliberazione in
oggetto:
IL CONSIGLIO
- Premesso che con convenzione n. 9422 in data 28 marzo 1959,
l'Amministrazione comunale di Quart ha ceduto, in affitto
trentennale, alla Regione Autonoma Valle d'Aosta, un'area di
terreno sito in zona "Iles" compresa nel foglio XXXIX di mappa,
avente una superficie di mq. 85.000 circa, da occupare per la
costruzione e la gestione del nuovo campo di aviazione;
- Atteso che la Regione ha ritenuto opportuno procedere
all'acquisizione dei terreni di proprietà del suddetto Comune
occupati dalle strutture aeroportuali, alla scadenza delle relative
convenzioni di affitto, nonché dell'area posta a levante
dell'attuale recinzione aeroportuale;
- Considerato che l'Amministrazione comunale di Quart ha
concesso la disponibilità alla suddetta cessione, a condizione di
poter acquisire in proprietà piena l'area di Villefranche da
destinare ad impianti ricreativi e sportivi;
- Premesso che la legge regionale 27 giugno 1986, n. 27, prevede
l'intervento finanziario della Regione, fino al massimo del 90%, a
favore dei Comuni per la creazione di un patrimonio immobiliare
comunale;
- Atteso che la succitata amministrazione comunale ha presentato
richiesta per accedere ai relativi finanziamenti per l'acquisto
degli immobili in questione siti in loc. Villefranche, per una
superficie totale di mq. 178.472 da destinare ad area sportiva e
ricreativa, acquisto, tuttavia, non ancora definitivamente
definito;
- Considerato che l'acquisto di cui trattasi comporta una spesa
massima peritata complessivamente in lire 2.814.140.000=;
- Atteso che l'acquisizione dei terreni è
inserita
nella relazione previsionale programmatica del Comune;
- Dato atto che detto intervento finanziario regionale
rientra nel piano di scambio di immobili tra l'Amministrazione
comunale di Quart e l'Amministrazione regionale, in merito alla
cessione definitiva alla Regione dell'area aeroportuale di
proprietà del Comune;
DELIBERA
1)
di esprimere parere favorevole in merito ad un
intervento finanziario regionale, valutato in linea di massima in
£. 2.532.726.000=, a favore dell'Amministrazione comunale di Quart,
per l'acquisto degli immobili di cui in premessa, al fine di
realizzare un'area sportivo-ricreativa;
2)
di autorizzare la Giunta regionale a proseguire
nelle trattative di cui trattasi, al fine di acquisire gli immobili
di proprietà del Comune di Quart, occupati dalle strutture
aeroportuali, nonché l'area posta a levante dell'attuale recinzione
aeroportuale;
3)
di delegare alla Giunta regionale l'adozione di
ogni provvedimento necessario alla regolarizzazione delle
acquisizioni in argomento.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Faccio solo osservare che con la
deliberazione precedente si spendono 400 milioni per 75.000 metri
quadrati e si indicano con chiarezza anche le ditte proprietarie,
per cui il progetto risulta ben definito, mentre con questa
deliberazione, che interessa l'acquisto di un'area di Villefranche,
in Comune di Quart, di 178.000 metri quadrati, superiore di due
volte e mezza rispetto alla superficie della precedente
deliberazione, si spendono ben 2,8 miliardi e cioè circa 7 volte di
più, eppure le due aree sembrano di analogo interesse...
(...INTERRUZIONE del Presidente ROLLANDIN...)
... No, no! Questa non è la zona dell'aeroporto, perché...
(...INTERRUZIONE del Presidente ROLLANDIN...)
... In ogni caso vorrei sapere perché c'è questo maggiore costo
e come mai non è stato ancora perfezionato l'acquisto di questa
area. Ci sono forse dei problemi particolari?
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Je veux seulement dire que si
l'on veut voir le site de Quart-Villefranche et la zone
située à côté de la Doire, c'est une zone dont la valeur est
considérable par rapport à Verrayes où l'on doit faire des travaux
pour récupérer du terrain qui n'a malheureusement pas eu de
cultures jusqu'à présent.
Si M. Sandri le désire, je donnerai copie des longs pourparlers
qui se sont tenus entre la consorterie et la Commune pour parvenir
à déterminer un prix qui a été accepté par toute la population.
Il n'y a pas encore eu de compte-rendu précis pour la simple
raison qu'il y a encore des propriétaires et la Commune doit faire
des recherches. Il y a eu la "delega" de la part de l'"Usi Civici"
pour trouver les héritiers en fonction du cadastre d'Aoste et par
rapport aux propriétés définitives.
PRESIDENTE:
Se nessuno chiede la parola, pongo in
votazione la deliberazione in oggetto.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
