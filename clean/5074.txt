Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 653 del 27 giugno 1984 - Resoconto
OGGETTO N. 653/VIII - SPESE PER MANIFESTAZIONI REGOLAMENTATE
DALLA CONVENZIONE STIPULATA TRA SITAV E REGIONE (Interrogazione con
risposta scritta).
PRESIDENTE:
Do lettura dell'interrogazione con risposta
scritta presentata dal Consigliere Aloisi:
INTERROGAZIONE CON RISPOSTA SCRITTA
PREMESSO
che in base alla Convenzione stipulata tra
SITAV e REGIONE, è stabilito che le spese per manifestazioni (galà,
convegni, congressi, assemblee, ecc...) in parte vengono pagate
direttamente dall'Amministrazione regionale, in base alla
percentuale fissata dalla Convenzione stessa;
INTERROGA
l'Assessore alle Finanze perchè voglia fornire le seguenti
precisazioni e documentazioni relative agli anni 1980, 1981, 1982 e
1983:
se per gli anni suddetti, la quota, versata
dall'Amministrazione regionale è stata contenuta nei massimi
previsti in Bilancio ed in Convenzione.
Qualora fosse stato superato il "plafond" prestabilito, si
richiedono le motivazioni e le giustificazioni conseguenti
unitamente alle pezze documentali rilasciate dall'organo di
controllo presso la SITAV, debitamente autenticate.
Per tutti gli anni sopracitati si chiedono:
a) copia di tutta la fatturazione, in base alla quale la
Regione ha pagato la quota parte, vidimata ed autenticata dai
funzionari responsabili autorizzanti la spesa a carico
regionale;
copia della fatturazione documentata relativa ai vari acquisti
necessari per l'espletamento delle manifestazioni;
documentazione riguardante gli appalti per l'acquisto di
attrezzature e di forniture varie corredata dalle offerte dei
partecipanti alle gare o alle licitazioni private con i conseguenti
verbali di aggiudicazione;
l'elenco nominativo di coloro che hanno deciso l'aggiudicazione
con incluso il nominativo o i nominativi dei responsabili regionali
addetti al controllo, non essendo pensabile che l'ingente massa di
acquisti e di spese siano stati sostenuti senza il controllo della
Regione;
copia delle deliberazioni di Giunta relative ai pagamenti
effettuati negli anni sopracitati per manifestazioni
SITAV-REGIONE.
PRESIDENTE:
All'interrogazione con risposta scritta,
presentata dal Consigliere Aloisi, è stata data risposta con
lettera n. 752 in data 6 giugno 1984.
