Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 142 del 29 marzo 1973 - Resoconto
OGGETTO N. 142/73 - Proposta di legge concernente: "Esercizio
dei diritti democratici nella Scuola". (Approvazione di ordine del
giorno)
Montesano (P.S.D.I.)
- La parola al Consigliere
Chincheré.
Chincheré (P.C.I.)
- Visto che la discussione si riavvia
soltanto quando si fanno delle battute polemiche, la tentazione
forse, ma sarebbe un modo forse non molto corretto di cominciare,
comincio in un altro modo.
Questa mattina il Presidente della Giunta ha dato disposizioni
affinché venissero distribuiti a tutti i Consiglieri, e mi auguro
anche ad altri cittadini valdostani, di due quaderni, due libretti,
due raccolte di pensieri estremamente interessanti, uno del
compianto Albert Deffeyes e l'altro del Canonico Bréan, e abbiamo
ascoltato con estremo interesse e, per dovere d'ufficio, come
Consiglieri regionali, e perché è nostra abitudine, come Comunisti,
e perché l'argomento ci sembrava interessante, abbiamo ascoltato
con estremo interesse e attenzione quegli interventi, quella
presentazione di questi due quaderni, e siamo anche direi, non è il
caso di dire siamo d'accordo o non d'accordo, perché la sua
dichiarazione non era in votazione, ma abbiamo sentito
profondamente quello spazio culturale intellettuale che Lei ha dato
alla sua relazione e siamo d'accordo con quelle cose, anzi, se
potessimo fare un augurio, dovremmo dire che iniziative di questo
genere dovrebbero essere più frequenti da parte
dell'Amministrazione anche perché la cultura valdostana senza dare
significati razzisti o roba di questo genere a questo contesto, è
tutta una cultura da riscoprire, da riscoprire non tanto nel
reperire degli scritti quanto nel diffondere le cose che sono state
scritte e molte volte marciscono in più o meno belli e polverosi
musei.
Tutto questo per citare - mi è venuto spontaneo, è a metà
quaderno - un passo estremamente interessante di Deffeyes, dove
dice che è necessario e "il faut" in francese è qualcosa di più
necessario, è indispensabile che il contadino vada a scuola, "que
le paysan aille à l'école" se vogliamo che la Valle d'Aosta
mantenga il suo spirito e il suo carattere. Direi che è rischioso
da parte di un Presidente della Giunta non rischioso, impegnativo
da parte di un Presidente della Giunta, da parte di qualunque
Gruppo consiliare e da parte di qualunque singolo Consigliere
distribuire quaderni di questo genere con questi contenuti sui
quali nella sostanza è difficile non essere d'accordo, se poi non
si costruisce quotidianamente, concretamente oggi, ma l'oggi
proiettato in avanti, nel futuro, quella incastellatura, quella
rete organizzativa necessaria per far camminare queste idee.
Ecco perché, secondo noi, e non uso più il termine povertà
intellettuale, ma uso il termine sottovalutazione del problema è
stato affrontato nel precedente disegno di legge e noi comunisti
vorremmo che non succedesse altrettanto con questa proposta di
legge. Al limite non ci interessa il voto unanime o della
maggioranza su questa legge, ci interessa soprattutto che i Gruppi
consiliari, che poi non dimentichiamolo mai rappresentano delle
forze politiche ben precise, i Gruppi consiliari non sono mai una
realtà tratta dal resto della società che vive di vita propria,
come i sommergibilisti che fanno il giro del mondo in sei mesi,
sono espressione assembleare, democratica di forze politiche, di
forze sociali che hanno sempre nome e cognome, non sono mai una
cosa campata per aria; la punta polemica è questa. Vorrei
rammentare all'Assessore Lustrissy, non rispondo perché ha risposto
molto bene il compagno Dolchi, a noi Comunisti il gioco pesante non
dispiace. Noi ci auguriamo che su questa legge ci sia un'ampia
discussione, evidentemente non vi leggo la presentazione anche
perché è allegata alla legge che tutti i Consiglieri hanno agli
atti, e ci riserviamo, personalmente, presumo altri compagni di
Gruppo, a intervenire in seguito nella fase della discussione.
Vorrei rammentare anche un'altra cosa. A differenza dell'altra
proposta di legge che portava - Dolchi mi scuserà - solo la firma
del Capogruppo e del sottoscritto, questa legge porta la firma di
tutti i Consiglieri regionali comunisti, perché, a nostro avviso,
ha un'importanza, ha un respiro, ha una dimensione politica che va
al di là di un problema strettamente amministrativo invocando il
quale molti Gruppi si sono aggrappati per bocciare la nostra
proposta di legge. Crediamo che su questo testo non ci possano
essere così scappatoie, furbizie dialettiche né oratorie. Speriamo,
ci auguriamo che su questo progetto di legge, al di là del
risultato della votazione, serva a porre il problema e a un
pronunciarsi il più positivo possibile da parte di tutte le forze
politiche e una maggiore chiarezza per quanto riguarda l'esercizio
dei diritti democratici all'interno della scuola e più in generale
la riforma della scuola.
Montesano (P.S.D.I.)
- Chi chiede la parola? Nessuno
chiede la parola? Consigliere Andrione.
Andrione (U.V.)
- Je ne sais pas si c'est à cause de
l'argument ou si c'est à cause de l'heure, mais on dirait que après
quelque petite bordée polémique le Conseil est en train de faire un
petit somme en attendant que cette loi aussi soit mise aux
archives, et ce n'est pas dans le but de réanimer des polémiques
que je déclare que je suis contraire à cette loi et que nous
voterons contre pour une série de raisons que je chercherais de
expliquer de la façon la moins polémique et la plus courte
possible.
Avant tout cette loi, qui a été copiée d'une loi qui a été
présentée à la Région Emilia-Romagna je crois.
Chincheré (P.C.I.)
- Nazionale.
Andrione (U.V.)
- Non, non, moi je n'ai pas encore vu en
champs national une proposition de loi de ce genre, je peux me
tromper, je donne acte. En ligne générale on pourrait dire qu'elle
oublie une chose très simple, c'est-à-dire qu'à l'école on y va
aussi pour apprendre quelque chose, mais ce pourrait être une
affirmation de principe quelque peu réactionnaire. Il me semble que
dans l'ensemble du texte, je ne passe pas les articles, article par
article, il serait très difficile de pouvoir organiser un programme
d'étude quand une loi de ce genre soit consciencieusement appliqué
par des garçons et des filles, évidemment, dans certains âges et il
y a un texte de ce genre dans la loi, mais ce n'est pas sur ce fond
là que je fonderais mon opposition parce que là-dessus je crois
qu'il est vrai et c'est une exigence sentie qu'il y ait une plus
grande participation des élèves à la gestion des écoles.
C'est surtout les articles 19 et 20 qui ont retenu mon attention
en contraste du reste, l'un et l'autre avec l'article 11 de la loi
et d'autres articles et je ne permettrais de les lire:
"Tutte le attività che si svolgono nella scuola debbono essere
informate ai principi democratici antifascisti della Costituzione
della Repubblica".
"In riferimento alle ricorrenze del 25 aprile e del 2 giugno nel
corso di ciascun anno scolastico il Collegio dei Professori,
sentito il Comitato di Coordinamento, di cui all'articolo 10,
organizza adeguate attività di informazione, di dibattito, di
ricerca sulla Resistenza, la Repubblica, la Costituzione".
Premier alinéa de l'article successif: "È vietata ogni attività
che mediante l'insegnamento, la propaganda e ogni altro mezzo di
espressione, sia diretta a contestare la forza repubblicana dello
Stato Italiano a confutare i principi democratici e l'indirizzo
della Costituzione, a offendere la Resistenza e la lotta di
liberazione".
Or le crois qu'ici on a oublié exactement celui qui été l'esprit
de la Résistance, parce que, si on ne peut plus avoir une opinion
contraire, si nous sommes retournés au principe qu'en Italie on
exprimait "ha parlato male di Garibaldi e dunque è un maiale", si
nous sommes arrivés au point de, dans l'école réintroduire le
fameux délit de vilipendio qui est une des choses les pires du Code
pénal fasciste en vigueur en ce moment, et bien alors nous n'avons
pas compris ce qui était la Résistance, je regrette de le dire,
parce que, si on fait un débat, veut dire qu'il y a des positions
différentes et je trouverais même éducatif qu'il y ait quelqu'un
que dans les écoles dise qu'il est favorable à ce que le Pape est
encore le pouvoir temporel, ce sera une discussion, mais au moins
évidemment il faudra mettre en discussion la forme républicaine de
l'Etat Italien et je trouve éducatif qu'on dise que la Résistance
n'a pas été une chose sérieuse parce que finalement les jeunes
pourront discuter là-dessus, se documenter, et dire qu'ils ont une
opinion différente. Mais, si nous retournons au principe du dogme,
au principe de l'affirmation absolue contre laquelle il n'y a plus
personne qui a droit de dire quelque chose et bien nous ne ferons
pas de l'école, nous ne ferons pas de l'éducation, nous serons une
génération de serviteurs qui en référence à des principes qui ont
été encore une fois oubliés ne seront pas ni s'informer ni se
préparer à la vie et entrer dans une société.
Encore plus, ce qui manque surtout dans notre pays et qui est en
train de venir à manquer aussi en Vallée d'Aoste, malheureusement,
c'est le sérieux, c'est ce minimum de sérieux qui fait que l'école
- j'étais un très mauvais écolier, j'en parle avec un certain recul
- à l'école on y va surtout pour apprendre quelque chose, comme
quand on vient au Conseil surtout pour y donner un apport sérieux.
Et bien je dis avec cette loi nous arriverions au contraire à la
dégénération totale de l'école faite et voulue par les forces
politiques qui ne s'intéressent pas aux problèmes des écoliers,
mais qui s'intéressent à l'école comme moyen de propagande dans
laquelle il faut intervenir pour donner déjà des idées préconçues
et pour former les générations futures.
Or c'est dans cet esprit et, je répète, sans polémique, que nous
sommes contraires à la substance de la loi, tout en reconnaissant
qu'elle est très importante mais en reconnaissant qu'elle
représente un mouvement d'opinions, une prise de position sur
laquelle nous ne serons jamais d'accord.
Montesano (P.S.D.I.)
- Altri che chiedono la parola?
Nessuno chiede la parola? La parola all'Assessore Lustrissy.
Lustrissy (D.P.)
- L'intervento del Consigliere Andrione
ha già centrato per buona parte il problema ed ha espresso delle
opinioni in molta parte condivise anche dalla Giunta regionale.
In sostanza oggi ci troviamo di fronte a una crisi generale,
strutturale della nostra società che evidentemente ha investito
anche la scuola quale struttura appartenente a questa
organizzazione ed è la scuola che in questi ultimi tempi ha subito
tutti i contraccolpi di una forma di contestazione che, mossa da
presupposti di inadempienza continue nei confronti di riforme
previste e non attuate, ha creato una situazione tale all'interno
della scuola per cui oggi, almeno a prima vista, sembra difficile
discernere il giusto dall'ingiusto.
Se vogliamo però ricostruire delle posizioni dobbiamo anche
constatare che l'attuale organizzazione della nostra scuola risale
ad un periodo in cui certamente gli obiettivi generali della
riforma non erano certo quelli della partecipazione e quelli
dell'istruzione generalizzata secondo quello che è oggi il dettato
della nostra Costituzione.
Pertanto all'interno della scuola stessa rimangono delle
strutture e dei vincoli che impediscono una effettiva
partecipazione di tutti coloro che nella scuola ripongono i propri
interessi.
In particolare, l'attuale struttura rigidamente burocratizzata
della scuola - e questo ebbi già occasione di dirlo in una lunga
discussione che il Consiglio regionale affrontò in sede di esame di
un provvedimento disciplinare adottato nei confronti di insegnanti
- impedisce il più delle volte alla scuola di esprimere genialità e
rinnovamento. In genere la partecipazione non è mai favorita, in
genere la partecipazione è aborrita perché il più delle volte crea
dei disturbi e crea fastidio a molta parte interessata.
Io ritengo che se è vero che la proposta di legge ha centrato un
problema e ha posto in evidenza alcuni aspetti del problema
generale di una scuola che non funziona e, per converso, se si
riferisce all'intera scuola secondaria, dobbiamo riconoscere che la
riforma della scuola media dell'obbligo è stato un grosso
fallimento, almeno dalle constatazioni che abbiamo potuto fare,
dobbiamo anche riconoscere nello stesso tempo che affrontare un
problema di questo tipo trascurando od ignorando tutte le
componenti che nella scuola devono trovare una loro collocazione,
rischieremmo veramente di tentare ancora una volta un approccio al
problema in un modo settoriale, in un modo abbastanza discriminato,
cioè senza peraltro prevedere all'interno della scuola un effettivo
e certo rinnovamento tenendo conto di quelle che sono le esigenze
della scuola, che deve soprattutto formare il cittadino, che deve
soprattutto impartire un certo tipo di formazione che oggi non è
più in grado di fare.
Però da qui a sostenere che nella scuola si debba introdurre
discrezionalmente un tipo di organizzazione politica quale quella
può essere oggi propugnata per la società in generale, lo ritengo
estremamente pericoloso, nel senso che esperienze fatte in questo
senso - e ce lo dimostrano quotidianamente le situazioni e le
informazioni relative ai rapporti di lavoro - tanto è vero che un
tipo di organizzazione della scuola dalla quale è nata tutta la
grossa contestazione a livello studentesco universitario partita
dalla Facoltà di architettura, che è stata gestita per molti anni
in collettivi, è un'organizzazione di studio decisamente
innovatore, che però in definitiva hanno innovato senza innovare
niente perché il risultato grosso è stato quello della non
preparazione dei laureati in architettura. Constatiamo oggi che
purtroppo i laureati in architettura si trovano nella situazione di
essere dei disoccupati cronici, perché? Perché si fa sempre
riferimento alle situazioni ante-contestazione universitaria; cioè
per lo meno qui abbiamo un'esperienza di cosa è successo in
un'organizzazione scolastica di questo tipo.
Ora, parlare continuamente di collettivi, di organizzazioni di
lavoro di gruppo all'interno della scuola, se pure a prima vista
sembra un'attività di tipo dispersivo in definitiva però centra un
problema grosso della scuola, problema grosso che oggi è sempre più
evidente per il semplice fatto che la scuola è sempre più chiusa
perché agisce in difesa di questo tipo, diciamo così, di impulsi
che vengono dall'esterno. E la scuola purtroppo oggi si è chiusa in
difesa di sé stessa e difficilmente si riuscirà a breve tempo a
superare questa situazione, diciamo così, di narcosi o di
stasi.
Però dobbiamo anche riconoscere, se è vero come è vero che è
necessario nella scuola un tipo diverso di organizzazione che veda
effettivamente la partecipazione di tutti i protagonisti al
processo scolastico, dobbiamo anche riconoscere che questa legge è
lacunosa per molti aspetti. A parte i problemi di interesse
generale già citati dal Consigliere Andrione, che io condivido
appieno, quando ha citato e ha considerato gli articoli che lui ha
accennato, ci sono altre considerazioni da fare, cioè che una
proposta di questo tipo non può partire dalla presunzione che la
scuola sia già stata riformata, cioè che la scuola in definitiva
sia pronta ad organizzarsi in questo modo perché troppi e tanti
vincoli esistono ancora all'interno della scuola che ne impediscono
effettivamente il funzionamento in questa direzione. E allora il
provvedimento di per sé, così come viene proposto, che interessa
l'intero ciclo della scuola secondaria di secondo grado, dovrebbe
secondo me anche considerare quelle che sono le strutture, non dico
solo interne della scuola in rapporto al problema
insegnanti-studenti, ma anche sulle strutture generali della scuola
in rapporto al tipo di indirizzo che noi vogliamo dare oggi alla
scuola secondaria di secondo grado che riconosciamo non adempie più
ad un certo tipo di funzione. Di più, se si vuole rivedere un certo
tipo di partecipazione all'interno della scuola, non possiamo
isolarla questa partecipazione agli insegnanti e agli studenti. Ma
se è vero come è vero, che abbiamo sempre sostenuto che la scuola
deve soprattutto informare e deve formare ed essere obiettiva e
neutra nei confronti delle posizioni politiche, il più delle volte
dobbiamo anche riconoscere che questa esigenza di formazione civile
e culturale, passa non solo attraverso le famiglie. Una delle
grosse crisi della scuola di oggi è proprio la mancanza di un
dialogo costruttivo tra la famiglia e la scuola e quei pochi esempi
di collaborazione che ci sono stati, se così li possiamo chiamare,
si sono poi risolti in breve tempo con delle posizioni e degli
scontri frontali fra i protagonisti stessi della scuola, a volte
fra insegnanti e studenti, a volte fra famiglia e insegnanti e a
volte fra tutti e tre i protagonisti.
Allora, se vogliamo effettivamente cambiare la direzione delle
cose e se vogliamo incidere nel rinnovamento delle strutture,
dobbiamo dire che, se vogliamo fare tutte queste cose, dobbiamo
prevederle e per prevederle dobbiamo predisporre dei progetti di
legge che tengano conto di queste situazioni, tengano conto di
queste situazioni, tengano conto dell'esigenza di un'effettiva
partecipazione alla gestione della scuola in primo luogo dei
protagonisti principali, che sono le famiglie, i genitori, gli
studenti, gli insegnanti mentre nella legge poco spazio è dato agli
organi gestionali nella scuola, alla partecipazione delle famiglie,
è dato un certo spazio alla partecipazione delle famiglie a livello
assembleare.
Di più, se vogliamo prevedere organicamente questa
partecipazione, dobbiamo prevedere anche delle responsabilità a
diversi livelli, cioè nella misura in cui chiediamo partecipazione,
dobbiamo altrettanto, in altrettanta misura, distribuire delle
responsabilità perché effettivamente il governo della scuola
diventi una cosa comune alla quale partecipino tutti questi
organismi, non facendo certo stazione dagli amministratori delle
amministrazioni locali che di buon diritto devono entrare nella
scuola e hanno sempre il loro, diciamo, problema connesso
all'organizzazione dell'attività scolastica.
Ora, come dicevo, se il progetto di legge di per sé muove di
questi presupposti dell'organizzazione attuale della scuola, che
non tiene conto di queste esigenze, allo stesso modo deve tener
conto dell'esigenza di dare un indirizzo nuovo alla scuola che non
tiene conto di queste esigenze, allo stesso modo deve tener conto
dell'esigenza della partecipazione di tutti, non solo, ma anche
dell'esigenza di dare un indirizzo nuovo alla scuola secondaria
affinché il problema ormai incancrenito trovi una sua giusta
collocazione nel contesto di quella che è la società, la domanda
della società di ogni giorno.
E, a questo proposito, io devo anche ricordare ai Signori
Consiglieri, dato che discutiamo di scuola in Valle d'Aosta, che
effettivamente noi abbiamo trovato dei grossi limiti
nell'impostazione, nell'organizzazione di una scuola, di come la
volevamo. Cioè, se lo Statuto regionale era mosso da determinate
premesse, queste premesse non si sono realizzate. Dobbiamo anche
esaminarne i motivi, cioè il grosso ostacolo nella realizzazione di
una scuola effettivamente bilingue quale è stato? L'inadempimento
statutario connesso all'articolo 39, nel quale si stabiliva che
nella scuola potevano essere insegnate materie diverse in lingua
francese che però concretamente non si sono mai potute attuare,
perché? Perché il più delle volte, a parte il non funzionamento
della Commissione Mista che doveva stabilire queste cose, ma il più
delle volte si doveva, non si poteva ricorrere a personale
insegnante qualificato per poter insegnare queste materie in lingua
materna francese.
Dico, se siamo assertori di un certo tipo di organizzazione
scolastica a livello regionale, dobbiamo tener conto anche di
queste cose pensando ad una possibile riforma della scuola
secondaria.
Ora, come i colleghi Consiglieri sanno, il Governo sta
affrontando il problema della riforma della scuola secondaria e nel
progetto della riforma della scuola secondaria, oltre alla riforma
di tipo metodologico, di organizzazione didattica e di indirizzo
della scuola secondaria, sono previste anche le modalità e le forme
di partecipazione all'interno della scuola delle diverse
componenti. Ora, se, come è stato annunciato questa mattina dai
quotidiani, sabato il Consiglio dei Ministri entrerà nel vivo della
riforma scolastica della scuola secondaria di secondo grado,
considerato che il progetto di legge così come viene presentato
tiene conto di solo alcuni aspetti, definisce solo alcuni aspetti
di questi problemi, che per buona parte, per alcune parti ci trova
consenzienti e per altri invece ci trovano dissenzienti in quanto
abbisognano di ulteriore approfondimento perché si chiarisca meglio
quella che è la funzione delle singole componenti all'interno
dell'organizzazione scolastica, non è che si possa risolvere questo
problema prevedendo solo l'organizzazione di certe attività
collettive e di certe attività di gruppo dando spazio all'attività
di questo tipo. Ma questo problema si risolve non solo dando spazio
all'attività della sperimentazione della ricerca,
dell'organizzazione interna della scuola ma anche prevedendo una
scuola organizzata in un modo diverso nel senso più metodologico e
didattico, più specifico.
Ora io non vorrei, anche se dal verbale della Commissione appare
un certo tipo di discorso, cioè sull'incompetenza
dell'Amministrazione regionale o per lo meno del Consiglio
regionale a proporre un tipo di riforma di questo genere, non mi
soffermerei molto su questo particolare. Anche se vogliamo
seriamente esercitare la nostra attività di Consiglieri regionali,
dobbiamo considerare quelle che sono le potestà di natura
legislativa che la nostra Regione ha per Statuto, cioè è nelle
competenze di questo tipo abbiamo solo una facoltà di integrazione
al limite delle norme generali ma qua, oltre che a integrare,
innoviamo determinati criteri, cioè innoviamo in molte cose.
E allora, se ho molti dubbi che un progetto di questo tipo possa
trovare l'approvazione da parte dell'organo di controllo, vorrei
richiamare il Consiglio regionale su questa esigenza approfittando
anche del momento, cioè il momento coincide favorevolmente, nel
senso che è stata presentata la legge, i colleghi del Gruppo
Comunista hanno sollecitato una discussione e l'attenzione del
Consiglio regionale, richiamandolo su questi problemi, nello stesso
momento il Governo sta oggi approfittando, non so poi con quali
prospettive di poterla concretizzare, mandare avanti e neanche come
sarà poi in definitiva varata questa riforma della scuola di 2°
grado, ma per lo meno, se il progetto di riforma corrisponde a
quello che era stato predisposto a suo tempo dalla Commissione
Biasini, ci trova per larga parte consenzienti. Si sono già
recepite in quel progetto di legge di riforma buona parte di queste
proposte. Io riterrei più opportuno oggi di soprassedere alla
votazione del testo di legge, così come proposto, perché come dico,
se alcune parti ci trovano consenzienti, la rapidità di come si
sono svolte le cose, la presentazione, la discussione del progetto
di legge non ci ha dato la possibilità di approfondire determinate
cose ed è impensabile oggi portare in discussione, approfondire
determinati argomenti che richiederebbero di per sé lunghe ore di
discussione perché evidentemente ogni parte politica ha una sua
impostazione sul problema dell'organizzazione della scuola e, se ci
sono delle norme accettabili, delle proposte accettabili ce ne sono
delle altre che ci lasciano molto perplessi.
Pertanto io, soprassedendo per il momento e invitando con una
presa d'atto il prossimo Consiglio regionale e la Commissione
consiliare Pubblica Istruzione ad approfondire il dibattito su
questi temi, non per eludere il problema perché, come dico, noi
siamo impegnati, abbiamo dato dimostrazione molte volte di entrare
nel problema anche se molte volte non abbiamo avuto il conforto
della maggioranza o delle maggioranze che si formavano all'interno
del Consiglio regionale, però abbiamo avuto il coraggio per lo meno
di proporre delle soluzioni più congeniali a quelle che erano le
esigenze di riforma della scuola di oggi e non abbiamo mai, non
siamo venuti mai meno a queste impostazioni, diciamo non tanto per
eludere il problema, quanto per riportarci alla realtà del momento,
cioè, da una parte, la difficoltà che potremmo trovare sul piano,
diciamo così, normativo e questo parlo en passant perché potrebbe
ancora essere il problema minore ma, soprattutto, in considerazione
del fatto che un progetto di riforma si sta discutendo e sarebbe
bene che in quell'occasione si richiamino l'attenzione del Governo
su certi aspetti della vicenda di questa riforma scolastica.
Pertanto io inviterei i Signori Consiglieri proponenti a voler
riesaminare un momento il problema relativo alla prosecuzione della
discussione della legge anche se non ci impegna sul piano
finanziario questa volta, non trova ostacoli veramente sul piano
finanziario ma trova ostacoli soprattutto nella partecipazione al
dibattito politico anche se molto silenzioso di molte
rappresentanze del nostro Consiglio regionale, ma perché? Ma perché
ci troviamo in un momento particolare, d'altra parte la fretta
dell'iter legislativo che ha richiesto anche per questa legge la
procedura d'urgenza, ci imporrebbe una lunga discussione,
inesauribile discussione su questo problema che richiama sempre
l'attenzione di molti Consiglieri regionali perché tutte le volte
che si è discusso dei problemi della scuola all'interno del
Consiglio regionale la discussione è stata sempre vivace ed è stata
sempre approfondita, anche se molte volte non si sono trovate, non
si sono volute ricercare delle soluzioni più congeniali a quelle
che sono le esigenze della scuola di oggi. Però devo dire che oggi,
in questo momento particolare, approfittando di questa situazione,
cioè che il Governo sta per varare la riforma della scuola
secondaria, sottoporrei all'esame del Consiglio un ordine del
giorno da inviare al Presidente del Consiglio dei Ministri e al
Ministro della Pubblica Istruzione.
"Il Consiglio regionale,
dopo ampio dibattito sui problemi relativi all'esercizio dei
diritti democratici nelle scuole secondarie di secondo
grado;
Considerato che il Consiglio dei Ministri si è impegnato ad
esaminare a breve scadenza la riforma della scuola
secondaria;
Invita il Governo nazionale in sede di elaborazione del
progetto di riforma:
1) a tenere nel debito conto le esigenze di assicurare la
partecipazione dei protagonisti della vicenda scolastica
(insegnanti, famiglie, studenti e delle organizzazioni esterne la
gestione di tale importante servizio) in armonia con i principi
democratici e antifascisti della nostra Costituzione
Repubblicana;
2) ad assicurare per la Regione Autonoma Valle d'Aosta la
realizzazione di un'effettiva scuola bilingue come stabilito dagli
articoli 38, 39 e 40 dello Statuto regionale, prevedendo altresì la
possibilità del ricorso ad insegnanti di lingua materna francese
secondo il disposto di cui all'ultimo comma dell'articolo 39
facendo astrazione della nazionalità degli insegnanti".
(Voce
- Si può averne una copia?) ...Sì, adesso la faccio
distribuire.
Montesano (P.S.D.I.)
- Prima di passare alla discussione
sull'ordine del giorno è concessa la parola al Consigliere
Pedrini.
Pedrini (P.L.I.)
- Ma vede, io la ringrazio Signor
Presidente, e non ho voluto prendere la parola prima per due
motivi. Un motivo che il Segretario del nostro Consiglio con arte
diabolica ci sfrutta tutti gli argomenti e ci toglie le possibilità
di dire qualche cosa di nuovo. Secondo che mi aspettavo sia
dall'Avv. Andrione, che è maestro in merito, io l'ho avuto con me
molte volte in Commissione, sia dall'Assessore all'Istruzione, che
è altrettanto valido in quanto avrà evidentemente letto questo
disegno di legge, mi aspettavo qualche frase o un accenno
sull'articolo 21, si trova a pagina 8, Titolo V - Disposizioni
finali.
Io trovo che è molto strano che non ci sia stata una
chiarificazione su questo punto, che secondo noi liberali fa cadere
di per sé tutta la legge, perché - mi sia consentito - io mi
stupisco, e qua do atto della serietà degli amici Dolchi e del
Partito Comunista quando presentano qualche cosa, ma questa volta
quando si porta un articolo 21 in cui si legge "Le eventuali
maggiori spese - non si sa bene quali - dipendenti dalle attività e
iniziative previste dalla presente legge - altro punto
interrogativo - sono fronteggiate dagli Enti Locali - stiamo bene a
sentire - dalle Regioni e dal Ministero della Pubblica Istruzione,
tenuto conto di norma ecc. ecc.". Ma io mi stupisco veramente che
si sia potuto arrivare a fare un disegno di legge con una frase del
genere quando do atto al Partito Comunista e alla serietà
dell'amico Dolchi che prima di presentare qualcosa si sono sempre
documentati e hanno presentato delle cose anche valide - e siamo
noi liberali a dirlo - quindi non possiamo essere tacciati di
essere solo da una parte, ma evidentemente è talmente formidabile,
insomma evidentemente c'era una battuta che mi è stata anche detta
e che io la riferisco "chiediamo anche per le maggiori spese
l'aiuto degli Stati Uniti, tanto stanno dando soldi un po' a tutti,
vediamo se riusciamo a farli dare anche a noi, visto che da altre
parti non se ne possono far dare!". Ma evidentemente si ha la netta
sensazione che queste leggi siano state presentate tambour battant
e alla fine di creare una certa psicosi nell'elettorato valdostano
visto che voteremo quanto prima per le elezioni regionali, però non
voglio dire "poca serietà" perché la parola non è vera, con molta
leggerezza, con fretta, pur di arrivare in tempo non pensando
evidentemente alle conclusioni a cui questo Consiglio evidentemente
arriva, non con queste mie piccole modeste parole, ma evidentemente
con l'intelligenza di tutti noi.
Ora io lascio soltanto a Lei, Signor Presidente, che
evidentemente vedendo un articolo 21 non so nemmeno se Lei sia in
grado o possa - questo sta a Lei deciderlo - mettere in votazione
una cosa del genere che non ha finanziamenti, che non ha
discussioni di spesa, un disegno di legge che praticamente non ha
niente di quello che è previsto dalla legge per essere portato in
discussione. Grazie.
Montesano (P.S.D.I.)
- Altri che chiedono la parola?
Consigliere Dolchi.
Dolchi (P.C.I.)
- Io mi rendo conto che il discorso può
essere vano perché il Consiglio dibatte in articulo mortis è alla
fine della legislatura e quindi i provvedimenti possono assumere,
dice il collega Pedrini, un carattere pre-elettorale o
elettoralistico; ma noi non abbiamo mai rifiutato, anzi, molte
volte siamo stati promotori in questa Assemblea di dibattiti e
discussioni sul problema della scuola e noi riteniamo che anche se
siamo alla penultima riunione del Consiglio, il problema nella sua
complessità e nella sua interezza rimane, di fronte alle forze
politiche, che proprio anche su questi argomenti si misureranno
nella prossima campagna elettorale, ed è quindi da una tribuna
altamente qualificata, come quella del Consiglio regionale, che noi
intendevamo con quest'iniziativa legislativa porre le basi di un
confronto su quello che è il rinnovamento democratico della scuola.
Ecco quindi la nostra intenzione e la nostra presenza in questo
dibattito, dibattito che direi è alquanto strano, per una
concezione cara all'amico Bordon e alla Democrazia Cristiana in
genere. Il Consigliere regionale è chiamato a discutere iniziative
legislative da parte di quella che lui definisce la maggioranza, da
parte della minoranza, ce lo siamo sentiti dire tante volte in
questa Assemblea, tocca alla Giunta e alla maggioranza fare delle
proposte, tocca alla minoranza criticarle. Ebbene noi abbiamo già
detto parecchie volte che non siamo d'accordo su questa concezione
e i Gruppi hanno il diritto e soprattutto il dovere di portare
avanti nell'aula consiliare discorsi di fondo che interessano la
vota regionale, la comunità valdostana e quindi abbiamo su questa
concezione, che io definisco dell'amico Bordon, che può essere
anche di altri colleghi Consiglieri, la nostra posizione.
Ma qui ci troviamo ad aver capovolto anche questa distorta
concezione, qui c'è un'iniziativa legislativa, discutibile,
emendabile, da rivedersi, da discutere, da ampliare del Gruppo
Comunista e c'è la critica da parte dell'esecutivo, c'è la critica
ad una iniziativa legislativa da parte di chi per responsabilità
assembleare dovrebbe avere per lo meno, se non l'iniziativa, la
possibilità, e ci ha 600 dipendenti alle proprie, 600 funzionari
alle proprie spalle, come propri dipendenti per anche servirsi
della parte burocratica dell'Amministrazione regionale, l'esecutivo
che cera di criticare, di smantellare, di evitare il discorso, o
per lo meno di contrapporre con un voto quelle che sono, con un
voto negativo si capisce, quelle che sono le iniziative del
Consiglio.
Ecco questo mi sembra valga la spesa di essere sottolineato
perché manifesta quello che può essere il disagio della vita
assembleare del Consiglio regionale della Valle d'Aosta, e mi
riallaccio ad alcune considerazioni fatte dall'Assessore alla
Pubblica Istruzione. Ha fatto un'analisi della scuola, gli altri
fanno esperienze, hanno cercato di innovare senza innovare.
L'iniziativa comunista centra il problema grosso della scuola. La
scuola si è chiusa in difesa di sé stessa, è necessario un tipo
diverso di partecipazione al progresso scolastico e, attraverso le
famiglie, stabilire quel contatto famiglia-scuola che è alla base
di questo progresso e di questo rinnovamento scolastico.
Queste sono state affermazioni che l'Assessore Lustrissy ci ha
fatto pochi minuti or sono. Ecco ma allora il fatto che noi ne
dibattiamo anche in
articulo mortis
mantiene tutta la
validità. Il discorso è aperto, noi lo abbiamo centrato con
un'iniziativa legislativa, emendabile, ma il Consiglio si confronti
su queste cose se sono particolarmente sentite dalla comunità
valdostana. È chiaro, altri hanno fatto esperienze anche negative,
ma noi esperienze vogliamo fare, gli altri hanno innovato senza
innovare, ma noi cerchiamo di innovare o aspettiamo chi sa che
cosa? Aspettiamo forse, diceva l'Assessore, che conosciamo meglio
il tipo di indirizzo che vogliamo dare a tutta la scuola
valdostana, e allora sarebbe troppo facile il riprendere il
discorso di prima per il presalario agli studenti universitari
quando si diceva: non possiamo adottare un provvedimento di questo
tipo perché prima a monte vogliamo sapere in quale modo indirizzare
il presalario.
Ecco, però quale discorso si fa a monte? Mi si dirà c'è tutta
un'impostazione di elaborazione, di studio. L'Amministrazione
regionale si pone questi problemi, tende ad elaborarli, ecco però
rimaniamo sempre nella fase di studio, nella fase di elaborazione,
non abbiamo a monte le idee chiare per cui i provvedimenti si
inseriscono in quel tipo di indirizzo cui accennava l'Assessore
Lustrissy, e allora quale è il tipo di indirizzo? Non lo sapremo
mai, se non facciamo dei passi in avanti se non ci confrontiamo, a
meno che - e qui sono veramente perplesso - non ci sia proprio la
volontà che io respingo come autonomista, come Consigliere
regionale, di aspettare che Biasini si pronunci, di aspettare
leggendo i quotidiani che si faccia a livello nazionale la riforma
della scuola, che discutendo noi stessi della potestà legislativa
del Consiglio regionale attendiamo di inserirci in una definizione,
in una riforma a livello nazionale come potrà la scuola valdostana
far sentire quell'accento a cui si richiamava l'Assessore
Lustrissy? Io non ritengo che solo con un ordine del giorno che ci
è stato proposto questo possa avvenire, questo può avvenire se già
in Valle d'Aosta dei passi in avanti si fanno, se i problemi si
pongono, se il confronto fra le forze politiche anche su questo
terreno può avere il suo sviluppo.
Noi respingiamo, proprio come autonomisti, il fatto di attendere
la riforma nazionale, collega Lustrissy, noi ci richiamiamo al
sentimento di autonomia del Consiglio regionale e siamo pronti a
fare la battaglia anche per un'interpretazione estensiva del potere
legislativo, ecco perché riteniamo che il Consiglio regionale abbia
la potestà, abbia la facoltà, il dovere di dibattere questi
problemi.
Forse che quando, dice un proverbio, ci si è scottati si ha
paura dell'acqua tiepida, forse che l'esperimento del Biennio ci ha
così preoccupati e la sua soluzione, alla quale solo noi abbiamo
contrapposto una fermezza in questo Consiglio regionale, rende ora
timidi i Gruppi e le forze politiche in questo Consiglio
regionale?
Ebbene eravamo stati all'avanguardia in quella soluzione, ora
saremmo a rimorchio nel momento in cui lo stato annuncia la riforma
sull'indirizzo che noi stessi avevamo dato, noi stessi, noi Gruppo
Comunista, oltre che Consiglio regionale, perché il Consiglio
regionale ha votato per la facoltatività quando noi unici abbiamo
votato per l'obbligatorietà del Biennio.
Ebbene, colleghi Consiglieri, io non voglio dilungarmi, il
discorso è delicato e difficile, impegna le forze politiche non
solo oggi in Consiglio regionale ma domani nel confronto elettorale
e dopo domani nel Consiglio regionale, nel nuovo Consiglio
regionale.
Certo che rimane una considerazione di fondo: la legge è
lacunosa sotto diversi aspetti, dice l'Assessore Lustrissy, dopo
aver fatto tutte quelle premesse che io vi ho ricordato, non lo
nascondiamo, però proprio rifacendomi a quanto dicevo prima sulla
concessione che chiamo dell'amico Bordon, tra maggioranza e
minoranza, tra esecutivo e opposizione, noi riteniamo di aver
assolto ad un nostro dovere, ad un nostro compito presentando anche
in questo delicato e importante settore una nostra iniziativa che
può essere stata motivo di confronto e con l'esecutivo e con altre
forze politiche - fra parentesi è sempre assente da questo
dibattito il più grosso Partito a livello nazionale che è la
Democrazia Cristiana, il Partito che proprio in quell'accento a
livello nazionale avrebbe la sua parola da dire, ma non importa.
Riteniamo di aver fatto cosa positiva nell'interesse della Valle
d'Aosta portando questo argomento, in modo affrettato è stato
detto, ma io ritengo che i problemi della scuola sono stati
talmente dibattuti nel nostro paese e nella nostra Regione che non
si possa più chiamare affrettato qualsiasi momento, qualsiasi
occasione di confronto su questi problemi che debba interessare,
sui cui sono chiamate a confrontarsi le forze politiche della Valle
d'Aosta.
Il progetto, l'iniziativa sarà bocciata dal Consiglio regionale,
noi riteniamo che comunque è un primo passo che è stato fatto su un
discorso che avrà il suo seguito nell'opinione pubblica, nelle
famiglie, sarà un'occasione di confronto domani e dopo domani,
dicevo, sulle quali dovranno misurarsi le forze politiche della
Valle d'Aosta.
Noi comunisti il problema lo abbiamo discusso, lo abbiamo
affrontato, lo abbiamo sottoposto alla vostra attenzione.
Certamente non riteniamo che tutti voi possiate concordare su
quelle che sono state le nostre proposte. Riteniamo però che,
avendo fatto queste proposte, il discorso concretamente si è
aperto, sarà continuato nel prossimo Consiglio regionale perché noi
crediamo che nella sua autonomia, nella sua potestà legislativa il
Consiglio regionale avrà la possibilità di dare il suo contributo
di rinnovamento democratico della scuola valdostana.
Montesano (P.S.D.I.)
- Altri interventi?
Consigliere Chincheré.
Chincheré (P.C.I.)
- Io comincerò dal contrario perché mi
piace essere un po' anticonformista, anche perché in realtà
nell'intervento che andrò a fare e mi auguro, spero di essere
sufficientemente chiaro, non è tanto la risposta ai singoli
interventi che, premesso, hanno avuto decisamente un livello -
soprattutto quello dell'Assessore Lustrissy - estremamente più
elevato che quello sulla legge del presalario, anche perché forse
questo affronta in termini più politici il problema della scuola.
Dicevo il mio compito non è tanto, il mio scopo non è tanto quello
di rispondere ad alcuni singoli interventi, quanto fare un certo
tipo di considerazioni.
Innanzitutto mi è parso che da qualche intervento venisse fuori
che noi vogliamo contrabbandare questa legge come una legge per la
riforma della scuola nel suo complesso, il che non è vero. Noi con
questa legge intendiamo affrontare un aspetto specifico della
scuola che è quello non di stabilire a priori quali sono i diritti
democratici degli studenti e di tutte le persone che ruotano
intorno alla scuola, quanto di garantire all'interno della scuola
l'esercizio autonomo non partitico, non preorganizzato degli
studenti.
Certo qualcuno forse può pensare che in una scuola organizzata
in questo modo ci sia, vada a scapito l'istruzione, la preparazione
dell'alunno. Noi di questo non ne siamo assolutamente convinti
anche perché - e siamo stati su questo argomento fortemente in
polemica a suo tempo con il Movimento degli studenti e ad Aosta e
in campo nazionale - cerchiamo, pensiamo che uno dei compiti
fondamentali della scuola sia quello di preparare gli studenti, non
siamo né per la scuola degli asini né per la scuola dei parolai,
siamo perché la scuola fornisca alla società dei tecnici, dei
laureati all'altezza in ogni momento di fare il loro compito.
Il nostro problema era che questa preparazione avvenisse in un
contesto scolastico diverso da quello che è avvenuto fino ad oggi.
Se mi è consentito un riassunto di questo concetto, direi che
accanto a un processo di istruzione, che molte volte significa
soltanto un processo di avvio al lavoro, ci sia accanto a questo
processo pur necessario e indispensabile un processo di
socializzazione dello studente, del giovane. In questo quadro, con
queste premesse noi, con questi intenti, abbiamo presentato questa
legge ma in realtà le considerazioni che volevo fare erano di altro
tipo anche perché alcune affermazioni di certi Consiglieri ci
preoccupano e mi riallaccio in parte al discorso che faceva il
compagno Dolchi. Si dice ed è almeno già tre Consigli che le
sentiamo dire: certe iniziative, certi atteggiamenti di certi
Gruppi politici sono condizionati dal fatto che vi avviamo verso le
e elezioni e di conseguenza hanno posizioni demagogiche, hanno
posizioni di volersi differenziare a tutti i costi dagli altri,
dico a tutti i costi, perché tutti vogliamo differenziarci ma non
necessariamente a tutti i costi e sono delle posizioni
elettoralistiche. Siccome questo pericolo esiste veramente e forse
fino in fondo non ne siamo immuni nemmeno noi comunisti, ma siccome
noi pensiamo anche che lo scontro elettorale sia un momenti di
verifica delle posizioni politiche che i singoli Partiti portano in
mezzo agli elettori, e siccome pensiamo che questo dibattito
politico non possa svilirsi a avvilirsi intorno a polemiche ma su
fatti politici concreti, su delle prospettive di sviluppo generale
concrete, pensiamo che questo progetto di legge non possa
assolutamente essere accusabile di elettoralismo proprio perché
esige un dibattito politico ad un livello pale per cui c'è lo
sviluppo pieno il più positivo possibile di tutte le posizioni dei
Partiti. Direi che il nostro obiettivo elettorale, se c'è stato, e
non c'era un obiettivo elettorale, era proprio quello di cercare di
tenere il dibattito politico fra le varie forse componenti il
Consiglio regionale al livello più alto possibile.
Ma volevo fare anche delle altre considerazioni e riprendo in
parte il discorso del compagno Dolchi. Questa Giunta dice: vogliamo
instaurare un modo diverso di governare la cosa pubblica, noi non
cerchiamo schieramenti politici, se interpreto bene la posizione
della Giunta, ma cerchiamo delle maggioranze sui problemi, non
maggioranze precostituite ma delle maggioranze su problemi
concreti. Si cerca cioè di instaurare, di far vivere anche in Valle
d'Aosta quella che viene comunemente definita la Regione aperta,
con maggioranze non precostituite. Ma io vorrei fare alcune
considerazioni su questa affermazione. Innanzitutto Regione aperta
non significa soltanto un rapporto diverso fra l'esecutivo e il
Consiglio regionale, tra i Gruppi consiliari e l'esecutivo ma
significa anche soprattutto un rapporto diverso tra l'esecutivo
regionale e i Gruppi consiliari perché altrimenti resta un discorso
a senso unico, un discorso che non va avanti, ma non significa
soltanto questo, significa essere aperti ai problemi che le massi
popolari pongono, significa essere aperti a tutto quello che di
nuovo viene avanti nella società, ecco perché noi non chiediamo
soltanto un ordine del giorno, sul quale per il momento non ci
pronunciamo, ma chiediamo un pronunciamento chiaro articolo per
articolo anche di questa legge.
Montesano (P.S.D.I.)
- Ci sono altri interventi? Altri
interventi? Allora, come al solito, viene posto alla votazione del
Consiglio, ecco la parola al Consigliere Ramera.
Ramera (D.C.)
- Signor Presidente, ho dovuto assentarsi
un momento, ho saputo di apprezzamenti fatti per la nostra assenza
nella discussione. A parte il fatto che prima di fare apprezzamenti
sugli altri bisognerebbe guardarsi nello specchio perché avete voi,
Gruppo Comunista, ci avete fatto venire in Consiglio, discutere,
votare un ordine del giorno sulla Cogne ad Aosta e quel giorno,
stranamente, il Partito Comunista non era presente.
Perciò prima di avanzare apprezzamenti sugli altri e sugli
interventi o meno degli altri Partiti, cominciate a essere coerenti
con voi stessi che, quando provocate discussioni in Consiglio con
votazioni di ordini del giorno, siate almeno conseguenti e venite
alle discussioni.
No, voi siete venuti per niente, quindi ci avete fatto solo
perdere del tempo a noi e ad altri. Quindi siamo d'accordo per
l'ordine del giorno perché il nostro pensiero l'abbiamo detto
chiaramente in sede di Commissione e, se volete ancora di più, dato
che prima avete detto che manco di fantasia, questo progetto era
talmente fantastico che quando l'avete presentato parlava di
Provveditorato agli Studi e amenità del genere, per cui era stato
copiato da un altro Gruppo consiliare portato in altra provincia,
queste sono le vostre fantasie!
Montesano (P.S.D.I.)
- Altri interventi?
(Voce del
Consigliere Dolchi)
...Beh comunque le discussioni sono quelle
che sono e quindi bisogna tener conto di ogni intervento che viene
fatto.
L'unico richiamo che io voglio fare ai proponenti è, credo che
riguardi l'articolo 21 non tanto per le ragioni che ha esposto il
Consigliere Pedrini quanto per altre considerazioni, cioè il
Consiglio regionale della Valle d'Aosta viene a disporre e a dare
disposizioni per i bilanci degli Enti Locali, per i bilanci del
Ministero della Pubblica Istruzione e delle Regioni. Io non ho
capito bene queste frasi, che naturalmente comportano una
diversificazione da quello che è il nostro compito, cioè noi
dobbiamo legiferare e far aderire i disposti legislativi sulla
nostra sovranità e alle nostre competenze regionali, ma né io posso
ammettere che si disponga degli Enti Locali né posso ammettere che
si disponga delle altre Regioni e tanto meno del Ministero della
Pubblica Istruzione. Quindi io penso che questo articolo possa
essere eliminato senza che la legge ne risenta, anche per ovviare a
quell'altra osservazione della copertura. Per queste eventuali poi
spese che sono così ipotetiche, senza essere concrete.
Ora io dico senz'altro quella che sarà la procedura: va votato
l'ordine del giorno il quale, così come è stato presentato, non
impedisce la votazione della legge e allora il Consiglio è chiamato
a votare l'ordine del giorno presentato, a nome della Giunta,
dall'Assessore Lustrissy. Credo che tutti ne hanno avuto una copia,
altrimenti io pregherò il Segretario del Consiglio a volerlo
leggere e vedo dei cenni di assenze, quindi può leggere.
Andrione (U.V.)
-
"Il Consiglio regionale, dopo ampio
dibattito sul problema relativi all'esercizio dei diritti
democratici nelle scuole secondarie di secondo grado;
considerato che il Consiglio dei Ministri si è impegnato ad
esaminare a breve scadenza la riforma della scuola secondaria di
secondo grado;
invita il Governo Nazionale in sede di elaborazione del
progetto di riforma:
1) a tenere nel debito conto le esigenze di assicurare la
partecipazione dei protagonisti della vicenda scolastica
(insegnanti, famiglie, studenti e delle organizzazioni esterne)
alla gestione di tale importante servizio in armonia con i principi
democratici e antifascisti della nostra Costituzione
Repubblicana;
2) ad assicurare per la Regione Autonoma Valle d'Aosta la
realizzazione di una effettiva scuola bilingue come stabilito dagli
articoli 38, 39 e 40 dello Statuto regionale prevedendo altresì la
possibilità del ricorso ad insegnanti di lingua materna francese
secondo il disposto di cui all'ultimo comma dell'articolo 39,
facendo astrazione dalla nazionalità degli insegnanti".
Montesano (P.S.D.I.)
- Ci sono interventi ulteriori su
questo ordine del giorno?
Allora possiamo mettere di voti. Chi è favorevole alzi la mano.
Contrari? Astenuti?
Io non ho visto nessuno contrario, nessuno astenuto,
un'astensione ci deve essere eh? Io non posso accogliere,
un'espressione ci dev'essere, oppure bisogna essere assenti vi
consideriamo assenti.
Andrione (U.V.)
- No, hanno votato a favore!
Montesano (P.S.D.I.)
- Ah, a favore? Scusate allora, io
non ho visto, allora il Consiglio approva all'unanimità,
scusate.
Adesso si passa all'esame della legge, articolo per articolo. Io
chiamo gli articoli e, se non ci sono interventi, si passa alla
votazione.
Articolo 1 - Chi è favorevole alzi la mano. Contrari? Astenuti?
Nessuno, allora 7 favorevoli, il resto contrari.
Articolo 2 - Chi è favorevole alzi la mano. Contrari? Astenuti?
Il Consiglio respinge.
Articolo 3 - Chi è favorevole alzi la mano. Contrari? Astenuti?
Il Consiglio respinge.
Articolo 4 - Chi è favorevole alzi la mano. Contrari? Astenuti?
Il Consiglio respinge.
Articolo 5 - Io credo che la votazione si ripeterà nello stesso
modo - Chi è favorevole alzi la mano. Contrari? Astenuti? Il
Consiglio respinge.
Articolo 6 - Chi è favorevole alzi la mano. Contrari? Astenuti?
Il Consiglio respinge.
Io prego i Consiglieri di non uscire dall'aula.
Articolo 7 - Chi è favorevole alzi la mano. Contrari? Astenuti?
Il Consiglio respinge.
Articolo 8 - Chi è favorevole alzi la mano. Contrari? Astenuti?
Il Consiglio respinge.
Articolo 9 - Chi è favorevole alzi la mano. Contrari? Astenuti?
Il Consiglio respinge.
Articolo 10 - Chi è favorevole alzi la mano. Contrari? Astenuti?
Il Consiglio respinge.
Articolo 11 - Chi è favorevole alzi la mano. Contrari? Astenuti?
Il Consiglio respinge.
Articolo 12 - Chi è favorevole alzi la mano. Contrari? Astenuti?
Il Consiglio respinge.
Articolo 13 - Chi è favorevole alzi la mano. Contrari? Astenuti?
Il Consiglio respinge.
Articolo 14 - Chi è favorevole alzi la mano. Contrari? Astenuti?
Il Consiglio respinge.
Articolo 15 - Chi è favorevole alzi la mano. Contrari? Astenuti?
Il Consiglio respinge.
Articolo 16 - Chi è favorevole alzi la mano. Contrari? Astenuti?
Il Consiglio respinge.
Articolo 17 - Chi è favorevole alzi la mano. Contrari? Astenuti?
Il Consiglio respinge.
Articolo 18 - Chi è favorevole alzi la mano. Contrari? Astenuti?
Il Consiglio respinge.
Articolo 19 - Chi è favorevole alzi la mano. Contrari? Astenuti?
Il Consiglio respinge.
Articolo 20 - Chi è favorevole alzi la mano. Contrari? Astenuti?
Il Consiglio respinge.
L'articolo 21 viene depennato, quindi l'articolo 22 diventa
articolo 21 - Art. 21 - Chi è favorevole alzi la mano. Contrari?
Astenuti? Il Consiglio respinge.
Articolo 22 - Che 23 diventa 22 - Chi è favorevole alzi la mano.
Contrari? Astenuti? Il Consiglio respinge.
Si passa alla votazione a scrutinio segreto - dopo la
discussione del n. 9 che non ha molta, credo non dà molto avvio
alla discussione per richiesta dei Consiglieri Dolchi, Bordon e
Pedrini, i quali sono impegnati domani mattina in una riunione
della Società Autostrade Valdostane, i progetti di cui al punto 10
e 12, cioè le leggi sulla caccia per loro richiesta dovrebbero
essere trasportate alla seduta pomeridiana. Credo che il Consiglio
sia d'accordo, quindi questi due oggetti vengono trasportati,
posposti alla seduta pomeridiana.
Risultato della votazione: presenti 27, votanti 27, favorevoli
10, contrari 17.
Il Consiglio non approva. Respinge.
Si passa all'oggetto 9.
