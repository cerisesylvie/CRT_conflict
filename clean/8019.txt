Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2439 del 26 novembre 1986 - Resoconto
OGGETTO N. 2439/VIII - RITIRO DI INTERROGAZIONE E DI MOZIONE
CONCERNENTI LA REALIZZAZIONE DEL CAMPO DI TIRO A VOLO DI
SAINT-VINCENT E LA RICHIESTA DI DIMISSIONI DELL'ASSESSORE AL
TURISMO, URBANISTICA E BENI CULTURALI BORBEY.
PRESIDENTE:
Gli oggetti iscritti ai punti 16 e 85 penso
possano essere discussi insieme, se il Consiglio non ha niente da
obiettare.
Do lettura dell'interrogazione e della mozione presentata dal
Consigliere Aloisi:
Mozione
Venuto a conoscenza sia dei sequestri predisposti dalla
Magistratura torinese ed eseguiti con sollecitudine dalla Guardia
di Finanza, relativi, sembra, alla documentazione e agli atti
amministrativi assunti dalla Giunta regionale in ordine alla
inutile costruzione del tiro a volo di Saint-Vincent realizzata al
di fuori di ogni norma di legge, per favorire la società Sitav;
il sottoscritto Consigliere regionale del M.S.I. -
D.N.
Interroga
il Presidente della Giunta regionale per sapere:
1) se è al corrente delle comunicazioni fatte pervenire dalla
Magistratura torinese a vari Amministratori regionali, convocati a
Torino il 28.10 u.s. per rispondere sulle procedure poste in essere
per la realizzazione delle opere di cui trattasi;
2) per quali ragioni la licenza edilizia riguardante
l'autorizzazione edificatoria del manufatto è stata rilasciata non
già alla Regione Autonoma Valle d'Aosta, bensì personalmente al
dott. Mario Andrione e successivamente al geom. Giuseppe
Borbey;
3) quali motivazioni hanno indotto la Regione a richiedere una
simile procedura nella concessione dell'autorizzazione edilizia
contrastante con le norme del piano regolatore vigente nel Comune
di Saint-Vincent;
4) in quale considerazione sono state tenute le osservazioni
formulate in "illo tempore" dalla Commissione di Coordinamento
circa le delibere oggetto d'inchiesta giudiziaria da parte degli
inquirenti sull'Affaire Casinò.
Mozione
Atteso che
la Magistratura torinese ha requisito e
sequestrato atti amministrativi della Regione Autonoma Valle
d'Aosta e segnatamente le seguenti delibere:
- n. 7015 del 23.12.1982 con la quale si invoca l'urgenza di
terminare la struttura del tiro a volo di Saint-Vincent, per
giustificare spese erogate, violando palesemente sia la normale
prassi, sia le vigenti leggi in materia di appalti e di affidamento
lavori;
- n. 7016 del 23.12.1982 con la quale si ingiungeva il pagamento
alla società Sitav per opere realizzate al di fuori di quanto
previsto dalla Convenzione, e ignorando il Consiglio regionale per
un importo di circa 2 miliardi di lire;
Visto che
per la 'violazione' di leggi, e per eludere i
pareri della Commissione di Coordinamento la Giunta regionale ha
seguito la strada, falsa ed infangante, di 'prese di atto', che se
nulla decidono, perchè nulla comportano sul piano giuridico ed
amministrativo - non avendo valore e consistenza di atti
amministrativi - consentono tuttavia di imbrogliare gli
'sprovveduti', com'è avvenuto con le 'prese di atto' riguardante
'l'autorizzazione' all'esperimento del gioco americano 'Punto e
Banco, che ha consentito alla Saiset ed alla società Sitav di
'rubare' svariate centinaia di milioni, come accertato a più
riprese dalla Guardia di Finanza, e come più volte denunziato dal
sottoscritto con documentazione precisa alla competente
Magistratura;
E che
- nella fattispecie - un'altra 'presa d'atto' era
stata adottata il 5 marzo 1982 per 'esaminare proposte di lavori
complementari' (sic) onde poter realizzare lavori ritenuti dalla
società Sitav 'indispensabili' in parte, ed 'opportuni per altro
verso!, quasi che a comandare ed a valutare fosse non la Regione,
bensì la società Sitav;
Considerato
tuttavia, che in tale sede la Giunta
regionale aveva, si fa per dire, 'deciso' (anche se, trattandosi di
una 'presa d'atto', ogni 'decisione' cioè ogni manifestazione di
volontà era esclusa per legge), di adottare in un secondo tempo i
provvedimenti per il finanziamento ad avvenuta definizione dei
lavori, e previo controllo ed accertamento sui relativi prezzi e
costi, scambiando poi - nei fatti - il termine 'definizione' (che
potrebbe voler dire: descrizione, decisione, illustrazione) con il
termine 'conclusione' dei lavori, scavalcando anche in questo la
volontà del Consiglio, tenuto all'oscuro degli intrallazzi
perpetrati dagli Amministratori regionali in combutta con società
ed imprese varie;
E che
il Consiglio regionale solo nel luglio 1985 ha
definito il conguaglio extra convenzione per circa 3600 milioni di
lire, al fine di sanare sul piano amministrativo una situazione ed
un contenzioso che giustamente hanno visto l'intervento della
Magistratura;
Ritenuto
che non si possa ignorare il verdetto della
Commissione di Coordinamento in calce alle menzionate delibere e
tanto meno fingere che non esista una nutrita corrispondenza con la
richiesta di chiarimenti conclusasi con un NÒ della Commissione
stessa;
Preso nota
delle dichiarazioni insulse, infondate e
ridicole dell'attuale Assessore al Turismo riportate sulla Stampa
del 30.10.1986 in cui affermava: 'non eravamo al corrente che
questa deliberazione non fosse stata approvata dal Coordinamento',
insultando così non solo il buon senso ma anche le disposizioni
precise in materia di approvazione degli Atti Amministrativi
regionali da parte dell'Organo di tutela dello Stato e della
Regione.
Tutto ciò premesso, il Consiglio regionale della Valle
d'Aosta
Delibera
1) di invitare l'Assessore al Turismo e Beni Culturali a
spiegare per quali ragion:;
a) si è fatto intestare la licenza edilizia relativa alle opere
del tiro a volo di Saint-Vincent;
b) i lavori sono stati affidati a trattativa privata violando
tutte le leggi in materia;
c) egli avrebbe 'ignorato' il parere negativo del Coordinamento
procedendo come se nulla fosse accaduto;
2)
di impegnare il Presidente della Giunta regionale a
voler allontanare dal Governo della Valle d'Aosta un personaggio,
che ignora le leggi, e per difendersi dichiara di nulla sapere
aggiungendo al danno morale, anche la beffa;
3) di chiedere allo stesso Assessore geom. Giuseppe Borbey di
voler rassegnare le dimissioni per un atto di riguardo verso il
Consiglio regionale, disgustato di questi metodi prettamente
'mafiosi'.
PRESIDENTE:
Ha chiesto di parlare il Consigliere Aloisi,
ne ha facoltà.
ALOISI (M.S.I.):
Volevo anzitutto premettere che sono
molto rispettoso dell'operato della Magistratura e pertanto di
fronte alle notizie che abbiamo tutti appreso questa mattina, e di
fronte soprattutto alle dimissioni presentate dall'Assessore
Borbey, ritirerò questa mozione perchè non ha motivo di essere,
visto che è in corso una indagine da parte della Magistratura.
Vorrei però brevissimamente rispondere ad alcuni interventi ed
osservazioni che sono state fatte stamani in questo Consiglio,
anche perchè non ho avuto modo di farlo in quanto il Presidente del
Consiglio non mi ha dato la parola, pertanto volevo fare una
piccolissima panoramica non potendo accettare, come forza di
opposizione, certi giudizi espressi in questa aula da parte di
alcune forze politiche.
Alcuni hanno detto che qualcuno fa il processo alle intenzioni,
altri hanno citato che siamo scaduti di livello, altri che siamo
degli sciacalli, altri ancora che non dobbiamo prestare il fianco a
chi denigra il Consiglio regionale, e soprattutto è stato detto che
rischiamo di non essere noi i veri governanti della Regione Valle
d'Aosta, ma di passare la mano a qualcun altro.
Volevo brevemente ricordare ai colleghi che tutte le
osservazioni che avevo mosso in merito alla nota vicenda della
Commissione di inchiesta sul Casinò, erano osservazioni suffragate
da elementi certi e soprattutto da documentazione. E da parte della
maggioranza, da parte del Presidente della Giunta c'è stata un
presa di coscienza ed è stato presentato quel famoso ordine del
giorno che ha permesso la riapertura della Commissione d'inchiesta,
come da me più volte sollecitato da due anni a questa parte.
In merito a questa interrogazione, ho qui un plico di documenti
che come ho già citato nelle premesse non illustrerò, però tengo a
precisare una cosa; il sottoscritto in qualità di forza di
opposizione, nel momento in cui porta avanti una battaglia politica
non lo fa nè per denigrare il Consiglio regionale, non lo fa nè
perché vuole fare lo sciacallo come qualcuno ha detto, ma lo fa
semplicemente perchè sussistono elementi che mi permettono di poter
portare avanti questo tipo di discorso e questo attacco politico
alla Giunta, ad alcuni suoi esponenti, per ciò che è stato commesso
nel passato nella gestione del potere.
Ripeto che non entro nel merito perchè l'Assessore Borbey ha
presentato le sue dimissioni, però non accetto certe insinuazioni e
certi atteggiamenti, soprattutto non accetto il fatto che si voglia
spostare l'obiettivo politico di questa battaglia di moralizzazione
ad un altro aspetto, quello dell'attacco all'autonomia della nostra
Regione. Questo è un falso problema che denuncio formalmente in
questa aula perchè una cosa è l'autonomia, altra cosa sono
intrallazzi, cattiva gestione, cattiva amministrazione.
Qualcuno (che in questo momento non è presente) questa mattina
ha fatto questa insinuazione, e questo non lo accetto. Nel momento
in cui il sottoscritto, come rappresentante del I.S.I., fa delle
dichiarazioni o azioni politiche, queste sono sempre suffragate da
elementi certi e concreti, che sono disposto a dimostrare in
qualsiasi momento e in qualsiasi luogo. Non accetto il termine
sciacallo, nè gli altri termini che sono stati dati al
sottoscritto, come forse ad altri colleghi di opposizione.
In qualsiasi momento posso dimostrare che le azioni che muovo
sono suffragate da documenti ed elementi certi, altrimenti mi si
dimostri il contrario. C'è la possibilità di fare delle denuncie
per menzogna, per falsità, ci sono vari metodi per poter smentire
le affermazioni che il sottoscritto muove.
Un'altra osservazione che vorrei fare si riferisce alle
dichiarazioni che ha fatto il Consigliere Baldassarre che portiamo
avanti la nostra battaglia in altra sede. Questo è vero in parte,
perchè purtroppo le battaglie che conduciamo all'interno di questo
Coniglio sono battaglie che non vengono prese assolutamente in
considerazione. Qui possiamo dire le cose più giuste - vere di
questo mondo e sistematicamente veniamo ignorati, emarginati e
pertanto non ci resta, se vogliamo arrivare alla ricerca della
verità e della giustizia, che rivolgerci ad altra sede. Questo
punto ci tenevo a chiarirlo, perchè in questa aula non veniamo
considerati per quelli che siamo effettivamente: rappresentanti
politici di forze politiche che hanno il diritto e il dovere di
intervenire, di denunciare e di fare il proprio dovere.
Rigetto tutte quelle insinuazioni che sono state mosse
stamattina, e toccavano la mia persona, soprattutto il mio partito,
e sono disposto in qualsiasi sede a dimostrare e documentare le
osservazioni e eventualmente le accuse che ho mosso. Con questa
premessa ritiro la mia mozione e ci sarà modo nel prossimo
Consiglio di entrare nel merito dei problemi se avremo la
possibilità di discuterne.
PRESIDENTE:
Il Consigliere ha ritirato la mozione,
peraltro vi è ancora una interrogazione, si intende anche questa
ritirata? Allora, sono ritirate sia la mozione che l'interrogazione
da parte del presentatore, Consigliere Aloisi.
BORBEY (D.C.):
(fuori microfono) È scorretto che uno
illustra e poi ritira.....
PRESIDENTE:
Il Consigliere Aloisi non ha illustrato
niente....
BORBEY (D.C.)
(fuori microfono):.... o uno la ritira e
non parla, oppure se la ritira sono obbligato di dire che quanto ha
dichiarato è falso. Quindi mi riservo di denunciare il Consigliere
Aloisi perchè quanto ha scritto contiene una falsità dopo l'altra,
anzi sarebbe giusto che il Presidente del Consiglio, prima di
accettare le mozioni, verificasse se nelle dichiarazioni che fa un
Consigliere c'è qualcosa di verità, perchè il Consigliere Aloisi
dichiara nella mozione che ci sono concessioni edilizie intestate
all'Assessore Borbey, è falso. Mi faccia vedere, il Consigliere
Aloisi, dove sono, oppure dia i documenti alla Presidenza del
Consiglio.
PRESIDENTE:
Assessore Borbey, non posso accettare questi
discorsi. Non posso non ammettere una interrogazione presentata da
un Consigliere.
Ha chiesto di parlare il Consigliere Torrione per mozione
d'ordine, ne ha facoltà.
TORRIONE (P.S.I.):
Volevo sapere se questo Consiglio
discute questa mozione o no, perchè l'andamento dei lavori è un po'
strano. Il Consigliere Aloisi ha illustrato la mozione, l'Assessore
Borbey ha risposto, voglio sapere se questo Consiglio può discutere
sull'argomento o meno.
PRESIDENTE:
In base al regolamento, il Consigliere
proponente è chiaro che può ritirare la propria mozione, però se ci
sono dieci Consiglieri che intendono che la mozione venga discussa,
la discussione viene effettuata.
Ha chiesto di parlare il Consigliere Aloisi, ne ha facoltà.
ALOISI (M.S.I.):
Sia chiaro che il sottoscritto ha preso
questa decisione solo nei riguardi del Consiglio, nei riguardi
dell'Assessore, perchè è sopraggiunto un fatto nuovo di cui tutti
siamo venuti a conoscenza, e perchè le dimissioni sono state
consegnate al Presidente della Giunta. Non ho niente in contrario
ad illustrare la mozione, se volete che discutiamo la mozione, sono
in grado di farlo.
PRESIDENTE:
Ha chiesto di parlare il Consigliere
Beneforti, ne ha facoltà.
BENEFORTI (D.C.):
Volevo solo fare la raccomandazione
all'Ufficio di Presidenza di vagliare bene le mozioni che devono
essere iscritte all'ordine del giorno, perchè la mozione presentata
dal Consigliere Aloisi non ha niente nè di amministrativo nè di
politico, è un fatto soltanto personale nei confronti
dell'Assessore Borbey.
Questa volta abbiamo accettato e restiamo seduti qua, se si
dovessero ripresentare mozioni tipo quella che è stata presentata,
possiamo anche abbandonare l'aula.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
Je crois que les problèmes sont deux:
d'un côté il y a une proposition qui a été faite de la part du
Conseiller Aloisi de retirer l'interrogation et la motion; c'est
tout à fait évident que par rapport aux affirmations qui ont été
faites, il y ait l'exigence d'éclaircissements. Je comprends qu'on
voulait justifier les raisons qui étaient à la base du choix qui
est personnel, de la part de M. Aloisi de ne pas illustrer la
motion, mais en même temps je veux souligner que comme le
Conseiller est à même d'illustrer, nous avons des arguments - et je
pense que c'était ce que voulait dire l'Assesseur Borbey - pour
démontrer que ce que venait de dire de M. Aloisi ne correspond pas
au vrai. C'est une réponse qui est due.
Sur l'autre problème, si la motion devait être acceptée ou non,
je
crois que ce serait inutile d'en discuter à présent. Cet
aspect on le peut soulever, il faudra le faire au niveau de bureau
de Présidence.
A présent on prend acte du fait qu'il y a cette intention du
Conseiller; vu que sur cet argument on y reviendra, on aura la
possibilité de démontrer que certaines affirmations ne
correspondent pas au vrai.
PRESIDENTE:
Per correttezza vorrei. dare una risposta al
Consigliere Beneforti, al quale raccomando di leggersi attentamente
il Regolamento del Consiglio, il quale prevede all'art. 104
'definizione delle mozioni': 'Le mozioni consistono in un atto
inteso a promuovere una deliberazione da parte del Consiglio'. Non
dice assolutamente nulla su quanto è ammissibile o meno una
mozione.
La mozione riguarda l'indagine politica da parte di ogni
Consigliere, quindi sarebbe molto rischioso che la Presidenza del
Consiglio rifiutasse l'iscrizione all'ordine del giorno di mozioni
in modo particolare. Per le interpellanze e le interrogazioni posso
accettare questo suggerimento, perchè è successo e il Consigliere
Torrione me ne può dare atto; per le mozioni si tratta di una
indagine politica per
cui sarebbe difficile da parte della
Presidenza del Consiglio non accettarne
alcune.
