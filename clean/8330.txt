Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2811 del 23 aprile 1987 - Resoconto
OGGETTO N. 2811/VIII - INIZIATIVE PER IL RECUPERO E LA
SALVAGUARDIA DI TUTTO IL MATERIALE DI DOCUMENTAZIONE STORICA
ESISTENTE IN VALLE D'AOSTA. - (Approvazione di mozione).
PRESIDENTE
: Do lettura delle mozione presentata dai
Consiglieri Cout, Baldassarre, Torrione e Sandri:
Mozione
Rilevate le difficoltà di accesso agli Archivi Notarili della
Valle d'Aosta, preziosissima fonte di documentazione storica,
soprattutto per il periodo 1200/1800, attualmente ubicati in alcuni
locali interrati del Palazzo del Tribunale, a causa del
disinteresse dei competenti Organi di Stato;
Reputati di grande importanza per la Valle d'Aosta il patrimonio
storico, fotografico, archivistico, ancora reperibile presso gli
archivi dei vari stabilimenti industriali della Valle, alcuni dei
quali ormai chiusi (ILSSA VIOLA di Pont-Saint-Martin, MONTEFIBRE di
Châtillon, I. M. V. A., GUINZIO ROSSI e FILATURA BRAMBILLA di
Verrès), e la garanzia dell'accesso per gli studiosi valdostani
alla parte storica degli archivi delle fabbriche ancora in attività
(COGNE, ecc.....), oltre che l'eventuale cessione di tali archivi
alla Regione;
Considerato che nulla si è ancora fatto per intervenire
rispetto allo stato pietoso in cui versa il materiale archivistico
ammassato in locali inadatti di diversi comuni della Valle d'Aosta,
allo scopo di coordinare e catalogare in modo funzionale tale
notevole e prezioso patrimonio archivistico sparso, dimenticato e
inutilizzato;
Ritenuto necessario intervenire al più presto per recuperare
e salvaguardare quanto ancora reperibile e per coordinare in modo
organico le diverse iniziative nel campo degli Archivi storici
della Valle d'Aosta;
Il Consiglio regionale della Valle d'Aosta
Delibera
di impegnare la Giunta regionale a:
1a) concordare immediatamente, anche tramite convenzione, con la
Sovraintendenza archivistica del Piemonte e della Valle d'Aosta
l'apertura al pubblico degli Archivi Notarili, fornendo il
personale necessario e chiedendo lo sgravio del pagamento degli
oneri amministrativi per la fotocopiatura di documenti di carattere
storico;
1b) prendere gli opportuni contatti con il Ministero di Grazia e
Giustizia al fine di giungere nel più breve tempo possibile ad una
nuova ubicazione degli Archivi Notarili della Valle d'Aosta e al
trasferimento della gestione della Regione, interessando in tal
senso anche i Parlamentari valdostani;
2a) prendere gli opportuni contatti con le aziende operanti
in Valle ed ancora in attività per ottenere l'accesso alla parte
storica degli archivi di fabbrica e per garantire l'eventuale
futura cessione degli stessi archivi alla Regione;
2b) assumere le iniziative necessarie a definire i termini per
l'acquisizione (e ove necessario il trasferimento in Valle) delle
documentazioni fotografiche, dei documenti d'archivio in possesso
delle società ex-ILSSA VIOLA, ex MONTEFIBRE, o delle altre aziende
che hanno cessato l'attività svolta per tanti anni in Valle d'Aoste
(ex FILATURA BRAMBILLA, ex I. M. V. A., ex GUINZIO ROSSI,
ecc.);
2c) preparare una proposta per la raccolta, la sistemazione e
l'utilizzazione di detto materiale archivistico;
3) presentare alla discussione del Consiglio regionale entro il
termine di due mesi un disegno di legge o, comunque, un
provvedimento urgente per far sì che al più presto tutta la
documentazione di notevole valore storico-culturale reperibile
presso gli archivi comunali, possa avere una degna collocazione ed
essere catalogata in modo funzionale e di facile accesso;
4) preparare e proporre, entro tre mesi, alla discussione del
Consiglio regionale uno studio (all'uopo potrebbe essere costituita
una apposita Commissione politico-tecnica) che - valutati i
rapporti con lo Stato ed i problemi tecnici - possa porre le basi
per la costituzione di un archivio della Regione Valle d'Aosta, con
compiti analoghi a quel li degli Archivi di Stato, il quale possa
divenire punto di riferimento e di coordinamento per gli Archivi di
vari settori, o comunque, al più presto una sezione di Aosta degli
Archivi di Stato, come previsto dal R.D. 22.12.1939, n. 2006, e mai
realizzata.
PRESIDENTE
: Ha chiesto di illustrare la mozione il
Consigliere Cout; ne ha facoltà.
COUT (P.C.I.):
Su questa mozione vorrei subito premettere
due cose: innanzitutto, non vogliamo assolutamente aprire polemiche
o fare degli appunti su quello che è stato fatto sinora, vogliamo
solo constatare che c'è una carenza in questo senso, che va coperta
al più presto. Siamo convinti che su questo problema vadano fatte
delle proposte abbastanza precise e noi abbiamo voluto proprio fare
delle proposte abbastanza precise, perchè pensiamo che, al più
presto, vadano individuati i modi per intervenire e ci sia un
impegno per andare avanti, su questa questione, al più presto.
Dicevo che non vogliamo fare degli appunti su quanto è stato
fatto, anche perchè alcune cose effettivamente sono state fatte, e
vogliamo anche solo ricordare l'istituzione dell'archivio storico,
individuato sin dal 1951 da Caveri e poi attuato a partire dal '54.
Così pure riteniamo positiva l'istituzione dell'Istituto storico
della Resistenza, che, per la parte più recente, ha raccolto
notevole materiale e ha dato modo di recuperare e di preparare
anche dei saggi notevoli sull'ultima parte di ricerca che si
riferisce ai periodi più recenti. Va anche riconosciuta e tenuta in
dovuta considerazione tutta l'attività che è stata svolta, sia agli
archivi storici, sia all'Istituto della Resistenza, da parte di
coloro che vi hanno lavorato, a partire dai lavori che sono stati
fatti agli archivi dall'attuale Assessore Perrin, allora
ricercatore di valore degli archivi storici.
Siamo convinti dell'importanza della ricerca storica, perchè è
necessario conoscere molto bene il passato, sia per vivere l'oggi,
sia per preparare il domani.
Questa mozione si divide in tre parti principali, con una quarta
considerazione: una prima parte si riferisce agli archivi notarili;
una seconda parte agli archivi di fabbrica; una terza parte agli
archivi comunali; una quarta parte si riferisce ad una sezione o,
comunque, ad una organizzazione che dovrebbe raggruppare e
comprendere un po' tutti.
Per ciò che riguarda gli archivi notarili, non possiamo non
ricordare come in essi ci siano circa ventimila volumi, che
interessano soprattutto il periodo che va dal 1200 al 1800, ma che
ci siano anche dei problemi notevoli, a partire dall'accesso agli
archivi, che è permesso soltanto per sei ore al mese, mentre a
Torino, agli archivi notarili, che fanno parte della sezione degli
archivi di Stato di Ivrea, l'accesso è tutti i giorni, salvo la
domenica, a partire dalle ore 9,30 alle 17,30, orario continuato, e
il sabato mattina.
Questo vuol dire che se uno deve fare uno stesso lavoro di
ricerca agli archivi notarili di Aosta e in quelli di Ivrea, mentre
ad Ivrea può impiegarci un giorno, ad Aosta ci deve mettere
perlomeno un mese. Per di più, ad Aosta ci sono anche dei locali
poco illuminati; molte volte bisogna andare con la propria pila e
per fotocopiare esistono dei problemi anche di costo e di richiesta
di atti ad uso amministrativo.
Diciamo che questa questione va risolta e facciamo delle
proposte abbastanza precise perchè si vada ad una convenzione tra
la Sovrintendenza archivistica del Piemonte e della Valle d'Aosta e
a Regione, affinchè si provveda l'accesso al pubblico, venga
fornito il personale per tutto quello che è necessario, vi sia lo
sgravio per quel che riguarda gli oneri amministrativi per la
fotocopiatura e vengano presi gli opportuni contatti con il
Ministero di Grazia e Giustizia per giungere, nel più breve tempo
possibile, ad una nuova ubicazione degli archivi, che sono, per il
momento, posti in locali abbastanza inadeguati.
C'è una seconda parte della mozione che si riferisce agli
archivi di fabbrica. Facciamo presente che, per ciò che riguarda
gli archivi di fabbrica, molto materiale è già andato disperso; mi
risulta che, per ciò che riguarda le miniere di Cogne, quando sono
state chiuse, molti libri siano finiti al macero e andati dispersi
sotto l'incuria dell'acqua e della neve. Siamo anche convinti che
molto materiale possa essere recuperato: ad esempio, mi risulta che
vi siano state sollecitazioni, al tempo della chiusura
dell'ILSSA-VIOLA, perchè, oltre a comprare gli stabilimenti potesse
arrivare ad un acquisto degli archivi. Siamo dell'idea che sia
necessario prendere le iniziative più opportune, affinchè si
garantisca anche per il futuro la possibilità di acquistare questi
archivi di notevole interesse storico, che potranno esserlo ancora
di più, nel futuro, alla Regione.
Per ciò che riguarda gli archivi comunali, già nel 1985 avevamo
chiesto con un'interpellanza all'Assessore alla Pubblica Istruzione
di intervenire; in quell'occasione ci era stato detto che era allo
studio un progetto di legge o, comunque, un intervento che potesse
permettere l'organizzazione di una catalogazione nei vari comuni,
per il recupero di materiale di notevole interesse, ancora
dimenticato in molte stanze. Qui bisogna dire che, ad opera degli
archivi storici, è già stato fatto un buon lavoro; ad esempio, nel
Comune di Etroubles, non esiste un inventario di tutto il materiale
dell'archivio comunale, ma anche a Fénis ed in altri comuni ancora,
oltre a quelli più grossi di Châtillon, Saint-Vincent e Aosta.
Restano ancora molti comuni che hanno bisogno di essere sistemati
per ciò che riguarda gli archivi.
Vengo al quarto punto solo per dire l'importanza per la Valle
d'Aosta di attuare finalmente quella che è una legge del 1938, che
prevede una sezione in Aosta degli archivi di Stato. Dal '39
all'87, questa sezione non si è ancora potuta attuare; penso sia
necessario, se è soprattutto problema di spazi, andare ad
individuare dei locali che siano accessibili al più presto,
eventualmente modificando anche la presa d'atto di alcuni anni fa
dell'allora Presidente della Giunta Andrione, che individuava nella
Torre dei Balivi la sede eventuale degli archivi di Stato. Se lì ci
sono ancora problemi con il Ministero di Grazia e Giustizia e se si
prevede un tempo abbastanza lungo per la sistemazione di questi
locali, pensiamo che la sezione degli archivi di Stato sia più
opportuno metterla da un'altra parte. Con tutti gli acquisti che
sono stati fatti da parte della Regione, crediamo si possa
individuare abbastanza facilmente un posto dove collocare una
sezione degli archivi di Stato.
Siamo anche dell'idea che potrebbe essere fatto, in merito, uno
studio per vedere se sia possibile, invece di arrivare ad una
sezione degli archivi di Stato, avere un archivio della Regione
della Valle d'Aosta, convenzionato con gli archivi di Stato, che
possa agire anche in modo molto meno burocratico. A nostro parere è
necessario organizzare tutta la questione degli archivi in Valle
d'Aosta, che comprenda, quindi, anche gli archivi della Regione,
dove mi risulta esservi del materiale di notevole interesse, a
partire dagli atti e dalle modifiche apportate al nostro Statuto
speciale, che dovrebbero essere raccolti e sistemati per bene, per
finire a tutti gli altri archivi dei partiti, dei sindacati, della
Chiesa.
Faccio pertanto un invito al Consiglio, vista l'importanza, di
votare la mozione o, comunque, di trovare un modo per arrivare al
più presto ad una soluzione definitiva di questo problema, così
grande per la Valle d'Aosta, che è quello degli archivi.
Si dà atto che alle ore 12,48 assume la Presidenza il Presidente
BONDAZ.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN (U.V.):
Je crois qu'on ne peut qu'apprécier
qu'on veuille soulever l'attention du Conseil régional sur un
problème tel que la question des archives notariales et
historiques. Je crois que plusieurs Conseillers ont eu la
possibilité d'examiner les différents problèmes dont la motion
parle et de voir directement quelles sont les difficultés à
présent, pour examiner certains documents et donc pour avoir des
nouvelles concernant l'histoire de notre Région.
M. Cout a déjà divisé le problème en trois branches
fondamentales: les archives notariales, les archives d'entreprise
et les archives des communes. Avant tout, comme l'a fait M. Cout,
je ne peux que remercier tous ceux qui ont travaillé pendant des
années aux archives, pour ce qui a été réalisé, malgré le numéro
très réduit de personnel employé.
Je viens au premier point, concernant les archives des communes.
Il y a des communes qui ont déjà eu la visite des experts, donc les
Communes de Chambave, Verrayes, Saint-Denis, Nus, Gignod,
Etroubles, pour en dire que quelques-unes ont eu la possibilité
d'avoir le travail des experts au niveau de commune, de façon que -
et voilà un point fondamental - ce patrimoine, suffisamment
sauvegardé, puisse rester à la disposition des communes. Là c'est
indispensable qu'en accord avec les administrations communales, il
y ait la possibilité de conserver le patrimoine historique, qui
représente le témoignage de l'histoire des communautés. Là on ne
pourra que prévoir, ou après une formation spécifique, d'avoir des
personnes qui puissent être utilisées pour ce travail, ou bien
d'augmenter les organes des archives.
Pour ce qui est des archives d'entreprise, la motion a souligné
certains aspects à l'égard de l'ILSSA-VIOLA, de la COGNE, et là je
crois que la compétence et la disponibilité de l'Administration
régionale a toujours été la plus large. En effet, nous avons déjà
déclaré à maintes reprises que nous étions disponibles à faire les
pas indispensables pour être à même d'avoir la disponibilité de ce
patrimoine. On a fait une rencontre à la présence de l'Assesseur
Faval, du Vice Président de l'Institut de la Résistance et des
maires concernés, pour ce qui est des archives de l'ex COGNE, où on
a fait le point sur les compétences des différentes Surintendances
sur la disponibilité de l'Administration régionale pour acquisir le
patrimoine.
En ce qui concerne les archives notariales, l'art. 2 du Statut,
à a lettre s), fixe les compétences: "biblioteche e musei di enti
locali". Là, malheureusement, les compétences sont assez réduites,
tandis que, pour les autres matières, la loi donne la compétence au
Surintendant du Piémont et du Val d'Aoste. A ce sujet, le Président
de la Surintendance est une personne assez disponible, qui a
beaucoup aidé la Vallée d'Aoste dans les recherches de ces derniers
temps et qui a donné sa disponibilité pour résoudre le problème qui
est, en bref, la possibilité d'avoir en Vallée d'Aoste une session
qui puisse travailler. Il y a eu dans ces quarante ans d'histoire
de l'autonomie de la Vallée d'Aoste différents passages pour
examiner ce problème; il y avait eu, il y a une dizaine d'années,
une possibilité d'avoir finalement le problème résolu, ne manquant
que la signature à ce passage officiel. Malheureusement, il y
a eu une descente sur les lieux des fonctionnaires
compétents du Ministère de Grâce et Justice, qui a dit que les
locaux n'étaient pas disponibles; tout c'est arrêté là et on doit
attendre encore pour avoir ce passage officiel du droit de tenir ce
matériel et de le pouvoir consulter.
Pour ce qui nous concerne, nous sommes disponibles et nous
remercions les Conseillers pour l'attention réservée à ce problème;
je crois que ce serait inutile de dire que c'est dans l'intérêt,
pas seulement des valdôtains, mais de toutes les personnes qui
s'intéressent à l'histoire, d'avoir le matériel et, surtout, des
horaires, comme venait de dire M. Cout, qui soient moins
réduits.
On proposerait, après le mot "Delibera", au lieu de reprendre
point par point les différentes propositions, d'aller directement
au point 4, là où on modifierait de la. façon suivante: "Preparare
e proporre, entro tre mesi, alla discussione del Consiglio
regionale, uno studio concernente la soluzione dei problemi sopra
menzionati".
Etant donné qu'il y aura encore des rencontres avec le
Surintendant Gentile à ce sujet, on a fait déjà des requêtes au
Ministère de Grâce et Justice pour avoir des facilitations et des
rencontre; en ce qui concerne le siège, là il y aura des problèmes
au niveau de temps de réalisation. Alors, si on veut accélérer les
temps, il faut absolument trouver un siège provisoire qui puisse
être une session, comme le prévoit la loi n° 2006. A ce sujet, si
on arrive à trouver cette solution, on pourra proposer le passage,
qui est le premier pas, et en même temps mettre sur pied les
propositions pour résoudre, au niveau de personnel, le problème des
archives communaux et l'acquisition des archives des différentes
entreprises. Au moment où on pourra prévoir des propositions, on
les fera connaître aux Conseillers proposants, s'ils voudront bien
les accepter.
PRESIDENTE
: Ha chiesto di parlare il Consigliere Cout, ne
ha facoltà.
COUT (P.C.I.):
Penso di interpretare anche il pensiero
dei colleghi che hanno firmato la mozione nel dire che la proposta
di modifica del Presidente della Giunta ci va bene, purchè tutto
questo serva a fare in modo che al più presto i problemi vengano
risolti. Avevamo pensato di individuare già alcune soluzioni,
proprio perchè ci sembra più che opportuno dare delle indicazioni
precise a problemi precisi; comunque, pensiamo che, all'atto
dell'esame di un piano che verrà presentato, potremo fare presenti
dei problemi che esistono secondo il nostro pensiero. Quindi,
accettiamo le modifiche proposte dal Presidente della Giunta.
PRESIDENTE
: Prego il Presidente di voler dare lettura del
deliberato.
ROLLANDIN (U.V.):
Il suffirait de modifier: "Delibera di
impegnare la Giunta regionale a preparare e proporre, entro tre
mesi, alla discussione del Consiglio regionale, uno studio
concernente la soluzione dei problemi sopra menzionati".
PRESIDENTE
: Pongo in votazione la mozione nel testo così
emendato:
MOZIONE
Rilevate le difficoltà di acceso agli Archivi Notarili della
Valle d'Aosta, preziosissima fonte di documentazione storica,
soprattutto per il periodo 1200/1800, attualmente ubicati in alcuni
locali interrati del Palazzo del Tribunale, a causa del
disinteresse dei competenti Organi di Stato;
Reputati di grande importanza per la Valle d'Aosta il
patrimonio storico, fotografico, archivistico, ancora reperibile
presso gli archivi dei vari stabilimenti industriali della Valle,
alcuni dei quali ormai chiusi (ILSSA VIOLA di Pont-Saint-Martin,
MONTEFIBRE di Châtillon, I.M.V.A., GUINZIO ROSSI e FILATURA
BRAMBILLA di Verrès), e la garanzia dell'accesso per gli studiosi
valdostani alla parte storica degli archivi delle fabbriche ancora
in attività (COGNE, ecc.....), oltre che l'eventuale cessione di
tali archivi alla Regione:
Considerato che nulla si è ancora fatto per intervenire rispetto
allo stato pietoso in cui versa il materiale archivistico ammassato
in locali inadatti di diversi comuni della Valle d'Aosta, allo
scopo di coordinare e catalogare in modo funzionale tale notevole e
prezioso patrimonio archivistico sparso, dimenticato e
inutilizzato;
Ritenuto necessario intervenire al più presto per recuperare e
salvaguardare quanto ancora reperibile e per coordinare in modo
organico le diverse iniziative nel campo degli Archivi storici
della Valle d'Aosta;
Il Consiglio regionale della Valle d'Aosta
Delibera
di impegnare la Giunta regionale a:
preparare e proporre, entro tre mesi, alla discussione del
Consiglio regionale uno studio concernente la soluzione dei
problemi sopra menzionati.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE
: I lavori sono terminati, i Consiglieri
verranno riconvocati a domicilio.
La seduta è tolta.
L'adunanza termina alle ore 13,03.
