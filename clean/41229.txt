Classificazione
BENI CULTURALI



Oggetto del Consiglio n. 399 del 6 febbraio 2019 - Resoconto
OGGETTO N. 399/XV - Approvazione di mozione: "Impegno a
riconvertire il Collège Saint-Bénin in struttura
convittuale".
Rini (Presidente)
- Punto 49 all'ordine del giorno. Per
l'illustrazione, la parola alla collega Pulz.
Pulz (ADU VDA)
- Con un'interpellanza, presentata in aula
lo scorso 20 dicembre, avevamo già richiamato l'attenzione
sull'antico blasonato Collège de Saint Bénin de Rue Boniface
Festaz, per oltre tre secoli centro di spicco della cultura
valdostana. Il Collège, come sappiamo, è stato ceduto dal Comune di
Aosta alla Regione tramite convenzione e da tempo si sta valutando
la possibilità di riconvertire il Saint Bénin in convitto. Vi è, a
questo proposito, uno studio di fattibilità, assegnato l'anno
scorso dall'Assessorato istruzione e cultura, con richiesta di
approfondimento tecnico all'Assessore alle opere pubbliche. Presso
il Convitto regionale Federico Chabod di Aosta, con gli attuali 452
ospiti, è stato raggiunto il tetto massimo di accoglienza in base
alle normative sulla sicurezza e si rileva la carenza di posti
letto per gli alunni, in particolare quelli residenti nelle vallate
laterali, nonché di spazi per i semiconvittori.
Abbiamo già più volte richiamato in quest'aula l'allarmante dato
dell'abbandono scolastico, che purtroppo coinvolge in Valle d'Aosta
ben il 15 percento dei ragazzi in età scolare. Tra le concause
potremmo anche rinvenire le esigenze insoddisfatte delle famiglie
di servizi di assistenza, con conseguenti ricadute negative su
quelle che sono sempre già delle scelte difficili per
l'orientamento scolastico dei ragazzi.
Vorrei, inoltre, ricordare, anche se questo forse può sembrare
un dettaglio rispetto all'insieme dell'argomento, però vorrei
ricordare che proprio a causa della mancata disponibilità di un
collegio d'appoggio, la Valle d'Aosta ha dovuto rinunciare alla
presenza di un liceo internazionale. Questo lo dico con grande
dispiacere, perché si tratta di una prestigiosa struttura diffusa
di fatto su tutto il territorio nazionale che sta formando la
sensibilità europea delle nuove generazioni, con una didattica
innovativa e plurilingue.
Abbiamo verificato che per il Liceo scientifico Edouard Bérard,
i lavori per la messa in sicurezza in base alla normativa
antisismica dureranno probabilmente un triennio e quindi il liceo
continuerà a non disporre di spazi sufficienti per ospitare, anche
una volta che i lavori saranno terminati, il liceo linguistico, che
dovrà continuare a occupare le aule del Convitto Chabod. Sembra,
inoltre, improbabile, anche se pure questo in fondo è un dettaglio
ancora più marginale rispetto al precedente, l'ipotesi di poter
accogliere nel Collegio Saint Bénin, una volta ristrutturato,
l'ASIVA, l'Associazione sport invernali Valle d'Aosta. In generale
comunque diciamo che un uso promiscuo degli spazi non sembra la
soluzione migliore, mentre in questo caso il corpo staccato del
Saint Bénin, quello adiacente al convitto, potrebbe essere molto
utilmente trasformato in mensa, perché attualmente i turni di
pranzo sono risicati, ma noi sappiamo che il pasto è un momento
educativo e, se consumato in gran fretta perché bisogna lasciare
subito il posto ai coetanei, agli altri ragazzi, giustamente
affamati dopo le lezioni scolastiche, il pranzo stesso perde il suo
valore conviviale.
Infine, sempre nell'ottica di fare una proposta in un momento in
cui le risorse finanziarie sono limitate, vorremmo dire che vi sono
interi centri storici urbani che hanno ripreso nuova vita proprio
grazie a efficaci progetti realizzati con il Fondo sociale europeo:
mi viene in mente, per esempio, il centro di Trapani, che ho avuto
occasione di visitare.
Con questa mozione chiediamo che il Governo si impegni a dare
mandato agli uffici regionali competenti, perché venga studiato uno
specifico progetto che permetta di trovare i finanziamenti
necessari, utilizzando anche il Fondo sociale europeo, per poter
intervenire nel più breve tempo possibile sulla riconversione del
prestigioso Collège de Saint Bénin, in modo da poterlo trasformare
in struttura convittuale, data la vicinanza e la prossimità con il
Convitto Federico Chabod. In questo modo raggiungeremo due scopi:
il primo di colmare questa grave carenza di servizi, che sono
correlati all'istruzione; il secondo, molto importante, di
riqualificare un'area centrale della città di Aosta che merita, noi
crediamo, tutta l'attenzione del Governo regionale.
Presidente
- Ha chiesto la parola il vicepresidente
Distort.
Distort (LEGA VDA) -
Ringrazio la collega Pulz per avere
portato all'attenzione dell'aula questo tema estremamente
importante, che raccoglie due elementi, due argomenti fortemente
collocati e collegati tra di loro: uno è la funzione del convitto e
l'altro è la tutela dell'utilizzo degli spazi, con annesso il tema
della tutela del bene architettonico (mi riferisco all'edificio
storico). Vorrei dare semplicemente il contributo mio, a nome del
gruppo Lega, per integrare, senza con questo riconoscere delle
lacune nella sua esposizione, nella sua mozione, però integrare,
portando un arricchimento a questo tema per ribadirne
l'importanza.
Parliamo di due edifici adiacenti. Vorrei spostare l'argomento
non tanto sulla funzione, che è stata spiegata in maniera ottima da
parte sua, collega Pulz, e vorrei semplicemente puntare
l'attenzione sull'aspetto dell'edificio, sull'architettura, sul
senso dell'immobile e sull'approccio progettuale. Parliamo di due
edifici che sono adiacenti e sostanzialmente diversi. Parliamo di
un edificio, l'attuale sede del Convitto Federico Chabod, costruito
negli anni Sessanta: è un organismo edilizio che al momento ospita
anche, come ha detto lei, il liceo in sede provvisoria. L'edificio
a fianco risale all'anno Mille, è una pagina di storia che
conosciamo, senza bisogno che io mi soffermi. Rendiamoci conto che
stiamo parlando di mettere in dialogo due edifici di diversa
vocazione, perché di questo si tratta, perché gli edifici non sono
dei semplici contenitori di ambienti e funzioni, gli edifici sono
una risposta articolata al bisogno di spazio costruito e, come
tali, rispondono a un ambito che non è soltanto quello
dell'edilizia, del costruire, del reperire spazi, ma rispondono
all'espressione di un'antropologia, di una sociologia, di una
economia, di una meccanica, di un'estetica; questi sono tutti
ambiti che riguardano i fabbricati. Chiaramente vi sto accennando
dei temi di teoria dell'architettura, ma il fatto che sia
teoria
dell'architettura, non vuol dire che sia qualcosa che
sta su nelle nuvole, e mi conforta vedere annuire il collega
architetto, Assessore. Effettivamente la situazione è questa,
l'edificio esprime un ruolo semantico, un significato, quindi non
tutti gli edifici sono in grado di contenere qualunque funzione. A
questo sono arrivati gli esponenti della corrente funzionalista, i
funzionalisti, coloro che hanno portato all'estremo l'uso
funzionale degli immobili: loro stessi sono arrivati a considerare
che non qualunque funzione può essere inserita in un qualsiasi
edificio.
Questo lo dico semplicemente perché il tema dell'utilizzo dei
fabbricati è estremamente importante. L'utilizzo del Saint Bénin,
fatto in un certo modo, con una certa lungimiranza, può essere
sicuramente uno degli ultimi tasselli di cucitura e di costruzione
del tessuto urbano, dell'immagine urbana di Aosta, del livello di
civiltà di una società. Per cui o viene eseguito un passo corretto,
oppure si realizza un errore sintattico, che ha ripercussioni su
tutti quei temi, sull'antropologia, sulla sociologia,
sull'economia, sulla cultura, sulla meccanica, sull'estetica.
Questo significa che noi ci troviamo a trattare un bene
estremamente delicato ed estremamente irripetibile, che è un bene
culturale, un edificio dell'anno Mille, un edificio che si porta
dietro una storia immensa.
A questo si unisce tutto il livello e tutto l'impegno, tutto
l'umano ingegno e la buona volontà messa in atto da chi gestisce la
funzione all'interno del convitto. Ho avuto anch'io modo di
incontrare il personale impiegato nella struttura e ho percepito
quello che io ripeto in tante situazioni: "il senso eroico", perché
tale è e così va raccontato. È la dedizione totale di chi sta
lavorando all'interno della struttura del convitto, che ci sta
credendo fino in fondo, quindi, in nome del merito che si porta
dietro questo impegno e del livello, dell'altezza, della profondità
culturale del bene storico, noi dobbiamo eseguire un intervento
mirato, fatto e portato avanti con i passi necessari, con tutta
l'attenzione dovuta.
L'esigenza è urgente, sappiamo benissimo che l'esigenza di
spazio è urgente. Ci sono un sacco di domande che ogni anno vengono
rifiutate e quindi stiamo parlando anche di un disegno di società,
del progetto di una società che impedisce a ragazzi che provengono
dalle Valli, da posizioni dislocate rispetto alla centralità di
Aosta, di potere usufruire del convitto e, come tale, impedisce
loro la possibilità di accedere o di proseguire gli studi. Quindi,
c'è un ruolo oltretutto etico per quello che è un disegno di
società e c'è una risposta da dare: la risposta alla nostra
attenzione che poniamo alle comunità montane, alle comunità
dislocate rispetto al centro cittadino. Questa esigenza è chiara ed
è urgente, ma l'
urgente
deve essere trattato con attenzione,
con professionalità, facendo ricorso a tutte le nostre capacità,
per poter rispondere in maniera corretta, perché all'urgente non si
risponde con la fretta, però bisogna rispondere. Bisogna rispondere
e prendere almeno iniziative progettuali.
Sotto questo punto di vista io mi soffermo e porto la mia
discussione sull'ambito progettuale. È estremamente importante che
venga avviata al più presto possibile un'azione progettuale. Mi
conforta sapere che è già stato fatto uno studio preliminare, di
cui io purtroppo al momento non ho ancora potuto avere visione. È
ovvio che mi fa piacere e quindi probabilmente il mio discorso, a
seguito dell'esame di questo studio, potrà avere ulteriori
approfondimenti. Però in ogni caso è estremamente necessario che ci
sia il migliore approccio possibile, che presuppone un iter
progettuale, la messa in atto di una dinamica di progetto e la
presa in considerazione dei contenuti base del progetto stesso. Per
quanto riguarda l'iter, io ritengo che sia estremamente importante
che si proceda attraverso quanto è espresso e contenuto nel decreto
legislativo 50 del 2016, Codice unico per i lavori pubblici, e si
possa fare riferimento a quanto espresso nell'articolo 154, comma
5, vale a dire del concorso progettuale in due fasi. Vedo
l'assessore Borrello che mi guarda con lo sguardo di chi ha capito
perfettamente dove voglio arrivare. È estremamente importante,
perché questo è un messaggio e significa assumere l'ottica giusta.
La parola
iter
in latino è il sentiero, la strada, il
percorso. La meta la sappiamo: è risolvere un problema, una
criticità e tutelare un fabbricato storico. L'iter è assolutamente
importante, perché non c'è una neutralità nella scelta della
strada. La scelta della strada è fondamentale per arrivare alla
meta, l'iter è importante. Questo è un primo punto che vorrei
aggiungere come contributo e come emendamento all'ottima
iniziativa: aderire a un'iniziativa concorsuale attraverso un
concorso di progettazione in due fasi.
Adesso mi riferisco all'intera Giunta e all'Assessore di
competenza, che mi pare sia l'Assessore all'istruzione. Noi
sappiamo che esistono dei problemi, noi sappiamo che c'è
un'esigenza, c'è una disponibilità di risorse scarse dal punto di
vista economico e c'è la difficoltà di dovere gestire l'attuale uso
promiscuo dell'edificio del convitto anche a sede provvisoria del
liceo. Però è estremamente importante, a mio parere, che si faccia
chiarezza su alcuni punti. Il primo punto: riprendo il discorso
della semantica dei fabbricati. Questo vuol dire che abbiamo un
fabbricato degli anni Sessanta, che è omogeneo: è un organismo
edilizio articolato, ma è comunque omogeneo e, come tale, la sua
vocazione è quella di contenere una destinazione omogenea. Quindi
tutto il fabbricato a livello progettuale, con i tempi del progetto
e con i tempi di cantierabilità, però a livello progettuale è
necessario che tutto il volume dell'edificio degli anni Sessanta
sia utilizzato con un'unica destinazione, quella del convitto,
proprio perché c'è un bisogno immenso di spazio. Quella è una
localizzazione che ha un senso e una gerarchica, quindi
quell'attività e quella destinazione d'uso devono saturare gli
spazi disponibili. Una volta saturati gli spazi disponibili, la
progettazione si occuperà di affrontare, sempre nella stessa fase
di progetto, anche l'utilizzo di spazi del fabbricato storico.
Questo è l'iter di rispetto, la
ratio
, la razionalità che
sta alla base di un progetto coerente con il senso di utilizzo di
un fabbricato e il senso di tutela di un fabbricato storico.
Ho accennato al concetto della cantierabilità. All'interno del
progetto deve essere contenuta una previsione di cantierabilità,
con l'impiego di un avanzamento dei lavori che proceda per fasi, in
modo tale da consentire l'individuazione di uno spazio per
collocare il liceo; ovviamente la sede naturale è quella
dell'edificio adiacente. Si tratta comunque di risolvere un
problema di edilizia scolastica, di avere la possibilità di gestire
i tempi necessari per risolvere il problema dell'edilizia
scolastica e, nello stesso tempo, avere chiaro un obiettivo finale.
Questo è l'agire corretto, che nulla toglie alla mozione e solo
aggiunge. In tale linea, a questo punto, io ho preparato, a nome
del gruppo Lega, un emendamento per integrare quanto espresso dalla
collega Pulz nell'impegnativa.
Leggo l'emendamento, ma lo faccio avere alla collega Pulz e ne
faccio avere copia all'assessore Certan. Recita rispetto a quanto
espresso dalla mozione: "Impegna il Governo a dare mandato ai
competenti uffici regionali, affinché venga attivata nel più breve
tempo possibile una procedura concorsuale di progettazione in due
fasi, ai sensi del decreto legislativo 50 del 2016, articolo 154,
comma 5, sulla riappropriazione e adeguamento di tutto lo spazio,
compreso nell'edificio omogeneo del Convitto Federico Chabod,
edificato nei recenti anni Sessanta - quindi l'utilizzo di tutto
quel volume - e sulla riconversione del prestigioso Collège de
Saint Bénin in un'unica e organica struttura convittuale, data la
relazione di prossimità di entrambi gli edifici, al duplice scopo
di colmare la grave carenza di servizi correlati all'istruzione e
di riqualificare un'area centrale del tessuto urbano di Aosta, che
merita tutta la sensibilità e l'attenzione del Governo regionale".
Come vede, collega Pulz, non ho stravolto minimamente la sua
impegnativa, l'ho semplicemente integrata. Ho ritenuto di omettere
il richiamo ai Fondi sociali europei semplicemente perché non sono
a conoscenza e probabilmente l'Assessore dovrà dire qualcosa sul
reperimento dei fondi, ma diciamo che non è quello l'elemento
chiave, mi pare di capire, della mozione.
In conclusione, questo è un approccio maturo e competente, non
perché lo dico io, ma perché lo consiglio vivamente a quest'Aula, a
una classe politica che sia degna di amministrare la comunità
valdostana. Mi aspetto quindi che tutta l'Aula, a partire dal
Governo della Regione, sia in grado di capire questo spirito e
accolga la mozione così come proponiamo di emendarla.
Concludo con una citazione di un autore anonimo: "Quello che non
osi oggi, è un rimpianto che avrai domani". Vorrei che questa frase
diventi per noi uno stimolo e non un giudizio.
Dalle ore 18:30 assume la presidenza il vicepresidente
Rollandin.
Rollandin (Presidente)
- La parola al collega
Restano.
Restano (GM)
- Devo dire che sono un po' in imbarazzo a
intervenire dopo la collega Pulz e il collega Distort, perché io mi
esprimo in maniera più basica e vengo da un ambiente rurale. Provo
anche una certa emozione, però cercherò di mettere insieme quattro
parole per portare il mio umile contributo a questa discussione,
che ritengo importante e attuale. Ringrazio la collega per avere
presentato questa mozione, che ci permette di discutere di temi che
in quest'aula sono già stati affrontati, come anche in apposite
commissioni e studiati
ad hoc
, ma che sono partiti da molto
lontano.
La mozione tocca sicuramente l'aspetto della formazione, tocca
l'aspetto dell'assistenza, quindi la permanenza dei ragazzi nei
periodi di alimentazione e sostentamento che, come abbiamo detto
prima, sono ugualmente formativi e conviviali per alcuni aspetti;
tocca l'aspetto sportivo, che personalmente mi vede più vicino, e
tocca, come ha ben detto il collega che ha parlato prima di me, il
recupero di beni immobili, peraltro vincolati, in pieno centro di
città. Quindi vi è quasi l'obbligo dell'amministrazione pubblica di
incentivare questi importanti recuperi, per dare nuovo impulso alla
nostra città, non solo dal punto di vista architettonico, ma anche
commerciale.
Io mi vorrei soffermare su uno dei punti che lei, collega, ha
toccato. L'abbinamento dello sport con l'attività scolastica e
formativa è un argomento già trattato da tanti anni e che, a parte
certi momenti marginali, ha visto partecipi l'attuale Presidente
della Regione in qualità di consigliere del comitato valdostano e
il sottoscritto come allenatore, all'epoca, di sci nordico.
Effettivamente c'era stato un interesse per una collaborazione con
il Convitto Federico Chabod, quando il direttore del convitto era
uno sportivo, Carlo Champvillair, e avevamo avuto dei contatti per
sfruttare questo importante stabile e questa importante struttura
anche per gli studenti sportivi.
Avevamo avanzato questa proposta, perché in altre regioni, mi
riferisco all'Alto Adige, al Veneto e alla Lombardia, si erano
avviati dei percorsi di questo tipo che, ahimè, per quanto riguarda
la nostra regione avevano visto una brusca interruzione in passato.
Con il passare del tempo c'è stata un'evoluzione. I licei a
indirizzo unico per gli sportivi hanno perso un pochino il loro
fascino, anche perché, soprattutto chi praticava gli sport
invernali, una volta era visto quasi alla pari di uno yeti, di un
abitante solo dell'alta montagna, mentre oggigiorno il tentativo è
di portarlo a vivere con tutti gli altri studenti, dando la facoltà
di frequentare gli istituti che ritiene più opportuni, ma di
agevolare i momenti fuori dalla struttura scolastica, quindi il
momento di studio e il momento del recupero, e permettere di vivere
una vita insieme a tutti gli altri. Aosta è l'ambiente più
confacente per sviluppare un convitto di questo tipo, perché
permette ai praticanti di sport invernali, per le discipline dello
sci alpino di andare verso Pila o Courmayeur, oppure di svolgere
altre discipline, come per esempio lo sci nordico, trovando a breve
distanza gli impianti, e anche per le nuove discipline emergenti
siamo strutturati nelle vicinanze della città per poter dare i
dovuti servizi. L'approccio era stato di questo tipo.
Tutto questo, ahimè, accadeva nel 1995. Già all'epoca la
struttura del Convitto Federico Chabod era totalmente occupata, non
vi erano dei posti liberi ed era impossibile avviare un'attività
del tipo da noi proposto. Doveva essere solo un'attività di tipo
sperimentale, perché gli atleti che praticano lo sci nordico sono
in numero ridotto e si tentava di avvicinare gli atleti che
provenivano dalle vallate più lontane, tipo la vallata di
Gressoney. Non fummo in grado di portare a compimento il discorso,
che poi fu ripreso a metà degli anni 2000 circa, quando sbocciò,
attraverso l'interesse dell'allora assessore Viérin, il progetto
École des neiges
che, devo dire sinceramente, era un pochino
diverso dall'obiettivo primario che ci eravamo proposti noi, ma che
comunque andava verso l'utenza, dando un servizio diverso rispetto
a quello che fino a quel momento c'era.
Devo però dire che l'obiettivo dei giorni nostri è ancora un
altro, perché in Valle d'Aosta, dagli anni Settanta, Ottanta,
Novanta a oggi, il panorama degli atleti che frequentano gli
istituti delle scuole superiori è completamente cambiato. A mio
modo di vedere non dobbiamo più parlare di atleti degli sport
invernali, ma dobbiamo interessare tutti gli atleti, tutti gli
sportivi. Abbiamo chi pratica gli sport del ghiaccio, abbiamo chi
pratica l'
outdoor
: tutta una serie di atleti che meritano le
dovute attenzioni.
Siamo sicuramente d'accordo per il recupero del Convitto
Federico Chabod. Devo permettermi sommessamente di dirle che mai da
parte della dirigenza ASIVA, per quanto mi ricordi io, è stato
pensato di inserire la sede dell'associazione all'interno del
convitto, che ha tutto un altro compito rispetto a quello di
agevolare gli studi degli atleti: sono d'accordo con lei, lì
dovrebbero trovare sede e alloggio tutti gli atleti della Valle
d'Aosta che vogliono svolgere lo sport a un certo livello.
I numeri sono molto elevati. Solo nell'ambiente degli sport
invernali, contando il quinquennio per singolo settore, possiamo
pensare di coinvolgere da quaranta a cinquanta atleti, moltiplicato
per quattro settori, arriviamo a duecento. Andrebbero anche in
questo caso fatte delle selezioni, però a mio modo di vedere
dobbiamo partire. Quindi quello che lei ha proposto lo accolgo e lo
accogliamo a braccia aperte. Da qualche parte bisogna partire, però
tenendo conto di queste criticità.
Altra criticità è la volontà degli atleti, perché all'epoca
abbiamo fatto un sondaggio e, guarda caso, gli atleti provenienti
da più lontano sono quelli che subito ci hanno risposto
negativamente, dicendo che preferivano ogni giorno uscire dalla
scuola di Verrès, essere presi, portati a sciare a Courmayeur,
riportati a tarda sera a Pont-Saint-Martin e risalire in autostop a
Gressoney; questo ci ha lasciati un po' sbalorditi. Però anche in
questo caso, come in quello dell'alimentazione, bisogna avviare un
percorso di sensibilizzazione e di formazione, facendo capire che
lo stare insieme, il lavorare insieme, porta dei vantaggi ai nostri
ragazzi e alle loro famiglie. Non è un percorso semplice, condivido
però che urge partire: da qualche parte dobbiamo partire,
altrimenti rimaniamo indietro rispetto all'offerta di altre
regioni. Ci sono dei valdostani che frequentano la scuola di
Malles, come anche dei piemontesi, che si trova a oltre cinquecento
chilometri da qua ed è un liceo di lingua tedesca. Questo solo per
fare capire quanto noi siamo in ritardo.
Però mi permetta, senza averne alcuna competenza, voglio
sottolineare una cosa che è data dal mio vissuto. Generalmente gli
atleti che si impegnano molto nello sport con buoni risultati,
fanno altrettanto nella scuola e ottengono altrettanti buoni
risultati. Le posso portare degli esempi che hanno frequentato la
scuola dove lei insegna, che sono stati dei validissimi atleti, che
poi di professione hanno fatto gli atleti e che si sono laureati
brillantemente. Questo perché l'impegno sportivo permette di
sviluppare delle capacità organizzative che poi trovano in concreto
soluzioni anche all'interno del momento scolastico e di
apprendimento. L'abbandono scolastico direi che non bisogna mai
legarlo all'attività sportiva. Sempre tornando nel concreto,
invece, abbiamo avuto casi di ragazzi che hanno abbandonato lo
studio per impegnarsi maggiormente nell'attività sportiva e che poi
puntualmente sono falliti anche nello sport. Quindi direi che
criticare o aprire delle analisi critiche sull'impegno della scuola
verso gli sportivi è un errore. Noi dobbiamo agevolare l'attività
di recupero e di studio dei nostri atleti, attraverso delle
iniziative quale è quella che lei ha proposto.
Devo dire, ritornando a vecchi argomenti che non voglio
richiamare, che impegnare i nostri ragazzi nello studio e nello
sport è un'attività di prevenzione della salute, è un'attività di
avvicinamento e di formazione ai corretti stili di vita, che poi
concretamente, come ho avuto già modo di dire, dà alla collettività
la possibilità di spendere meno soldi in cure, ma soprattutto anche
verso quei fenomeni di piccola criminalità che poi sfociano magari
in attività diverse che coinvolgono o che sfiorano quotidianamente
tutti i nostri ragazzi. Quindi, noi di Area Civica - Pour Notre
Vallée e del Gruppo misto siamo convinti sostenitori di quanto lei
ha proposto, anche se vediamo delle criticità in questo, altrimenti
si sarebbe già fatto prima. Non ultimo, trovare i fondi, come
probabilmente le dirà l'Assessore interessato. Però da qualche
parte dobbiamo partire, quindi la ringrazio dell'iniziativa, che
troverà sicuramente il nostro appoggio.
Presidente
- Ha chiesto la parola la collega Morelli, ne
ha facoltà.
Morelli (ALPE)
- Je tiens à donner également ma
contribution sur ce thème, après les interventions cultivées et
savantes des collègues qui m'ont précédée et la contribution
également utile sur le terrain pratique du collègue Restano. Le
Collège Saint Bénin est connu par tout le monde plutôt pour les
activités d'exposition qui se tiennent maintenant, mais le Collège
Saint-Bénin a eu un passé culturel et didactique très important.
Cet édifice a représenté pendant des siècles une importance
culturelle pour notre région qui ne mérite pas d'être oubliée.
Permettez-moi de faire un petit aperçu historique. Le collège a
été institué par lettre patente de Charles-Emmanuel I
er
de Savoie en septembre 1595 et il était à l'origine une fondation
monastique appartenant aux chanoines du Grand Saint Bernard. Les
cours du collège ont commencé en 1604 et comprenaient des classes
de grammaire, de rhétorique et d'humanité, avec des professeurs
ecclésiastiques et laïques. Pendant presque trois siècles- je cite
le professeur Colliard dans
La culture valdôtaine au cours des
siècles
- ce célèbre institut connut une vie glorieuse, en
accueillant aussi dans son enceinte de nombreux étudiants
étrangers, et revêtit une importance fondamentale pour l'histoire
de la culture locale et l'affermissement de la langue française. De
ce collège est sortie toute la classe dirigeante valdôtaine,
ecclésiastique et laïque, jusqu'à la fin du dix-neuvième siècle et
son influence, comme centre de formation de la conscience civique
valdôtaine, est d'une incalculable valeur. C'est en vertu du décret
royal du 20 mars 1924 que la Commune d'Aoste (elle l'est encore)
est nommée administrateur du patrimoine de la fondation
mentionnée.
J'ai particulièrement à cœur le Collège Saint
Bénin, comme peut-être d'autres collègues dans cette salle, pour y
avoir fréquenté l'école supérieure et j'ai des souvenirs
extrêmement agréables de cet édifice ancien dans lequel on
respirait vraiment une atmosphère particulière, que je crois les
étudiants de l'institut pour géomètres, qui se sont déplacés dans
un édifice bien plus moderne et bien plus performant, n'ont pas eu
l'occasion de respirer.
Après le déplacement de l'institut pour géomètres, qui avait
occupé le Saint Bénin pendant quelques décennies, le collège a été
destiné pour ce qui concerne la chapelle à devenir siège
d'expositions, même très importantes. Aujourd'hui encore il est le
siège d'expositions et maintenant il abrite une exposition de
Jacovitti. Pour le reste, toute l'aile occidentale, à l'exception
de quelques salles de classe qui sont destinés à entrepôt et
peut-être à quelques bureaux encore, toute l'aile l'occidentale et
sûrement sous utilisée, ce qui est regrettable car le Collège Saint
Benin est un témoin important de notre histoire culturelle et
linguistique, d'autant plus qu'il est situé en plein centre, dans
une position extrêmement favorable, à côté justement d'écoles
importantes et de l'internat Chabod.
Donc une histoire et une position absolument privilégiées qu'il
est juste de valoriser. Du Collège Saint Bénin nous nous sommes
occupé maintes fois pendant ces années: avec le collègue Bertin,
dans la législature passée, mais même dans la législature d'avant.
Le fait qu'aujourd'hui encore nous concentrions notre attention sur
cet institut et sur la nécessité de lui donner une destination est
la démonstration du fait que les choses probablement ne sont pas
aussi simples, mais il faut avoir de la conviction dans l'action
administrative et donc je crois que soutenir votre motion, collègue
Pulz, est sûrement de l'intérêt de toute cette salle. D'ailleurs il
a déjà été rappelé qu'il existe déjà une étude de faisabilité et le
fait de destiner cette structure à devenir un agrandissement du
Convitto Federico Chabod, je crois que remplirait en plein la
fonction et la destination, car cet édifice est lié à une
destination qui concerne les jeunes et l'éducation en particulier.
Donc même comme groupe ALPE nous vous remercions pour cette
initiative, qu'évidemment nous soutenons.
Presidente
- Altri che intendono prendere la parola?
Assessore Certan, prego.
Certan (ALPE)
- Collega Pulz, credo che sulla mozione che
lei ha presentato, ma già sull'interpellanza che in uno degli
ultimi Consigli lei aveva proposto, avevamo condiviso molti punti,
quindi la sua iniziativa di oggi vede, come abbiamo potuto sentire,
tutta l'aula interessata e partecipe. È una tematica che, come ha
ricordato la collega Morelli, è stata nel corso delle diverse
legislature più volte affrontata e sulla quale spesso ci sono state
delle convergenze, ma forse il problema è stato che non abbiamo mai
trovato le risorse per poter lavorare su questo polo
scolastico.
Ringrazio tutti i colleghi che sono intervenuti con grande
competenza in settori molto diversi. La discussione ha messo in
evidenza quanto stia a cuore di tutto il Consiglio regionale il
Collège de Saint Bénin che, come ha ricordato il collega Distort, è
un complesso monumentale che ha anche un ruolo semantico. Credo che
sia interessante questa visione che lei ha dato, proprio per il
valore che questa parola ha dietro e tutti i vari aspetti, da un
punto di vista antropologico, sociologico e anche estetico che lei
ha richiamato, credo siano davvero di grande rilievo.
Intervengo prima della chiusura della discussione generale,
perché come maggioranza chiederemmo alla collega Pulz se c'è una
disponibilità a variare il testo della mozione; è una domanda che è
stata fatta, portando degli emendamenti, anche dal collega Distort.
Stiamo cercando di trovare una formula, affinché l'impegno sia
condivisibile da tutte le parti. Credo che sia importante, come ha
ricordato il collega Restano, non sottovalutare l'impegno economico
che in questo momento non possiamo dire di poter assumere, perché
la spesa richiesta è naturalmente assai elevata.
Non mi soffermerò su tutta la storia dell'immobile, perché è già
stata ripercorsa dai precedenti interventi. Secondo la convenzione,
i beni oggetto della convenzione stessa devono essere mantenuti,
per quello che concerne l'ordinaria e la straordinaria
manutenzione, a cura e a spese della Regione. Per questo la Regione
si era impegnata a eseguire i lavori di manutenzione straordinaria
per migliorie o per adeguamenti normativi edilizi. Lo studio di
fattibilità che è stato richiamato, commissionato dall'Assessorato
alle opere pubbliche nel 2015, ha evidenziato che l'immobile, dati
i limiti dal punto di vista architettonico e storico artistico, non
è idoneo a essere destinato a sede di scuole, bensì si presterebbe
a una riconversione a convitto per studenti e, a mio avviso, è
necessario anche tenere conto di quanto detto dal collega Restano
riguardo al convitto sportivo. L'opzione di destinare una parte
dell'eventuale ristrutturazione del Collège de Saint Bénin a
convitto anche per gli studenti che svolgono attività sportive in
modo agonistico, ci sembra interessante o comunque da esplorare.
Poi è chiaro che bisognerà fare tutte le diverse valutazioni.
La cronica carenza, che la collega Pulz ha evidenziato, di posti
letto e posti per i semiconvittori nel capoluogo regionale,
soprattutto negli ultimi anni, la necessità di ampliare l'offerta
dei servizi residenziali per gli alunni delle scuole secondarie di
secondo grado, la contiguità del complesso del Collège de Saint
Bénin alla sede del convitto regionale, la conseguente possibilità
di collegare funzionalmente i due edifici e gli esiti positivi
dello studio di fattibilità, sono elementi che hanno concorso a
fare ritenere che l'intervento di riconversione a convitto del
Saint Bénin sia una delle priorità in sede programmatoria
dell'Assessorato alla istruzione e università, in collaborazione
con l'Assessorato al turismo e beni culturali, poiché essendo un
bene monumentale dobbiamo anche tenere conto di queste sue
caratteristiche, e con l'Assessorato alle opere pubbliche.
L'affidamento di un incarico di progettazione, come prevede la
mozione, tuttavia presuppone, secondo le regole di contabilità
pubblica, la disponibilità delle risorse per l'esecuzione
dell'intervento, che devono ancora essere trovate; è per questo che
le chiediamo di poter condividere un impegno diverso. La
formulazione della mozione nella parte legata al fondo europeo,
trovo sia un'opzione e una possibilità da valutare, ma non può
essere definita adesso, soprattutto perché le risorse del Fondo
sociale europeo dell'attuale programmazione sono già state allocate
e peraltro non sono destinabili a investimenti, ma alla formazione.
È mio intendimento attivarmi concretamente per reperire nel
prossimo futuro i fondi regionali o comunitari per dare corso a
questo intervento, della cui importanza e necessità siamo tutti
fermamente convinti. Lo abbiamo detto, ma crediamo che ci siano
anche tutta una serie di priorità e, come strutture
dell'Assessorato, dovremo a breve, appena avremo proceduto alla
riorganizzazione, rivedere tutta la pianificazione e la
programmazione dell'edilizia scolastica. Quindi l'impegno che ci
assumiamo, in sede di pianificazione e programmazione, è di
inserire anche questo intervento - credo con questo di dare una
risposta al collega Distort - e sarà in quel momento che definiremo
meglio tutti gli aspetti che lei ha evidenziato nel suo intervento
e che credo siano assolutamente da tenere in considerazione,
proprio per il ruolo che hanno avuto storicamente. Io parlerei del
ruolo avuto dall'intero polo scolastico, perché il Lycée Bérard, il
Convitto Federico Chabod, l'istituto Manzetti e poi questo edificio
monumentale del Saint Bénin creano in realtà un polo scolastico
ormai da secoli. Credo che vadano davvero tenute in considerazione,
in sede di programmazione, tutte quelle caratteristiche che lei ha
riconosciuto. Chiederei di potere interrompere i lavori, dopo
l'intervento del collega Borrello, per eventualmente concordare con
la firmataria alcune modifiche e per poter procedere poi alla
votazione.
Presidente
- La parola all'assessore Borrello.
Borrello (SA)
- Prima di procedere alla sospensione per
cercare di trovare una sintesi su un tema che è importante, mi
permetto di fare un passaggio di carattere generale rispetto
all'importanza della programmazione nel momento in cui si vanno a
definire gli interventi a livello delle proprietà pubbliche. Ci
sono tutta una serie di problematiche a livello di gestione delle
infrastrutture dal punto di vista strutturale e sismico, con tutta
una serie di criticità che emergono, visto il perdurare della
diluizione temporale rispetto alla realizzazione delle opere. Parlo
dei ponti, parlo delle scuole, parlo anche delle strutture
bibliotecarie, oppure di altre sedi di strutture sul territorio
regionale. Da qui si fa una valutazione di carattere generale
sull'importanza della programmazione negli interventi che si vanno
a decidere, perché da una parte c'è il discorso della
programmazione, dall'altra parte c'è l'analisi e la gestione
dell'emergenza. Abbiamo avuto l'esempio - ne abbiamo discusso
proprio in questi giorni - del problema della scuola di
Pont-Saint-Martin, che è una emergenza per la quale abbiamo dovuto
distrarre dei fondi, che erano destinati ad altri interventi già
programmati, per affrontare l'imprevisto. Da qui la necessità -
questo è un appello che io faccio ai colleghi consiglieri - di
cercare di analizzare le problematiche a 360 gradi, non facendosi
"accecare" dall'analisi dell'immediato, ma cercando di programmare
gli interventi.
Allora ben venga l'iniziativa che lei, collega Pulz, ci pone in
essere rispetto a questa necessaria valutazione sulla
programmazione. L'emergenza la gestiamo, come abbiamo fatto per
quanto riguarda Pont-Saint-Martin in maniera coordinata e condivisa
e con la consapevolezza che le risorse non sono infinite, però
dall'altra parte non dobbiamo dimenticare il contesto della
programmazione. Ben venga la sua iniziativa e ben venga quello che
ha detto il collega Distort, perché - cerco di volare alto - in un
contesto di emergenza non si riescono a fare delle valutazioni sul
carattere della riqualificazione urbanistica, ma dove c'è la
possibilità di valorizzare parti della città, parti della regione,
avendo il tempo di studiare quello che potrebbe essere il disegno
dell'Aosta futura, nel caso specifico, ben venga cercare delle
ipotesi legate a una procedura di progettazione concorsuale, perché
vuol dire che noi in questo momento stiamo facendo buona
amministrazione, e stiamo lanciando lo sguardo oltre la
programmazione della gestione del nostro assetto urbanistico. Ben
venga questo tipo di iniziativa, sempre in un contesto di
programmazione.
Apprezzo molto l'idea di cercare di prevedere gli interventi del
prossimo quinquennio a livello infrastrutturale, perché poi le
scelte e i segni che lasciamo sul territorio li vedremo per i
prossimi trenta, quarant'anni. Questo è sicuramente un aspetto che
condivido e ringrazio i proponenti. Penso che, se c'è la volontà a
livello politico di trovare un momento di sintesi, questo sia ben
accetto, come ha ben detto la collega Certan, con la consapevolezza
che le risorse infinite non ci sono e non esistono. Quando si ha un
ruolo nell'esecutivo, per onestà intellettuale, a volte bisogna
fare delle scelte, che a volte possono essere anche preclusive
rispetto ad alcune valutazioni. Io ringrazio i proponenti e
ringrazio anche per il dibattito.
Presidente
- C'è la proposta di prevedere una breve
sospensione per analizzare le eventuali modifiche alla mozione
presentata dalla collega Pulz. Se è così, credo possa essere fatto
dai responsabili, che hanno già parlato, in modo da trovare un
accordo sulla mozione nel suo complesso. La seduta è sospesa per
alcuni minuti.
La seduta è sospesa dalle ore 19:15 alle ore 19:22 e dalle
ore 19:22 assume la presidenza la presidente Rini.
Rini (Presidente)
- Riprendiamo i lavori. C'è un testo
emendato della mozione. Ha chiesto la parola l'assessore
Certan.
Certan (ALPE)
- Propongo le modifiche che sono state
condivise. Nella parte delle premesse abbiamo eliminato il quinto
paragrafo che inizia con "verificato che il Liceo scientifico..."
fino a "... necessiterebbe", che contiene anche la parte
riguardante l'ASIVA. L'impegnativa nuova è: "Impegna il Governo a
dare mandato ai competenti uffici regionali affinché venga studiata
e presentata una procedura concorsuale di progettazione che
permetta di inserire, nel più breve tempo possibile, la
programmazione, fra i vari interventi di edilizia scolastica, della
riconversione del prestigioso Collège Saint Bénin in una struttura
convittuale (...) data la prossimità dello stesso con il convitto
"Federico Chabod", al duplice scopo di colmare una grave carenza di
servizi correlati all'istruzione e di riqualificazione urbanistica
di un'area centrale della città di Aosta che merita tutta la
sensibilità e l'attenzione del governo regionale.
Tengo anche a precisare che "nel più breve tempo possibile" non
sarà, in questo caso, con la prima variazione di bilancio, poiché
come abbiamo già detto abbiamo individuato come priorità - ma è
stata individuata da tutto il Consiglio regionale - la scuola di
Pont-Saint-Martin. Tuttavia, ci impegniamo nel corso della
pianificazione di tutta l'edilizia scolastica a inserire questo
tipo di procedura. La ringrazio, collega, ringrazio il collega
Distort e i colleghi che sono intervenuti, perché hanno dato ai
vari interventi una grande qualità.
Presidente
- La parola alla collega Pulz.
Pulz (ADU VDA)
- Ringrazio l'assessora Certan per tutta
la collaborazione e ringrazio tutti voi, colleghi Distort, Restano,
Morelli per gli apporti tutti diversi e importanti, che ciascuno ha
ritenuto di offrire secondo la sua profonda sensibilità.
Prima che si proceda con la votazione della mozione con tutti
gli emendamenti proposti, che sono assolutamente ragionevoli e che
quindi accolgo molto volentieri, dico che apprezzo in particolare
l'originale proposta della procedura concorsuale del collega
Distort. Voglio solo aggiungere che, pur di fronte allo spettro del
decremento delle iscrizioni alle scuole superiori, legate anche al
dato realissimo del calo delle nascite, riteniamo questo
investimento che si prospetta molto, molto opportuno, sia per
recuperare appunto il simbolo stesso della cultura valdostana,
proprio nel cuore di Aosta, sia per ovviare, come abbiamo detto,
alla mancanza di spazi e di posti letti, secondo le esigenze anche
legate al mondo sportivo che il collega Restano ha ampiamente
esplicitato.
Aggiungo soltanto che, se pensiamo poi al collegio durante tutto
l'anno, possiamo immaginare un suo uso molto flessibile. Per
esempio, durante i mesi estivi il convitto risulta vuoto e quindi
potrebbe offrire accoglienza, con un incremento del personale, come
già in parte accade fino al mese di luglio, a gruppi giovanili:
pensiamo a gruppi musicali, a gruppi sportivi o gruppi di altro
genere, certo attinenti alle finalità del convitto stesso. Non
posso, inoltre, non sottolineare quanto ho detto prima molto
velocemente, cioè che questa carenza di un collegio ha ampiamente
penalizzato il sistema scolastico valdostano negli anni. Abbiamo
dovuto rinunciare alla creazione del liceo internazionale, mentre
ad Aosta, proprio in mancanza di spazi in un collegio, si è poi
optato per la creazione della sezione bilingue del liceo classico.
Ora, molto in fretta vorrei soltanto dire che lì sono stati
investiti ingentissimi denari per una tipologia di liceo che però è
unica in tutta Italia, e questo non è sempre un bene, tanto che -
forse lo sapete, anzi, lo sapete di sicuro - esiste presso il
Ministero una commissione che si deve riunire soltanto per le prove
specifiche per gli studenti valdostani. Quindi, diciamo che con la
creazione di nuovi spazi e di nuovi posti letto, forse possiamo
anche ripensare a delle scelte fatte in passato, non sempre del
tutto felici. Manca appunto un liceo in grado di proiettare i
nostri giovani in Europa, anzi, manca un liceo che possa
contribuire all'urgente ripensamento dell'Europa stessa.
In conclusione, sono certa, come diceva anche l'assessore
Borrello, non solo che a ogni cittadino, ma a ogni amministratore
deve stare proprio a cuore il recupero di questo patrimonio storico
e culturale degradato, a fronte per giunta del fabbisogno
importante di spazi educativi. Vi ringrazio tutti per la
collaborazione.
Presidente
- La parola alla collega Minelli.
Minelli (RC-AC)
- Intervengo brevemente per dichiarazione
di voto e non voglio portare via dello spazio, perché il dibattito
è stato ampio e articolato e c'è anche chi ha parlato, come il
collega Distort, per quasi venti minuti, quindi sarò brevissima. La
dichiarazione di voto è ovviamente a favore di questa mozione, con
gli emendamenti che sono stati presentati, e siamo d'accordo con
tutto quanto è stato detto.
Faccio solo una brevissima osservazione. È stato detto sia
dall'assessore Borrello sia dall'assessore Certan che ci sono delle
priorità in questo momento per quello che riguarda l'edilizia
scolastica, quindi si dà la precedenza all'emergenza e questo mi fa
particolarmente piacere, ma è certamente molto importante vedere le
cose in prospettiva. Quindi il recupero del Collegio Saint Benin e
gli altri interventi, che saranno posti in essere
dall'Amministrazione, sono importanti.
In ultimo, proprio brevemente, voglio anche sottolineare quanto
ho appreso e abbiamo saputo dalle delibere di Giunta: è stato dato
l'incarico per l'affido della progettazione per quello che riguarda
il futuro convitto del polo scolastico di Verrès. È un intervento
che si inserisce in un ragionamento di prospettiva che riteniamo
particolarmente importante e la realizzazione futura di quest'opera
alleggerirà anche la pressione sul polo scolastico di Aosta, almeno
in parte perché sappiamo bene che non tutte le tipologie
scolastiche sono previste in Bassa Valle. Però questo intervento,
accanto all'altro, va nella direzione di una progettazione che,
speriamo, sarà fatta in tempi accettabili, anche perché quella zona
ha bisogno urgente di una realizzazione. Quindi buono il lavoro che
si sta facendo in questo senso.
Presidente
- La parola all'assessore Certan.
Certan
(ALPE)
- Colleghi, volevo dire che nella
lettura del testo emendato mi sono dimenticata di leggere: "...in
una struttura convittuale
anche destinata a sportivi
". Ci
eravamo dimenticati di segnarlo, giustamente il collega Restano
l'ha fatto presente e l'abbiamo aggiunto. Il testo è stato scritto
a più mani e ci scusiamo per la presentazione, ma credo che sia
sicuramente interessante, perché dal dibattito è uscito comunque
un'importante impegnativa.
Volevo anche ribadire che, per quanto riguarda il Fondo sociale
europeo, non è che escludiamo a priori le risorse europee. Quello
che avevamo chiesto era di non metterlo in questo impegno, anche
perché potrà essere che nella prossima programmazione europea
2021-2028, che mi pare abbia anche degli assi destinati
all'integrazione e all'inclusione, si possano trovare risorse per
questo tipo di interventi. Quindi non l'abbiamo escluso, ma abbiamo
chiesto, di concerto con l'assessore Bertschy, di non scriverlo in
questo momento nell'impegnativa.
Presidente
- La parola all'assessore Bertschy.
Bertschy (UVP)
- Nell'intervenire a conclusione di questo
dibattito, io credo che la cosa più importante sia il cuore
dell'iniziativa, cioè il cercare di migliorare ancora di più
l'attenzione dell'azione politica verso i giovani, verso le
famiglie e soprattutto verso quei servizi che possono creare
condizioni migliori per la qualità della vita dei giovani, quando
devono frequentare la scuola.
In particolare, rispetto ai fondi europei e al fatto che oggi
non era ancora corretto indicarli. Tra l'altro nella prima dizione
si parlava di Fondo sociale europeo, ma non è quella la misura che
potrebbe finanziare gli interventi. Forse la cosa più importante è
quello che stiamo cercando di fare come Governo: creare e preparare
documenti di programmazione che ci permettano poi di sviluppare la
strategia europea. Queste iniziative vanno in quella direzione,
dobbiamo farci trovare ai tavoli del negoziato di preparazione
della strategia europea con documenti pronti e iniziative, che
andranno poi verificate in termini di priorità, per poter sostenere
la nostra necessità di sviluppo economico, di strategia di
inclusione e di rispetto di tutte le generazioni, in particolare
queste.
La cosa importante che ha sottolineato la collega Minelli e che
noi abbiamo evitato di comunicare, anche perché in maniera più
importante lo si farà con una iniziativa nella zona, è che non ci
sono solo i soldi per la progettazione, ma anche per la
realizzazione. Sono 4 milioni 400 mila euro che vanno a premiare un
lavoro che negli anni i precedenti governi avevano iniziato, che
era quello di cercare di creare un polo scolastico che permettesse
di ottenere più indirizzi possibili, per fare sì che i problemi
legati anche all'uscita dei nostri studenti dal territorio
valdostano fossero così arginati. È l'idea di un polo importante,
che però ha bisogno di servizi di trasporto e di servizi di
convitto. Finalmente si potrà concludere la progettazione, iniziare
la realizzazione e il polo della Bassa Valle, il polo del Brambilla
che ha sede a Verrès, avrà finalmente tutta l'organizzazione che ci
si attende e che può ancora di più qualificare quella zona per
quanto riguarda le famiglie. Quindi si lavorerà anche in questa
direzione e sarà importante farci trovare pronti per preparare
investimenti per il futuro.
Presidente
- Ha chiesto la parola il vicepresidente
Rollandin, prego.
Rollandin (UV)
- J'ai suivi avec beaucoup d'attention le
débat qui s'est tenu sur le thème du Collège Saint Bénin et du
Convitto Chabod. Sur ce thème je dois remonter à Maria Ida Viglino,
pour rappeler l'engagement qui avait été pris à son temps - elle
l'avait pris comme assesseur - pour intervenir dans le plus bref
délai. Je dois dire que à ce moment-là et jusqu'à 1963 à Aoste il
n'y avait pas un point de repère pour les étudiants qui venaient
des vallées latérales, sinon pour les femmes au couvent de Saint
Joseph e pour le séminaire; après il y a eu l'Institut agricole et
finalement le
convitto
. En 1963 j'étais là pour l'ouverture
du convitto et je dois dire que de ce moment-là l'internat a
beaucoup changé pour ce qui est de l'accueil des étudiants. Parmi
les professeurs du lycée scientifique, il y avait Lino Colliard,
qui a été rappelé justement comme un des professeurs qui a écrit ce
livre merveilleux dont la collègue a pris l'histoire du Saint
Bénin.
J'ai voulu rappeler ça pour dire que malheureusement un des
points difficiles pour la ville d'Aoste, mais surtout pour les
vallées latérales, c'est justement de trouver un point de repère
pour les étudiants. Il est encore un problème aujourd'hui. Alors,
je ne peux que remercier la collègue pour l'initiative et tous ceux
qui ont pris la parole, en donnant des bonnes intentions et aussi
des bonnes idées pour comprendre de quelle façon démarrer. Je crois
que justement le collègue Distort a signalé ce qui est une
nécessité, c'est-à-dire de prévoir un système pour faire un projet,
car si on a un projet on peut demander des financements, mais si on
n'a pas un projet on risque toujours de renvoyer. Sur ce point je
crois que les temps sont plutôt longs et il ne faut pas imaginer
qu'il y ait une réponse à bref délai. Il faut avoir justement
l'idée claire sur ce qu'on doit faire et je crois que les
amendements, la dernière version du teste de l'initiative, aillent
dans la direction de trouver la juste façon. S'il y aura au moins
les financements pour le projet, ce serait déjà un point important
pour démarrer dans la bonne direction, autrement on risque de
répéter ce débat chaque cinq années. Si vous allez voir dans les
détails tous les comptes rendus de ce qui s'est passé sur le Saint
Bénin, vous verrez qu'il y a eu tout un débat intéressant et
important, mais qui malheureusement, pour toute une série de
questions, n'a pas eu la possibilité d'être porté de l'avant.
Aujourd'hui je crois qu'il y a toute la bonne intention d'aller
dans cette direction et, par conséquence, on ne peut qu'être
d'accord et nous nous félicitons pour cette initiative, dans
l'espoir qu'il y ait des temps qui soient compatibles aussi avec le
travail qui devra être fait par la suite pour arriver au résultat
que vous souhaitez.
Presidente
- Ha chiesto la parola l'assessore Viérin.
Viérin (UVP)
- J'ai écouté avec attention le débat et je
voudrais remercier la collègue Pulz. En riant et en rigolant cet
après-midi on avait imaginé que les initiatives auraient été
accueillies et je lui avais dit que l'initiative sur le collège
Saint Bénin était très intéressante. J'ai beaucoup apprécié
l'intervention du collègue Distort, qui a posé l'attention sur le
fait que quand on est de face à des moments d'architectures ou de
civilisation, il n'y a pas seulement l'aspect, mais il y a le
contenu et le fait d'avoir au centre, au cœur de
la ville d'Aoste, un lieu de culture et de formation si important,
qui a vu une envergure de partage à 365 degrés d'un thème qui est à
la une. J'ai été sollicité aussi par le collègue Restano et j'ai
beaucoup apprécié son intervention sur les contenues de
l'œuvre formative et sur l'évolution qui a eu
dans le temps, et aussi sur le fait que la ville d'Aoste doit
s'interroger sur l'avenir de nos élèves et sur les aspects
logistiques.
Vorrei tornare su alcuni aspetti. Il primo è che negli anni,
quando si è discusso con il Comune di Aosta sulla possibilità di
fare diventare di interesse regionale quel polo, quella donazione,
quel luogo che aveva un vincolo formativo, affinché fosse messo a
disposizione, erano gli anni in cui nasceva anche il servizio di
edilizia scolastica all'interno dell'Assessorato istruzione e
cultura. Prima era esclusivamente in capo ai lavori pubblici e
creammo questo raccordo affinché ci fosse lo svolgimento dei
lavori, dal punto di vista della messa in pratica delle azioni
nell'assessorato competente, ma che ci fosse una logica di
pianificazione scolastica, di edilizia scolastica, un raccordo con
la parte di istruzione. Nacque quindi la struttura di edilizia
scolastica, che prima non esisteva, e iniziammo a ragionare, avendo
la città di Aosta un'edilizia scolastica molto remota e molto
datata. Si pensi che tante delle scuole sono state costruite ai
tempi di Corrado Gex, penso all'ex IPR, che poi ha avuto dei
problemi strutturali a causa di un sisma, per cui dovemmo
intervenire con la scuola di via Chambery, quella famosa scuola
polmone, che arrivò a seguito, invece, di una prima sistemazione
all'interno della scuola per i geometri. Questo per dire che una
pianificazione, insieme ai problemi dell'istituto Maria Adelaide,
era assolutamente indispensabile, in uno spazio che andasse almeno
a completare questo polo. Tutti noi conosciamo la scritta "Lycée
Gymnase", pur avendo frequentato il liceo classico, ma lì c'era il
liceo scientifico: è un luogo ricco di storia e alcuni colleghi
l'hanno ricordato.
D'intesa con il Comune di Aosta, questa parte di pianificazione
non è solo una questione di fondi, che oggi torna di attualità - il
collega Bertschy ha fatto bene a ricordarlo - ma anche una
questione di contenuti, cioè il fatto di avere un convitto, un
collegio, che negli anni è servito anche e soprattutto per i
pendolari, e un polo culturale. Ha fatto bene la collega Certan a
ricordare che si intrinsecano le questioni scolastiche con quelle
culturali, per un Centre Saint Bénin che negli anni - ha fatto bene
la collega Morelli a ricordare la questione delle sedi espositive -
diventò su nostra iniziativa, anche un po' nell'apside, la
valorizzazione di Manzetti, quindi un luogo che, attraverso mostre
permanenti e mostre temporanee, o comunque musealizzazioni
permanenti e mostre temporanee, diventava un luogo ricco di
significato. Bene ha fatto la collega Pulz a riportare questo
argomento, perché questo tema ciclicamente è stato ricordato, ma
poi, come diceva bene il collega Borrello, nelle priorità che
spesso poi vengono ribaltate, è diventato una questione che ancora
oggi è irrisolta. Quindi crediamo che la grande
envergure
nell'abbracciare un'ipotesi e una proposta di questo genere, faccia
onore a chi l'ha presentata.
Il secondo aspetto che vorrei sottolineare è inerente ai
contenuti del sistema scolastico valdostano, perché il collega
Restano ha introdotto questo tema che è fondamentale. Io non
ripercorrerò tutto l'iter o comunque la storia che il collega
Restano ha vissuto personalmente, ma ripartirò da quel progetto
Classe de neige,
che era sostitutivo rispetto al naufragio
del famoso
Lycée ècole des neiges
a La Thuile, degli anni
Ottanta, Novanta, che aveva una logica diversa. Al di là di creare
dei luoghi un po' sull'esempio di Falcade, che andassero a
destinare l'intera formazione in ambito sportivo, l'idea era quella
di creare delle sezioni di studenti sciatori, sport della neve, ma
anche e soprattutto sportivi, affinché si potesse dare a tutti la
possibilità di conciliare quella che era l'idea di una inclinazione
formativa, che non doveva precludere la possibilità di accedere
anche all'offerta sportiva. È chiaro che fu un lavoro molto
pregnante, d'intesa con le istituzioni scolastiche, affinché questa
potesse essere un'idea. E lì nacque l'idea, con le
classes de
neige
all'interno delle varie sezioni, di ampliare quella che
poteva essere un'offerta di convitto, con la possibilità
effettivamente di arrivare al Saint Bénin con un ampliamento che
potesse essere propedeutico. In questo senso, quindi, oggi si
riattualizza un progetto e si va in pratica a codificare quello che
negli anni è stato detto.
Il terzo aspetto è quello dei fondi. Ha fatto bene il collega
Bertschy a ricordare che è importante il reperimento dei fondi
europei, perché le problematiche di questi anni ci hanno visto
abbandonare o comunque non avere un'operazione che andasse a
recuperare i fondi europei nella loro interezza. È chiaro che
questa possibilità oggi potrebbe esserci, ma ben si è fatto non
metterli all'interno di questa iniziativa, affinché potesse essere
una possibilità. Quindi in questo senso e in quest'ottica noi
riteniamo che sia importante approvare questo atto, affinché si
possano mettere in campo finalmente le azioni per valorizzare
questo luogo storico e formativo della nostra città.
Presidente
- Ci sono altre richieste di intervento?
Possiamo chiudere la discussione generale. Ci sono dichiarazioni di
voto? Ha chiesto la parola l'assessore Certan.
Certan (ALPE)
- Ero intervenuta in discussione generale
per permettere di portare i vari emendamenti all'impegnativa,
poiché il regolamento prevede questo, altrimenti non avremmo potuto
cambiare il testo della mozione.
Credo che
del doman non v'è certezza
e le parole del
consigliere Rollandin, che giustamente ha una visione molto più
ampia della mia, di tutte le varie vicissitudini che il Saint Bénin
ha percorso nella sua storia, richiamano quel valore un po'
semantico di cui parlava anche il collega Distort. Questo però non
vuole dire che oggi ci siamo presi un ennesimo impegno che poi
probabilmente finirà come sempre è stato. Io mi auguro veramente
che si riesca. Lo dimostra il fatto che come Governo - ringrazio la
collega Minelli che lo ha riconosciuto - ci eravamo presi l'impegno
di portare avanti la delibera sullo studentato a Verrès e, pur con
qualche problematica che poi il collega Testolin e il collega
Borrello hanno cercato di sistemare, siamo riusciti a inserirlo.
Nello stesso modo, come ha ricordato il collega Rollandin, questa
di oggi deve essere inserita almeno nella programmazione per poter
avviare poi la ricerca dei fondi. A mio avviso è possibile questo
tipo di ragionamento e credo che sia anche una restituzione alla
città di Aosta e a tutta la Valle d'Aosta di un polo scolastico di
grande interesse e di grande dignità. Il fatto che diverse volte
sia stato preso l'impegno di portare avanti questa programmazione o
questa ristrutturazione, ma poi non sia mai arrivati neanche a
programmare: beh, oggi noi l'impegno lo prendiamo, ribadendo,
perché voglio essere chiara, che le risorse in questo momento non
ci sono.
Presidente
- Per dichiarazione di voto, la parola al
collega Rollandin.
Rollandin (UV)
- Solo per evitare equivoci. Io non volevo
assolutamente dire che l'impegno non aveva tutta la fondatezza che
lei ha ricordato, volevo solo dire che la parte importante di
questo progetto che deve partire è quella di avere una possibilità
di essere poi presentata per gli eventuali finanziamenti; la prima
cosa è il progetto. Troviamo almeno i fondi per il progetto, in
modo da poter partire con la giusta concentrazione. Anche se
avessimo i soldi, oggi sarebbe inutile, perché non li possiamo
spendere fin quando tutto l'iter, che è abbastanza lungo e
difficile, abbia trovato una sua determinazione. Sotto questo
profilo credo che la linearità adottata oggi possa avere una
ricaduta positiva anche su quello che è l'allineamento dei tempi,
che sono piuttosto lunghi.
Presidente
- Se non ci sono altre richieste, possiamo
mettere in votazione il testo emendato. La votazione è aperta. La
votazione è chiusa.
Esito della votazione:
Presenti, votanti e favorevoli: 25
Il Consiglio approva all'unanimità.
