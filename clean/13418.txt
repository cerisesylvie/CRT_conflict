Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4437 del 6 aprile 1993 - Resoconto
OGGETTO N. 4437/IX Disegno di legge: Autorizzazione di
maggiore spesa per l'anno 1993 per l'applicazione della legge
regionale 8 agosto 1989, n. 59 "Interventi per lo sviluppo
dell'attività di autotrasporto merci in conto terzi".
Presidente
Il Vicepresidente Stévenin non vuole
forse deliziarci con la sua relazione? La parola dunque al
Consigliere Stévenin relatore della legge.
Stévenin (UV) Molto rapidamente per dire che in considerazione
del numero di domande pervenute, si è rivelato insufficiente lo
stanziamento previsto di 1 miliardo, per cui si è ritenuto doveroso
prevedere un altro miliardo per far fronte alle richieste in corso
e tenendo conto del fatto che la crisi in atto ha toccato questo
importante settore economico della nostra regione. Grazie.
Presidente
Sapevo che il Consigliere Stévenin
avrebbe fatto una relazione di peso. Qualche Consigliere intende
ancora intervenire? Credo che si possa dunque dichiarare chiusa la
discussione e procedere alla votazione del disegno di legge.
Votiamo dunque per l'articolo 1.
Articolo 1 (Autorizzazione di spesa)
1. È autorizzata, per l'esercizio finanziario 1993, la maggior
spesa di lire 1000 milioni per l'applicazione della legge regionale
8 agosto 1989, n. 59 recante "Interventi per lo sviluppo
dell'attività di autotrasporti merci in conto terzi".
Esito della votazione
Presenti e votanti: 20
Favorevoli: 19
Astenuti. 1 (Trione)
Il Consiglio approva.
Presidente
Passiamo all'articolo 2.
Articolo 2 (Norme finanziarie)
1. La spesa prevista dall'articolo 1 graverà sul capitolo 48260
del bilancio di previsione della Regione per l'anno 1993.
2. Alla copertura del relativo onere si provvede mediante la
riduzione di lire 1000 milioni dello stanziamento iscritto al
capitolo 69020 (Fondo globale per il finanziamento di spese di
investimento) a valere sull'intervento previsto all'allegato n. 8
al bilancio per l'esercizio 1993, relativo agli interventi per la
ricerca e sviluppo di nuovi prodotti e di nuovi processi produttivi
(Area sviluppo economico - Servizi per lo sviluppo dei settori
produttivi - D 1.1.1.).
Esito della votazione
Presenti e votanti e favorevoli: 20
Il Consiglio approva all'unanimità.
Presidente
Passiamo all'articolo 3.
Articolo 3 (Variazione del bilancio)
1. Alla parte spesa del bilancio di previsione della Regione per
l'esercizio finanziario 1993 sono apportate, in termini di
competenza, le seguenti variazioni:
a) in diminuzione
Cap. 69020 "Fondo globale per il finanziamento di spese di
inve-stimento"
lire 1.000.000.000
b) in aumento
programma regionale 2.2.2.14
codificazione 2.1.2.4.3.3.09.18.05
cap.48260 "Contributi in conto capitale alle imprese esercenti
attività di autotrasporto merci in conto terzi
Legge regionale 8 agosto 1989, n. 59
Legge regionale , n. "
lire 1.000.000.000
Esito della votazione
Presenti e votanti e favorevoli: 20
Il Consiglio approva all'unanimità.
Presidente
Passiamo all'articolo 4.
Articolo 4 (Dichiarazione d'urgenza)
1. La presente legge è dichiarata urgente ai sensi del comma tre
dell'articolo 31 dello Statuto Speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
Esito della votazione
Presenti e votanti e favorevoli: 20
Il Consiglio approva all'unanimità.
Presidente
Votiamo ora la legge nella sua
totalità.
Esito della votazione
Presenti e votanti e favorevoli: 20
Il Consiglio approva all'unanimità.
