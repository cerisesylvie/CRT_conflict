Classificazione
CONSIGLIO REGIONALE
Attività consiliare d'aula



Oggetto del Consiglio n. 1751 del 25 gennaio 2006 - Resoconto
OGGETTO N. 1751/XII - Ratifica della deliberazione della Giunta
regionale n. 3970 in data 26 novembre 2005, concernente:
"Approvazione di modificazioni dell'elenco e dei connotati
finanziari relativi agli interventi compresi nell'allegato C) -
Interventi di interesse regionale, finanziati dalla Regione, alla
cui realizzazione provvedono altri soggetti attuatori nel settore
acquedottistico e fognario - di cui alla deliberazione del
Consiglio regionale n. 1407/XII approvata in data 14 luglio 2005.
Approvazione di bozza di convenzione.".
Il Consiglio
visto il parere della III Commissione consiliare
permanente;
Delibera
di ratificare, ad ogni effetto, la sottoindicata
deliberazione adottata dalla Giunta regionale in via d'urgenza e
salvo ratifica da parte del Consiglio:
Oggetto n. 3970 in data 26 novembre 2005
:
Approvazione di modificazioni dell'elenco e dei connotati
finanziari relativi agli interventi compresi nell'allegato C) -
Interventi di interesse regionale, finanziati dalla Regione, alla
cui realizzazione provvedono altri soggetti attuatori nel settore
acquedottistico e fognario - di cui alla deliberazione del
Consiglio regionale n. 1407/XII approvata in data 14 luglio 2005.
Approvazione di bozza di convenzione.
Presidente - Ricordo che l'atto ha avuto parere favorevole a
maggioranza da parte della III Commissione.
La parola all'Assessore al territorio, ambiente e opere
pubbliche, Cerise.
Cerise (UV) - Voglio ricordare al Consiglio la deliberazione di
approvazione del programma regionale di previsione dei lavori
pubblici per il triennio 2005-2007, approvato con deliberazione del
Consiglio n. 1407/2005, nella quale erano elencati all'allegato C
gli interventi che facevano parte del piano lavori, ma che
sarebbero stati realizzati da parte dei comuni nell'ambito dei
settori acquedottistici, di tutela delle acque, del trattamento
delle acque reflue. Dopo la presentazione di questa deliberazione
si è dovuto far fronte a due situazioni di emergenza, che
riguardavano una il Comune di Avise e l'altra il depuratore di
Arnad. Nel contempo, anche qui a seguito di interventi o di una più
puntuale rivisitazione dei singoli programmi, si è ritenuto
opportuno rimodulare, senza modificare la tipologia degli
interventi, il piano finanziario per la realizzazione di tali
opere. Questo è stato fatto con deliberazione di Giunta, la quale,
visto che va a modificare un programma approvato dal Consiglio,
deve essere ratificata da tale Consiglio. Si tratta comunque di una
deliberazione di scelte che sono coerenti con quanto disposto
dall'articolo 9 della legge n. 27/1999, legge che riguarda il
sistema idrico integrato e che promuove questo tipo di interventi
secondo delle indicazioni derivanti dall'importanza di tali
interventi e quelli che sono gli interventi ritenuti da parte
dell'Amministrazione prioritari in una sorta di gerarchia di
importanza. Chiedo al Consiglio di esprimersi favorevolmente e di
ratificare questa deliberazione, sono a disposizione per ulteriori
chiarimenti.
Presidente - Dichiaro aperta la discussione. Se non ci sono
interventi, dichiaro chiusa la discussione generale.
Pongo in votazione l'oggetto n. 28:
Consiglieri presenti: 25
Votanti e favorevoli: 17
Astenuti: 8 (Curtaz, Frassy, Lattanzi, Salzone, Squarzino
Secondina, Stacchetti, Tibaldi, Viérin Marco)
Il Consiglio approva.
