Classificazione
AMBIENTE
Inquinamento
ASSISTENZA SANITARIA E OSPEDALIERA
Presidio ospedaliero



Oggetto del Consiglio n. 20 del 24 luglio 2013 - Resoconto
OGGETTO N. 20/XIV - Interrogazione a risposta immediata:
"Rumore generato dal sistema di evacuazione dei gas di scarico
degli autoveicoli circolanti all'interno del parcheggio a servizio
dell'Ospedale Parini".
Presidente -
La parola al collega Ferrero.
Ferrero (M5S) -
Grazie Presidente.
Beh, abbiamo ricevuto una specie di petizione da parte di 18
famiglie che sono residenti nell'area circostante al parcheggio
dell'ex Residence Mont-Blanc, che hanno riscontrato, nel corso
della notte del 16-17 luglio scorsi, un rumore che ha loro impedito
di riposare, generato dagli aspiratori che sono presenti e che sono
probabilmente stati collaudati nel corso di quella nottata nel
parcheggio. La popolazione di quella zona ha subito per tre anni
dei disagi continui dovuti a vibrazioni e rumori diurni e notturni,
che sono poi alla fine sfociati in una serie di denunce per
risarcimento danni in relazione alle crepe che si sono aperte negli
edifici circostanti. Noi pensiamo che a questo punto ci debba
essere da parte della Giunta regionale una rassicurazione che tutto
è stato fatto e che tutto è stato collaudato in maniera
ineccepibile, anche perché apprendiamo che ieri è stato firmato il
contratto di acquisto del parcheggio e quindi non vorremmo poi
ritrovarci con una specie di acquisto, che genera una serie di
difetti più o meno occulti, per cui la somma pattuita è stata
erogata, ma i vizi poi se li tiene l'Amministrazione regionale. Ci
giunge anche notizia che parrebbe che i servizi igienici nei giorni
scorsi si siano anche allagati e quindi c'è da fare chiarezza su
questa situazione. Grazie.
Presidente -
La parola all'Assessore Baccega.
Baccega (SA) -
Grazie Presidente.
Beh, oggi saremo chiamati più volte a confrontarci sul tema del
parcheggio pluripiano regionale dell'Ospedale Parini, in realtà
saranno tre i momenti in cui riusciremo a dare informazioni chiare
e precise rispetto ai contenuti. Io mi limito a dire semplicemente
che il 19 luglio - oggetto del
question time
- è stata
rilasciata l'agibilità dal Comune di Aosta per il parcheggio,
corredata di tutta la documentazione necessaria e ieri, come avete
letto e sentito ieri al TG3 e letto questa mattina su
La
Stampa
, l'Amministrazione è diventata proprietaria del
parcheggio.
Per entrare ulteriormente nel merito dell'interrogazione, non
risulta a nessuno che nella notte tra il 16 ed il 17 luglio scorso
si siano tenute prove di funzionamento del sistema di aspirazione
dei gas di scarico e il servizio di guardiania della società
costruttrice, che era presente, ha detto:
"assolutamente nessun
rilievo o problemi di intrusione nella notte"
. In realtà, le
prove di collaudo sono state effettuate il 19 aprile, il 12 giugno,
il 28 giugno, l'8 luglio e il 9 luglio e sono tutte avvenute in
orario diurno e non in orario notturno.
Per completezza di informazione relativamente a questo caso, va
sottolineato che l'impianto di aereazione funziona solo nel caso in
cui i rilevatori posti nei pilastri all'interno del parcheggio
evidenzino un valore anomalo di emissione di CO2, in quanto il
parcheggio è dotato di un importante cavedio, che attraversa tutti
e quattro i piani fino...a cielo aperto per l'espulsione dei fumi,
questo rientra nelle norme. È strano che diciotto famiglie, se sono
state disturbate da un rumore così assordante nella notte tra il 16
ed il 17, non abbiano chiamato quanto meno...o segnalato una cosa
di questo tipo alle forze dell'ordine, che non hanno ricevuto
nessuna telefonata. Certo è che, per evitare disagi di questo tipo,
l'APS, che entrerà in possesso della gestione tramite il Comune di
Aosta - lo spiegheremo magari dopo - dell'opera, della struttura,
vigilerà attentamente affinché questi disagi eventualmente non ci
siano, oppure si vada a verificare da quale altra parte possano
venire disagi di questo tipo. Grazie.
Presidente -
Per la replica, la parola al collega
Ferrero.
Ferrero (M5S)
- Ringrazio l'Assessore per la risposta, ci
riserviamo di effettuare dei controlli e di acquisire anche la
documentazione filmata e audio che è stata, diciamo, rilevata nel
corso di quest'evento. Grazie.
Presidente
- Grazie. Punto 4 all'ordine del giorno.
