Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 181 del 24 marzo 1983 - Resoconto
OGGETTO N. 181/VII - RIAPPROVAZIONE, AI SENSI DELL'ULTIMO
COMMA DELL'ARTICOLO 31 DELLO STATUTO DELLA LEGGE REGIONALE
CONCERNENTE: "INQUADRAMENTO DEL PERSONALE TRASFERITO ALLA REGIONE
AI SENSI DEL DECRETO DEL PRESIDENTE DELLA REPUBBLICA 22 FEBBRAIO
1982, N. 182".
PRESIDENTE:
Ha chiesto di parlare il Presidente della
Giunta. Ne ha facoltà.
ANDRIONE - (U.V.):
Senza riaprire tutta la discussione
che abbiamo fatto la volta scorsa, riproponiamo la legge tale e
quale, informando che vi sono solo due fattori nuovi. Primo:
interrogato in proposito, il Ministro del Tesoro Goria ha
confermato la legittimità di questa legge; secondo: la piattaforma
approvata ieri dei nuovi trattamenti economici del personale
regionale credo tolga ogni asprezza alla discussione in
materia.
PRESIDENTE:
Ha chiesto di parlare il Consigliere
Lustrissy. Ne ha facoltà.
LUSTRISSY - (D.P.):
Non voglio rifare la discussione che
avevamo già fatto in sede di prima presentazione di questo
provvedimento di legge, però ritengo di poter ancora, anche a nome
dei colleghi che hanno firmato la presentazione di un emendamento
all'art. 2, condividere l'opinione espressa dal Presidente della
Commissione di Coordinamento. Al fine di evitare una disparità di
trattamento riproponiamo l'emendamento che avevamo presentato a suo
tempo, nel senso che l'art. 2 verrebbe modificato come segue: al 2°
comma dopo "alla data del 12.5.1982" sostituire con "è riconosciuto
a tutti gli effetti giuridici ed economici secondo il disposto
dell'art. 6 della legge regionale 30.4.1980, n. 18".
PRESIDENTE:
Ha chiesto di parlare il Consigliere Mafrica.
Ne ha facoltà.
MAFRICA - (P.C.I.):
Già in occasione della precedente
discussione, il nostro Gruppo aveva votato gli emendamenti che
tendevano a costituire, per questi nuovi dipendenti, condizioni
analoghe a quelle che in passato erano state riconosciute ad altre
categorie confluite alle dipendenze della Regione. Quindi,
condividendo il senso dell'emendamento proposto da alcuni
Consiglieri, voteremo a favore dell'emendamento stesso.
PRESIDENTE:
E' chiusa la discussione generale, passiamo
all'esame dell'articolato. Do lettura dell'art. 1:
Art. 1
E' istituito il ruolo speciale ad esaurimento per
l'inquadramento del personale trasferito alla Regione ai sensi
degli artt. 79 e 81 del D.P.R. 22.2.1982, n. 182.
Il ruolo speciale comprende i posti indicati nella tabella di
equiparazione annessa alla presente legge.
PRESIDENTE:
Metto in approvazione l'articolo 1:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE:
Do lettura dell'art. 2:
Art. 2
L'inquadramento del personale di cui all'articolo precedente
è disposto con deliberazione della Giunta regionale nel termine di
120 giorni dall'entrata in vigore della presente legge, in
conformità all'unita tabella di corrispondenza, sulla base della
posizione giuridica rivestita alla data del 12.5. 1982, fatte salve
le modificazioni sopravvenute in base ad atti formali ove queste
retroagiscano i propri effetti anteriormente ad essa.
Il periodo di servizio prestato presso l'Amministrazione di
provenienza, nonchè quello prestato presso la Regione anteriormente
alla data del 12 maggio 1982, è considerato come servizio prestato
alle dipendenze organiche della Regione ai soli fini
dell'ammissione ai concorsi pubblici ed interni banditi
dall'Amministrazione regionale.
PRESIDENTE:
All'art. 2 vi è l'emendamento che al 2° comma
sostituisce dopo le parole "alla data del 12.5.1982" con "è
riconosciuto a tutti gli effetti giuridici ed economici secondo il
disposto all'art. 6 della legge regionale 30.4.1980, n. 18".
Lo metto in approvazione:
ESITO DELLA VOTAZIONE
Presenti: 30
Votanti: 28
Astenuti: 2 (Nebbia e Tripodi)
Maggioranza: 16
Favorevoli: 13
Contrari: 15
Il Consiglio non approva
PRESIDENTE:
Metto in approvazione l'articolo 2 nel testo
originario:
ESITO DELLA VOTAZIONE
Presenti: 30
Votanti: 17
Astenuti: 13 (Bajocco, Carlassare, Carral, Cout, Dolchi, Fosson,
Lanièce, Lustrissy, Mafrica, Maquignaz, Martin, Péaquin e
Tonino)
Favorevoli: 17
Il Consiglio approva
PRESIDENTE:
Do lettura dell'art. 3:
Art. 3
L'attribuzione del livello di inquadramento e l'applicazione
dell'ordinamento giuridico ed economico del personale regionale
hanno effetto dal 12.5. 1982.
Ai fini della determinazione della posizione economica di
inquadramento, si applicano i seguenti criteri:
per i dipendenti che hanno titolo all'applicazione del D.P.R.
16.10. 1976, n. 509, la posizione economica è determinata dallo
stipendio in godimento, o comunque cui avevano diritto alla data
dell'11.5.1982 comprensivo di eventuali assegni
pensionabili;
al personale degli enti soppressi privo di sviluppi
contrattuali nel triennio 1979/1981, ed eventualmente nel triennio
precedente, si attribuiscono i benefici economici dei contratti
vigenti per gli impiegati civili dello Stato ai soli fini della
determinazione della posizione economica al 12.5.1982.
Al dipendente viene altresì riconosciuto il maturato in
itinere con le modalità indicate dall'art. 11 della legge regionale
30.4.1980, n. 18, con riferimento alla data del 12.5.1982.
Dal 12.5.1982, al personale di cui alla presente legge
compete la progressione economica prevista dalla legge regionale
30.4.1980, n. 18.
PRESIDENTE:
Metto in approvazione l'articolo 3:
ESITO DELLA VOTAZIONE
Presenti: 30
Votanti: 26
Favorevoli: 26
Astenuti: 4 (Fosson, Lanièce, Maquignaz e Martin)
Il Consiglio approva
PRESIDENTE:
Do lettura dell'art. 4:
Art. 4
Ai fini del trattamento assistenziale, previdenziale e di
quiescenza, il personale inquadrato a norma della presente legge è
iscritto alle competenti gestioni per le assicurazioni sociali
obbligatorie contro le malattie, all'Istituto per l'assistenza di
dipendenti degli enti locali (INADEL) e alla Cassa per le pensioni
dei dipendenti degli enti locali (CPDEL).
Agli effetti del trattamento assistenziale, previdenziale e
di quiescenza, l'iscrizione del personale di cui alla presente
legge è eseguita dal 12 maggio 1982.
E' data facoltà al personale di cui alla presente legge di
optare per il mantenimento della posizione assicurativa già
costituita nell'ambito della assicurazione generale obbligatoria.
L'opzione deve essere esercitata nel termine di 180 giorni dalla
notificazione della deliberazione di inquadramento.
PRESIDENTE:
Metto in approvazione l'articolo 4:
ESITO DELLA VOTAZIONE
Presenti: 30
Votanti: 25
Favorevoli: 25
Astenuti: 5 (Fosson, Lanièce, Lustrissy, Maquignaz, Martin)
Il Consiglio approva
PRESIDENTE:
Do lettura dell'art. 5:
Art. 5
Il personale non di ruolo in servizio presso gli enti di cui
al Capo IV del D.P.R. 22.2.1982, n. 182, è inquadrato presso la
Regione in posizione non di ruolo, sulla base della posizione
giuridica rivestita alla data del 12.5.1982.
La posizione economica è determinata dallo stipendio in
godimento o comunque, cui il personale di cui al comma precedente
aveva diritto alla data dell'11.5.1982.
Al personale di cui al 1° comma sono applicate le norme
dell'ordinamento giuridico ed economico del personale regionale non
di ruolo, con effetto dal 12.5.1982.
Agli effetti del trattamento assistenziale, previdenziale e
di quiescenza, il personale di cui al presente articolo à iscritto
alle competenti gestioni per le assicurazioni sociali obbligatorie
contro le malattie, all'Istituto per l'assistenza dei dipendenti
degli enti locali (INADEL) e alla Cassa per le pensioni dei
dipendenti degli enti locali.
PRESIDENTE:
Metto in approvazione l'articolo 5:
ESITO DELLA VOTAZIONE
Presenti: 30
Votanti: 25
Favorevoli: 25
Astenuti: 5 (Fosson, Lanièce, Lustrissy, Maquignaz, Martin)
Il Consiglio approva
PRESIDENTE:
Do lettura dell'art. 6:
Art. 6
L'onere derivante dall'applicazione della presente legge
valutato in £. 150.000.000 per l'anno 1 982 e in annue £.
200.000.000 a decorrere dal 1983, graverà sul Cap. 20900 del
bilancio di previsione della Regione per l'esercizio 1982 e sui
corrispondenti Capitoli dei bilanci futuri.
Alla copertura dell'onere di cui al comma precedente si
provvede:
per l'anno 1982 mediante prelievo di £. 150.000.000 dal Cap.
50000 "Fondo globale per il finanziamento di spese per
l'adempimento di funzioni normali (Spese correnti) del bilancio di
previsione per l'esercizio corrente (Allegato n. 8 - Spese di
funzionamento istituzionale - Ordinamento e ristrutturazione dei
servizi dell'Amministrazione regionale); per gli anni 1983 e 1984
mediante utilizzo per £. 400.000.000 delle risorse disponibili
relative al programma 1-2 personale regionale - del bilancio
pluriennale 1982/1984.
Per gli anni successivi gli oneri necessari saranno iscritti
con legge approvativa dei rispettivi bilanci.
PRESIDENTE:
Metto in approvazione l'articolo 6:
ESITO DELLA VOTAZIONE
Presenti: 30
Votanti: 25
Favorevoli: 25
Astenuti: 5 (Fosson, Lanièce, Lustrissy, Maquignaz, Martin)
Il Consiglio approva
PRESIDENTE:
Do lettura dell'art. 7:
Art. 7
Al bilancio di previsione della Regione per l'esercizio 1982
sono apportate le seguenti variazioni:
Parte Spesa
Variazione in aumento
Cap. 20900 "Spese per il personale addetto ai servizi della
Regione - Stipendi, altri assegni fissi e contributi diversi a
carico dell'Ente"
£. 150.000.000
Variazione in diminuzione
Cap. 50000 "Fondo globale per il finanziamento di spese per
l'adempimento di funzioni normali (Spese correnti)"
£. 150.000. 000
PRESIDENTE:
Metto in approvazione l'articolo 7:
ESITO DELLA VOTAZIONE
Presenti: 30
Votanti: 25
Favorevoli: 25
Astenuti: 5 (Fosson, Lanièce, Lustrissy, Maquignaz, Martin)
Il Consiglio approva
PRESIDENTE:
Do lettura dell'art. 8:
Art. 8
La presente legge è dichiarata urgente ai sensi del terzo
comma dell'art. 31 dello Statuto speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Autonoma Valle di Aosta.
PRESIDENTE:
Metto in approvazione l'articolo 8:
ESITO DELLA VOTAZIONE
Presenti: 30
Votanti: 25
Maggioranza: 18
Favorevoli: 25
Astenuti: 5 (Fosson, Lanièce, Lustrissy, Maquignaz, Martin)
Il Consiglio approva
PRESIDENTE:
Metto in approvazione l'allegato:
(...Omissis...)
ESITO DELLA VOTAZIONE
Presenti: 30
Votanti: 25
Favorevoli: 25
Astenuti: 5 (Fosson, Lanièce, Lustrissy, Maquignaz, Martin)
Il Consiglio approva
PRESIDENTE:
Ha chiesto di parlare per dichiarazione di
voto il Consigliere Lustrissy. Ne ha facoltà.
LUSTRISSY - (D.P.):
Per i motivi già espressi ci
asterremo dalla votazione della legge.
PRESIDENTE:
Ha chiesto di parlare il Consigliere Mafrica
per dichiarazione di voto. Ne ha facoltà.
MAFRICA - (P.C.I.):
Pur concordando sul fatto che questa
legge non riconosce fino in fondo i diritti di anzianità di questi
lavoratori che adesso entrano nei ruoli regionali, riteniamo che
sia nell'interesse delle stesse persone entrare comunque in una
collocazione definitiva, per cui voteremo a favore della legge.
PRESIDENTE:
Metto in approvazione la legge nel suo
complesso per votazione segreta:
VOTATION A SCRUTIN SECRET
RESULTAT DU VOTE
Présents: 32
Votants: 27
Abstentions: 5 (Fosson, Lanièce, Lustrissy, Maquignaz,
Martin)
Avis favorables: 26
Avis contraires: 1
Le Conseil approuve
