Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2962 del 8 gennaio 1992 - Resoconto
OGGETTO N. 2962/IX Sostituzione del Consigliere Giulio
Dolchi, dimissionario.
Presidente
Occorre procedere alla sostituzione del
Consigliere Dolchi. Dal verbale dell'Ufficio centrale
circoscrizionale presso il Tribunale di Aosta, chiuso in data 28
giugno 1988, riguardante la elezione del Consiglio regionale della
Valle d'Aosta avvenuta il 26 e 27 giugno 1988, risulta che nella
lista n. 1, avente il contrassegno "PCI", il primo dei candidati
non eletti risulta essere il signor Cout Enzo, con una cifra
individuale di 696; sempre che non vi siano nei suoi confronti
motivi o condizioni di ineleggibilità o incompatibilità previsti
dalla legge. Pertanto, se non vi sono motivi di ineleggibilità o di
incompatibilità da manifestare, la Presidenza comunica che avverso
la convalida del Consigliere Cout Enzo non è pervenuto nessun
ricorso, né opposizione e quindi il Consiglio, se non vi sono
obiezioni, può passare alla convalida del Consigliere Cout Enzo che
è il primo escluso della lista in cui è stato dichiarato
dimissionario il Consigliere Dolchi.
Se nessuno prende la parola pongo in votazione la convalida del
Consigliere Cout Enzo.
Esito della votazione:
Presenti, votanti e favorevoli: 33
Il Consiglio approva all'unanimità la convalida della elezione a
consigliere regionale del Sig. Enzo Cout.
