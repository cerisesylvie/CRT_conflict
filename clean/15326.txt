Classificazione
ASSISTENZA SANITARIA E OSPEDALIERA
Personale medico e paramedico


Resoconto integrale del dibattito dell'aula
Oggetto del Consiglio n. 158 del 21 ottobre 1998 - Resoconto
SÉANCE DU 21 OCTOBRE 1998 (MATIN)
OGGETTO N. 158/XI Mancata copertura dell'incarico di Dirigente
sanitario della Disciplina di Medicina interna del U.B. di Medicina
generale. (Interpellanza)
Président Sur le point n° 13 à l'ordre du jour "Iniziative per
superare i contrasti tra Direttore Generale, U.S.L. e
Amministrazione regionale", a demandé la parole le Conseiller
Tibaldi.
Tibaldi (FI) Vista l'assenza del Consigliere primo firmatario
Lattanzi, chiedo se è possibile rinviare l'interpellanza al
pomeriggio.
Président L'argument sera discuté dans l'après-midi. On passe à
l'examen du point n° 14 à l'ordre du jour.
Interpellanza Considerato che dal 1/1/1993 il Dott. Bosso,
Primario di ruolo dell'U.O. di Medicina Generale Interna, è stato
incaricato delle funzioni di Direttore Sanitario del Presidio
Ospedaliero e, dal 1997, delle funzioni di Direttore Generale
dell'U.S.L.
Considerato che nel 1994 viene decisa l'unificazione
"provvisoria" dell'U.O. di Medicina Interna con l'U.O. di Medicina
di Emergenza ad Accettazione e quindi viene attribuita al primario
di Medicina di Emergenza ed Accettazione la direzione dell'U.O. di
Medicina Interna;
Preso atto che, con delibera dell'USL n. 1725 del 3/7/1997 e
successive modificazioni n. 1944 del 5/8/1997, viene approvato il
nuovo organigramma dell'Azienda USL, che individua come distinte le
due Unità operative;
Considerato che a tutt'oggi, nonostante sia stato indetto un
avviso interno per il conferimento temporaneo di mansioni superiori
di Dirigente Sanitario - medico di 2° livello Dirigenziale della
Disciplina di Medicina Interna del U.B. di Medicina Generale, non
si è provveduto a ricoprire tale incarico
Il sottoscritto Consigliere
Interpella
L'Assessore competente per sapere:
a) I motivi per cui non si è ancora proceduto a conferire tale
incarico;
b) Come l'Assessore intende dare una risposta a questa carenza
del servizio.
F.to: Squarzino Secondina
Président La parole à la Conseillère Secondina Squarzino.
Squarzino (PVA-cU) Si tratta di un argomento che parte da
lontano, dal 1° gennaio 1993, quando il Primario di ruolo
dell'Unità operativa di Medicina generale interna, Dott. Bosso,
veniva incaricato delle funzioni di Direttore sanitario del
Presidio ospedaliero. In tal modo si rendeva vacante un posto per
cui l'USL con un atto formale affidava all'aiuto di ruolo della
stessa Unità operativa, Dott. Cardellino, le mansioni di Primario
di tale Unità operativa.
Questo dura per circa un anno e mezzo, poi a settembre 1994
l'USL decide di unificare in via provvisoria l'Unità operativa di
Medicina interna con l'Unità operativa di Medicina di emergenza e
di accettazione attribuendo al Dott. Pesenti, allora Direttore
dell'Unità operativa di Medicina di emergenza e di accettazione,
anche la Direzione dell'Unità operativa di Medicina interna.
Nella delibera è detto con molta chiarezza che si tratta di
un'unificazione provvisoria, è la delibera n. 712 del 1994 -
ricordo il numero perché vedremo che è un dato interessante -
dovuta al fatto che iniziano i lavori di ristrutturazione del
Pronto soccorso e, poiché questi lavori comporteranno una serie di
disguidi, si ritiene opportuno unificare le due Unità
operative.
Nel 1995 i lavori di Pronto soccorso terminano, nel 1997 il
Dott. Bosso, Primario di ruolo di Medicina generale, viene nominato
Direttore sanitario dell'USL, ha un contratto quinquennale e ha
diritto all'aspettativa.
A luglio 1997 l'USL approva il nuovo organigramma dell'Azienda
con una delibera in cui non considera più unificate queste due
Unità operative. Come emerge con chiarezza dal prospetto, c'è
un'Unità budgetaria, così si chiama adesso, di Medicina, emergenza
ed accettazione che è una cosa e c'è un'Unità budgetaria di
Medicina generale che è un'altra cosa.
In una delibera successiva, sempre dell'ottobre 1997, si
chiarisce che Responsabile dell'Unità budgetaria di Medicina,
emergenza ed accettazione è il Dott. Pesenti, mentre si decide di
rinviare a successivo atto interno l'individuazione del
responsabile di una serie di unità budgetarie fra cui c'è anche
Medicina generale. C'è quindi il problema di come coprire questo
posto: sembra che sia necessario affidare ad un regolamento la
definizione della procedura con cui coprire questo posto e vedremo
dopo perché dico "sembra". C'è una richiesta precisa che viene
fatta dall'USL, a giugno del 1997, all'Assessorato della sanità in
cui si chiede quale procedura vada seguita per conferire
quest'incarico temporale di II° livello di ruolo sanitario. C'è una
risposta, il 4 agosto 1997, in cui l'Assessorato della sanità dice
che quest'incarico va affidato, previa regolamentazione della
procedura da attivare per individuare il personale da incaricare.
Questa procedura va adottata con apposita delibera soggetta a
controllo.
Il 3 dicembre 1997 viene adottato un Regolamento per conferire
le mansioni superiori in cui viene detto come procedere per
conferire le mansioni superiori per dirigenti di ruolo sanitario.
In base a questa procedura, che è stata avviata, viene anche
emanato un avviso interno, in data 8 aprile 1998, per il
conferimento temporaneo delle mansioni superiori di Dirigente
sanitario medico di II° livello dirigenziale della disciplina
Medicina interna dell'Unità budgetaria di Medicina generale.
Viene detto con molta chiarezza che vengono seguiti i criteri
indicati nella delibera, di cui abbiamo parlato prima, che approva
il Regolamento, delibera a sua volta approvata dalla Giunta
regionale in data 19 gennaio 1998. I termini per la scadenza di
quest'avviso interno sono lunedì 20 aprile. Quindi l'Assessorato ha
chiesto con precisione una procedura da seguire, la procedura è
stata seguita, l'avviso è stato emanato, arrivano anche delle
candidature, ma dopo il meccanismo si inceppa. Dopo l'avviso, si
doveva procedere con la costituzione di una Commissione con il
compito - sempre in base al Regolamento - di esaminare i titoli dei
candidati, procedere ad un colloquio, presentare una relazione da
trasmettere al Direttore generale che doveva, in base all'esito
della Commissione, procedere al conferimento. Ma a tutt'oggi questa
Commissione non è stata costituita.
Nel frattempo arriva la richiesta da parte di uno dei candidati
a quest'avviso interno, il Dott. Pesenti, di essere trasferito
all'Unità budgetaria di Medicina generale, ma c'è una richiesta ben
precisa che viene fatta dall'Azienda all'Assessore alla sanità il 4
agosto in cui, dopo aver fatto tutta la storia che ho ricordato or
ora, si informa che è stato bandito l'avviso interno e che, in
relazione a tale avviso, il Dott. Pesenti, Dirigente di ruolo di
II° livello dell'Unità budgetaria di Medicina di emergenza, ha
presentato domanda di trasferimento per il posto di Medicina
interna. Si informa altresì che la procedura è in corso, in attesa
della nomina della commissione. Nella lettera si richiede da parte
del Direttore all'Assessorato della sanità se la domanda del Dott.
Pesenti possa essere accolta o invece debba essere dichiarata non
ammissibile con le conseguenti decisioni in merito all'espletamento
dell'avviso interno.
A questa richiesta, che mi sembra molto chiara, viene risposto
in modo altrettanto chiaro dall'Assessore Vicquéry, il quale il 31
agosto 1998 dice in riferimento a questa nota: "Si ritiene che non
sia possibile accogliere la domanda di trasferimento temporaneo del
Dott. Massimo Pesenti in quanto, non trattandosi di posto vacante,
si può procedere soltanto ai fini della supplenza risultando
peraltro non conveniente spostare…"
quindi dice l'Assessore che non è possibile accogliere questa
domanda.
Ciò premesso, cosa va fatto? Mi sembrerebbe logico rispondere:
si procede con l'avviso interno e, al massimo non si ammette quel
candidato.
Continua la lettera: "…Si ritiene
che allo stato attuale codesta USL debba confermare quanto a suo
tempo stabilito con provvedimento 712 del 9 settembre
1994…" ed è quel provvedimento che
ricordavo prima. Cioè, dice l'Assessore: ciò premesso, visto che
non è ben chiaro cosa bisogna fare, noi chiediamo che si ritorni al
1994, laddove si unificavano in modo provvisorio le Unità operative
e laddove si assegnava ad una persona la responsabilità di due
Unità operative, adesso Unità budgetarie. Fra l'altro c'è una
differenza fondamentale fra le due situazioni. Allora era stato
deciso di unificare le Unità operative perché c'erano i lavori di
ristrutturazione, adesso la situazione è diversa. E' intervenuta la
decisione di separare le due Unità, decisione presa in base al
piano socio-sanitario con una delibera in cui si dice con chiarezza
che per un'unità c'è il Primario - e sappiamo chi è -, per l'altra
che bisogna provvedere con… e si
definisce anche la procedura da seguire.
Occorre definire in un regolamento quali operazioni compiere. A
questo punto, quando il Regolamento sta per attuarsi, si stoppa la
cosa e si ritorna al 1994. Nel linguaggio informatico si dice: "go
to", torna indietro, si ricomincia la procedura.
Non si capisce il senso della scelta dell'Assessore, non si
capisce neanche tanto perché l'Assessore intervenga in modo così
puntuale su questo tipo di scelte.
Ancora, non si capisce il senso di queste scelte perché ripeto:
o quest'incarico va dato in base al Regolamento, e, ora che c'è il
Regolamento, questa procedura va seguita fino in fondo; oppure, se
il Regolamento non va seguito perché si può agire in modo diverso,
era inutile fare il Regolamento. C'è qualcosa che non va, per
questo chiediamo all'Assessore di chiarire il senso di
quest'operazione.
Président La parole à l'Assesseur à la santé, au bien-être et
aux politiques sociales, Vicquéry.
Vicquéry (UV) L'Assessore Vicquéry risponde dicendo che in ogni
interpellanza o interrogazione che la Consigliera presenta, si
diverte perché la parzialità della Consigliera Squarzino è
sconcertante, parzialità che dimostra nella sua attività
quotidiana, ma non può leggere un pezzettino delle lettere che
l'Assessore dà all'USL e dimenticare l'altra parte, non può
leggerle solo in parte.
Deve dare un'informazione trasparente, aggettivo che voi usate
regolarmente, trasparente almeno in questo Consiglio regionale
visto che fuori dal Consiglio regionale e primariamente sotto i
portici la Consigliera Squarzino usa una metodica che è il
contrario della trasparenza.
Ciò detto, vorrei precisare che il problema della sostituzione
del Primario dell'Unità operativa di Medicina generale rientra fra
i casi di sostituzione di un dipendente assente con diritto alla
conservazione del posto rispetto al quale sono possibili soluzioni
alternative considerato che comunque all'Unità operativa
interessata deve essere assicurata una figura di direzione.
In merito si può operare in tre modi: sul piano organizzativo
accorpando provvisoriamente la struttura interessata ad un'altra
attribuendo al Primario dell'Unità operativa individuata anche le
funzioni di direzione dell'Unità accorpata; in alternativa, si può
attribuire ad un primario di disciplina equipollente o affine anche
la responsabilità in via provvisoria dell'Unità operativa
interessata senza necessità di accorpare le Unità operative; si può
infine procedere attraverso la disciplina delle mansioni superiori
che da anni peraltro è soggetta a continui cambiamenti dovuti al
succedersi delle norme contrattuali e delle disposizioni relative
all'organizzazione e ai rapporti di lavoro nelle amministrazioni
pubbliche con la conseguenza che la procedura seguita dall'USL con
la deliberazione n. 2807 del 3 dicembre 1997, modificata con la
deliberazione n. 31 dell'8 gennaio 1998, fa riferimento a
disposizioni e precipuamente all'articolo 57 del decreto
legislativo 3 febbraio 1993, n. 29 che allo stato attuale sono
abrogate.
Allora, se le cose stanno così, prendo riferimento dalla data
del 20 aprile 1998 perché non voglio ripetere quanto la Consigliera
ha già detto facendo riferimento alla storia di questa questione.
Dopo il 20 aprile c'è stata una lettera del Dott. Pesenti che in
qualità di Primario in data 23 settembre 1998 contesta la
legittimità del Regolamento; questo stranamente la Consigliera
Squarzino si è dimenticata di dirlo.
Il Dott. Pesenti ha contestato formalmente con lettera
diffidando l'USL dal procedere all'espletamento del concorso e
dell'avviso interno. Che poi l'USL non abbia applicato le
indicazioni dell'Amministrazione regionale è un dato di fatto e
dimostra l'ampia autonomia di cui giustamente gode la stessa USL
perché la parte che la Consigliera Squarzino non ha letto della mia
lettera del 31 agosto dice: "…Ciò
premesso, considerata la condizione di evoluzione organizzativa
dell'area dell'Emergenza e di quella operativa strutturale della
Medicina generale nonché il permanere di incertezze in merito alla
normativa in materia di mansioni superiori - vedi l'articolo 25 del
decreto legislativo del 31 marzo 1998, n. 80, che è susseguente, da
non confondersi in ogni caso con quello relativo all'espletamento
dei concorsi di II° livello - si ritiene che allo stato attuale
codesta USL debba confermare quanto a suo tempo stabilito con
provvedimento n. 712 del 19 settembre 1994." Cioè si dice: siamo in
una situazione normativamente di confusione, stoppate il tutto,
avete fatto una delibera nel 1994 che ha una sua validità perché,
malgrado sia stata individuata l'Unità budgetaria, ciò non
significa che conseguentemente debba essere attribuita la dirigenza
di II° livello ad ogni unità budgetaria perché così non è e così
non è stato nel passato.
L'unità budgetaria è cosa ben diversa, e non solo in termini
nominalistici, dall'unità operativa perché l'unità budgetaria
significa che ogni unità deve definire un budget e deve rispettare
il budget senza per questo necessariamente avere un primario di II°
livello come responsabile anche se tendenzialmente dal momento in
cui è individuata come unità budgetaria avrà un responsabile di II°
livello per cui questo deve essere detto con assoluta certezza.
La mia risposta è nella logica di quanto dice la normativa, c'è
incertezza normativa tant'è che l'USL ha interrotto l'iter di sua
spontanea volontà chiedendo un parere legale al legale di fiducia,
il quale ha detto testualmente che deve revocare il tutto,
annullare il tutto e riprendere da zero l'iter. Questi piccoli
aspetti la Consigliera ha dimenticato di ricordarli. L'Avvocato
dell'USL, e non l'Assessore Vicquéry, ha detto di bloccare il
tutto.
Aggiungo e concludo che la questione è effettivamente non
semplice dal punto di vista normativo perché qualcuno sostiene
addirittura che da una parte non sia necessario alcun regolamento
interno e che si debba per analogia applicare il Regolamento dei
concorsi che, come sapete, è stato modificato nel dicembre scorso e
che dà ampia facoltà al Direttore generale di scegliere non sulla
base di una graduatoria, ma sulla base di un'idoneità, di scegliere
secondo il programma e le esigenze che vengono avanzate dai singoli
candidati idonei.
Aggiungo che questa procedura è già stata utilizzata dal
Direttore generale dell'USL correttamente negli ultimi concorsi
primariali perché il Direttore generale ha scelto di sua spontanea
volontà a quale dei candidati idonei conferire l'incarico
primariale. Non è più un ragionamento del tipo: graduatoria,
anzianità di servizio, carichi familiari eccetera, ma è un
ragionamento di rapporto fiduciario, ma questa è una tesi.
L'altra tesi dice che va applicato il Regolamento secondo la
vecchia metodologia. La terza tesi dice addirittura che dovrebbe
essere utilizzato un sistema ancora più trasparente per cui non si
dovrebbe limitare l'incarico a mansioni superiori alla ricerca
interna, ma si dovrebbe aprire all'esterno ovvero non più concorso
riservato a quelli che sono in servizio, ma concorso aperto a tutti
i possibili candidati.
La situazione non è così semplice e l'evolversi del tutto
dipenderà dalla definizione di questi problemi e di queste
incertezze amministrative e di tipo burocratico che non per la
prima volta vengono all'interno di una normativa difficile come
quella concorsuale dell'USL.
Président La parole à la Conseillère Secondina Squarzino.
Squarzino (PVA-cU) Prendo atto di una cosa: che tutta la storia
che ho raccontato è corretta perché se l'Assessore ha fatto
riferimento a quanto ho detto, è perché correttamente ho presentato
la questione.
Non ho parlato della contestazione del Dott. Pesenti perché
questo dato non ce l'avevo. Attenzione bene però, perché so che
anche altri hanno diffidato, ma in direzione esattamente diversa.
Quindi, una contestazione si contrappone ad un'altra. Questa è la
prima osservazione. D'altronde anche lei non ha parlato dell'atto
di diffida di un altro dottore. Questa è la seconda
osservazione.
Terza cosa: certo che la situazione non è così chiara. Non ho
fatto cenno al consulente, però so che c'è stato un consulente e so
anche che il consulente ha detto con molta chiarezza che il
Regolamento non era neanche necessario, che si poteva procedere
tranquillamente senza Regolamento, si poteva procedere con ampia
discrezionalità da parte del Direttore dell'USL.
Il parere del consulente, secondo me, rende ancora più grave la
risposta dell'Assessore perché l'Assessore, sapendo che ci sono
queste due indicazioni molto chiare, sapendo che c'è la possibilità
da parte del Direttore generale di scegliere, con la massima
discrezionalità e in base alla conoscenza che ha della situazione,
a chi affidare quel compito, l'Assessore impone una sua scelta che
è quella di tornare indietro al 1994 ad una situazione che è
totalmente diversa da quella di adesso. Teniamo conto, ed è un
altro elemento in più, che mentre quattro anni fa era possibile
accorpare quelle due Unità operative perché facevano riferimento
alle stesse discipline, oggi come oggi le due discipline, quella
ambulatoriale e quella di Medicina interna, sono diverse perché
riconducibili a due diverse specializzazioni mediche, per cui ci
troveremmo di fronte ad un obbrobrio.
La sua risposta Assessore, mi preoccupa ancor di più perché
denota l'intervento diretto dell'Assessore sulle decisioni interne
all'azienda.
Rispetto poi all'insinuazione che l'Assessore ha fatto nei miei
confronti, su quello che io dico sotto i portici del palazzo
regionale, sono disposta a ripetere - e chiamo chiunque qui a
testimoniare - in aula le cose che ho detto ai ragazzi, che sono le
stesse cose che ho detto qui, durante il dibattito consiliare sulla
legge sull'esame di Stato bilingue. Io non ho due facce, Signor
Assessore. Grazie.
Président La parole à l'Assesseur à la santé, au bien-être et
aux politiques sociales, Vicquéry, pour fait personnel.
Vicquéry (UV) Non accetto che venga stravolta la verità.
L'Assessore non ha imposto nulla a nessuno tant'è che l'USL ha
fatto in modo diverso, ha continuato con il Regolamento e
l'Assessore non ha imposto nulla a nessuno e ha detto di mantenere
la situazione stante che è l'unica legittimamente accettata da
tutti in virtù dei problemi e delle incertezze normative.
Non accetto che venga stravolta la verità in quest'aula
consiliare...
Président … vous avez apporté votre
précision. Merci.
Vicquéry (UV) … ha stravolto il
significato del mio intervento.
Président Collègues conseillers, nous avons terminé l'examen des
interpellations, nous avons convoqué la réunion des Chefs de groupe
pour 15 heures de l'après-midi.
Je vous annonce en même temps qu'à 15 heures 30 la Conférence
des Chefs de groupe rencontrera les Parlementaires de la Région
pour des informations quant à l'issue de la crise de Gouvernement
et de la formation du nouveau Gouvernement. La réunion qui était
prévue pour cet après-midi de la IIème Commission est reportée à la
semaine prochaine et elle sera convoquée par lettre.
Les travaux reprennent à 16 heures 15.
La séance est levée.
La séance se termine à 12 heures 42.
