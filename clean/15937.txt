Classificazione
BILANCIO E CONTABILITA' REGIONALE


Resoconto integrale del dibattito dell'aula
Oggetto del Consiglio n. 2270 del 18 novembre 1996 - Resoconto
SEDUTA POMERIDIANA DEL 18 NOVEMBRE 1996
OGGETTO N. 2270/X Illustrazione delle leggi di bilancio per il
1997.
Président A demandé la parole le rapporteur, Conseiller
Lanivi.
Lanivi (PVA) Le mie saranno sintetiche relazioni, anche perché
credo che l'Assessore in maniera più dettagliata presenterà a
questo Consiglio i due disegni di legge.
Il disegno di legge finanziario, n. 218, come è noto, accompagna
la legge di bilancio al fine di adeguare le spese della regione e
gli obiettivi di politica economica a cui si ispirano il bilancio
annuale e pluriennale, modificando o integrando disposizioni
legislative.
Le autorizzazioni sono riportate in articoli distinti, ad
eccezione dell'articolo 1, che raggruppa singole disposizioni
legislative, meglio specificate nell'allegato A; fra queste la più
rilevante è quella relativa ai contributi nel settore del
miglioramento fondiario, prevista dal titolo II della legge
regionale 30/84, che si conferma sui 30 miliardi rispetto ai 34
miliardi del '96, ai 32,2 miliardi del '97.
Tra le disposizioni più significative riportate nei successivi
articoli si segnala:
1) autorizzazione a nuovi limiti di impegno per lire 867
milioni, articolo 2;
2) disposizioni in materia di gestione del patrimonio regionale
per complessive lire 36 miliardi, di cui 25 destinati al settore
industriale, articolo 3;
3) determinazione dei limiti di spesa relativi alla dotazione
organica del personale, articolo 5;
4) determinazione delle risorse da destinare al settore della
finanza locale, 95 percento della quota dell'Irpef di competenza
regionale relativa al '95, ripartite fra i vari interventi secondo
le indicazioni della legge regionale di riforma della finanza
locale (legge regionale 48/95, articoli 6-10, oltre all'allegato B
nel quale è indicata per ciascuna legge di settore l'ammontare
della spesa autorizzata per il '97);
5) copertura del piano di politica del lavoro prevista in 3,8
miliardi per il '97, articolo 13;
6) interventi per la formazione professionale per 12 miliardi di
lire, comprensivi dei finanziamenti comunitari, articolo 16;
7) interventi nei diversi settori del trasporto pubblico di
persone per complessivi 42 miliardi per il '97, di cui 22 relativi
ai corrispettivi derivanti dai contratti di servizio con le società
concessionarie di servizi di autolinee e 10 miliardi per il
completamento del collegamento ferroviario Cogne-Charemoz-Plan
Praz, articolo 18.
Una particolare attenzione è riservata al settore sanitario, al
quale sono destinate risorse per complessivi 232 miliardi di lire,
erano 219 previsti per il '96, a totale carico regionale, di cui
218 miliardi per il finanziamento delle spese correnti dell'USL a
fronte di entrate previste in lire 150 miliardi, derivanti dal
versamento dei contributi obbligatori per le prestazioni del
Servizio Sanitario Nazionale direttamente introitati sul bilancio
regionale, articoli 14 e 15.
All'articolo 17 sono indicati i programmi di investimento
oggetto di finanziamento comunitario, a cui partecipa la regione
con proprie risorse per 7 miliardi di lire, che consentiranno di
attuare progetti comunitari per quasi 36 miliardi.
Meritano infine attenzione alcune disposizioni di modifica delle
normative regionali che, direttamente o indirettamente, hanno
effetti sulla finanza regionale. In particolare:
1) l'intervento previsto dall'articolo 10 di sostegno
finanziario di un piano di interventi per la riqualificazione di
Saint-Vincent quale sede del Casinò e delle terme;
2) le disposizioni di cui al comma 4 dell'articolo 4, che
consente alla Giunta di far gestire la partecipazione azionaria
nelle società di impianti a fune alla finanziaria regionale;
3) le disposizioni di cui al comma 2 dell'articolo 12, che
consente anche alle imprese industriali e artigiane localizzate
all'interno dell'area Cogne di fruire dei benefici previsti per il
trasferimento degli impianti nell'area stessa;
4) l'introduzione di modalità semplificate di gestione del
bilancio, previste dall'articolo 23, per consentire un più agevole
ricorso alla partecipazione di privati nel finanziamento di
iniziative a valenza culturale, organizzate dalla regione.
Per quanto concerne il disegno di legge n. 19, cioè bilancio di
previsione per il triennio '97-99, il bilancio di previsione per il
'97 pareggia con l'esclusione delle contabilità speciali, che
ammontano a 620 miliardi, nelle risultanze di 1875 miliardi con un
aumento di 90 miliardi, pari al 5 percento rispetto al '96, che era
determinato in 1785 miliardi.
Per quanto riguarda il ricorso al credito per la copertura delle
spese di investimento, è da osservare che il suo ammontare resta
sostanzialmente contenuto nei limiti dello scorso anno: lire 141
miliardi per il '96, 139 miliardi per il '97. Non si è tenuto conto
evidentemente dell'iscrizione del mutuo di 29 miliardi per il
finanziamento del programma straordinario di edilizia sanitaria,
previsto dalla legge 67/88, spesa peraltro già sostenuta dalla
Regione, il cui ammortamento è a totale carico dello Stato.
Le maggiori risorse provengono principalmente da: tassa di
concessione della Casa da gioco di Saint-Vincent, più 6 miliardi di
lire, compartecipazione di tributi, più 45 miliardi di lire,
recupero, rimborsi e concorsi, più 10 miliardi.
Analizzando le linee di intervento si nota una continuità nella
programmazione, al fine di proseguire o portare a termine ove
possibile gli obiettivi fissati negli anni precedenti. Si conferma
sostanzialmente il rapporto fra la spesa corrente di investimento
anche per gli interventi iscritti nei fondi globali, che ammontano
a complessivi 60 miliardi di lire.
Considerando questi ultimi nel loro sviluppo triennale, possiamo
citare:
1) la costituzione del fondo di rotazione per opere di
miglioramento fondiario, 8 miliardi di lire;
2) interventi a favore della ricerca e dello sviluppo nel
settore industriale, 6 miliardi;
3) iniziative per lo sviluppo energetico, 7 miliardi;
4) contributo per l'incentivazione di gas metano, 5
miliardi;
5) interventi a sostegno del settore degli impianti a fune, 15
miliardi;
6) costruzione del nuovo stabilimento termale di
Pré-Saint-Didier, 6 miliardi;
7) realizzazione di un campo da golf, 6 miliardi;
8) l'acquedotto del Monte Bianco, 16 miliardi;
9) il terzo lotto del presidio ospedaliero, 12 miliardi:
10) la risonanza magnetica, 4 miliardi;
11) intervento nell'area megalitica di Saint-Martin, 3
miliardi.
Président La parole à l'Assesseur aux finances, Lévêque.
Lévêque (Ass.tec.) Messieurs les conseillers, c'est avec un mois
d'avance par rapport aux années passées que le budget triennal de
la région pour 1997-99 est soumis à votre attention. Il s'agit d'un
document de prévision que nous avons simplifié au fil du temps, que
nous avons voulu rendre plus clair et plus compréhensible.
Ce budget, tel qu'il est présenté, confirme l'objectif que nous
nous étions fixé en automne 1993: il place encore l'homme au centre
de l'attention et des choix administratifs et suit fidèlement et
sûrement les lignes d'actions qui avaient été définies dans le
programme politique de législature.
L'aspect le plus marquant à mon avis réside dans le fait que la
programmation financière pour 1997-99 est l'expression de
disponibilité des ressources prévues; c'est là un aspect non
négligeable si l'on considère cette période difficile, où sur le
front des finances publiques en sus de l'Italie tous les pays
européens unissent leurs efforts en vue de l'union monétaire
européenne.
Bien que formulé en un moment de crise au plan macro-économique,
ce budget est sans choc, il ne subit ni ponctions ni réductions
drastiques et en conséquence il permet à la Région de poursuivre
les actions programmées.
Aussi le budget reste-t-il le moyen principal de planification à
moyen terme de l'activité régionale, l'indicateur de priorités et
de la sélection des initiatives, la synthèse des choses à faire et
des disponibilités financières prévues. Il est l'appareil
technico-comptable auquel peuvent être reliées les systèmes de
vérification et de contrôle de la gestion. Voilà pourquoi les
résultats des actions entreprises par l'administration régionale en
'93 s'affirment en '94.
L'economia mondiale nel corso del '96 è apparsa caratterizzata
dalla prosecuzione della fase espansiva avviatasi nel '95 da una
diffusa attuazione delle dinamiche inflazionistiche e da una
maggiore stabilità dei mercati valutari. La crescita reale
nell'insieme dei paesi industrializzati, pari in media al 2
percento nel corso di quest'anno, è il risultato del buon andamento
dell'economia degli Stati Uniti, di una marcata ripresa
dell'economia del Giappone, ma di un contestuale sensibile
rallentamento dei paesi europei.
Per il '97 nell'Unione europea è previsto il superamento di tale
fase di rallentamento, in virtù soprattutto di una attesa ripresa
della domanda estera.
In Europa i due principali problemi da affrontare praticamente
per tutti i paesi restano quello dell'occupazione e quello del
riequilibrio dei conti pubblici, fenomeni questi di difficile
soluzione congiunta in quanto di norma le misure per affrontare
l'un fenomeno tendono a condizionare negativamente l'altro.
Inoltre, la scelta dell'adesione all'Unione monetaria con le
modalità e i tempi stabiliti a Maastricht, sta imponendo
soprattutto ai paesi come l'Italia, che per troppo tempo hanno
scelto di ispirarsi più alla irresponsabile cicala che alla
prudente formica, rilevanti sacrifici sul piano economico
finanziario, sacrifici che si riflettono sul livello di qualità
della vita dei cittadini.
Certo è che la scelta della partecipazione dell'Italia sin da
subito all'Unione monetaria è per la Valle positiva e da sostenere,
per noi sarebbe drammatico se l'Italia ne restasse fuori e i danni
di lungo periodo sarebbero incalcolabili. In quel caso la Valle
d'Aosta si troverebbe spostata da una posizione centrale rispetto
alle aree e ai mercati forti dell'Europa ad una periferica di un
paese debole, frammentato e fuori dall'area della moneta unica.
L'economia italiana, in sintonia con l'andamento del ciclo in
Europa, manifesta nell'anno in corso dei chiari segni di
rallentamento, dopo aver registrato nel '95 invece un elevato tasso
di sviluppo. Sta faticosamente proseguendo lo sforzo di risanamento
della finanza pubblica, che tra l'altro sta favorendo un recupero
del tasso di cambio e la discesa dei tassi di interesse, peraltro
ancora elevatissimi in termini reali rispetto a quelli in essere
negli altri paesi.
La dinamica dei consumi appare rallentata dal carico fiscale e
dalle prolungate difficoltà del mercato del lavoro, nonostante la
moderata crescita dei salari reali attesa per il prossimo anno.
Dall'estero viene riducendosi la spinta alle esportazioni; il
rallentamento del commercio mondiale e soprattutto europeo rispetto
alle dinamiche sostenute degli ultimi anni e l'assestamento della
lira moderano infatti la crescita delle nostre esportazioni.
L'evoluzione dei prezzi interni attesta la piena ripresa del
processo di rientro dell'inflazione, dopo l'inversione di tendenza
che nel '95 aveva fatto risalire i prezzi fin quasi al 6 percento;
nel '97 è previsto dal governo uno sviluppo del PIL del 2 percento,
che invece la Banca d'Italia più verosimilmente dimezza all'1
percento, trainato dai consumi delle famiglie e solo in parte dalle
esportazioni, mentre il ciclo degli investimenti si dovrebbe
mettere in moto molto più lentamente.
L'espansione produttiva che ha caratterizzato l'economia
nazionale nel '95 si è riflessa positivamente sulla congiuntura
della Valle d'Aosta, anche se permangono comparti che faticano a
riprendersi.
In Valle il consolidarsi della ripresa ha consentito un più
intenso sfruttamento degli impianti ed ha influito positivamente
sui programmi di investimento delle imprese, operanti nei comparti
trainanti del settore manifatturiero, in particolare materie
plastiche e meccaniche. Questi andamenti subiscono nel '96 un
rallentamento, seppure inferiore a quello registrato a livello
nazionale. I consumi privati hanno fatto registrare una moderata
espansione grazie al contributo negli acquisti di non residenti,
soprattutto nel corso del primo semestre di quest'anno. Le spese
delle famiglie residenti risultano invece condizionate dallo
stazionario livello di reddito disponibile, atteso l'esiguo aumento
di occupati e la contenuta dinamica salariale nel settore privato.
Peraltro il numero di occupati è tornato a crescere e l'aumento, in
analogia al quadro nazionale, si è concentrato principalmente nel
terziario.
Sul piano finanziario la dinamica degli impieghi evidenzia una
variazione positiva, soprattutto nei settori delle società non
finanziarie e delle famiglie. In controtendenza invece la pubblica
amministrazione, che ha registrato nel '95 un decremento della
domanda.
Malgrado un rilevante incremento della raccolta, più 10 percento
nel '95, è in costante miglioramento il rapporto impieghi-raccolta,
che supera nel giugno '96 per la prima volta la soglia del 50
percento. Tale dato è probabilmente da mettere in relazione alla
crescita delle quote di mercato detenute dalle imprese bancarie
locali, che ha raggiunto la soglia del 15 percento, e conferma
l'importanza per la Valle d'Aosta che si rafforzi
significativamente il polo creditizio locale.
La tendenza ascendente mostrata nel '95 a livello nazionale dai
tassi non ha mancato di riflettersi anche sulle condizioni
applicate dalle banche insediate in Valle nei confronti dei
soggetti affidati, con conseguenze non positive sul conto economico
delle imprese.
L'aumento del saggio di rimunerazione delle varie forme di
raccolta è stato invece inferiore a quanto verificatosi sul
versante dell'attivo, di conseguenza si è ampliato lo spread fra
tassi medi attivi e passivi che nel '96 peraltro riduce il proprio
differenziale fra valore medio nazionale e regionale.
Per il '97 le previsioni macroeconomiche risentono ovviamente
del quadro di riferimento nazionale, ove la necessità di
contenimento della finanza pubblica e le connesse misure deprimono
significativamente il tasso di sviluppo. Ciò nonostante anche per
il '97 le performances del sistema locale potrebbero assestarsi di
mezzo punto al di sopra della media nazionale. Il rallentamento
della crescita del PIL fatto registrare nel '96 rispetto all'anno
precedente, dal 2,8 percento all'1 percento, proseguirà nel '97,
anno in cui lo sviluppo del sistema economico regionale
difficilmente potrà superare l'1,5 percento.
Sostanzialmente stabile si prevede il quadro occupazionale sia
con riferimento agli occupati che ai disoccupati, questi ultimi
comunque a livelli inferiori di oltre la metà della media
nazionale.
Anche gli investimenti, dopo un biennio di ripresa, dovrebbero
restare sostanzialmente stabili per ragioni cicliche e per il
quadro di aspettative venutesi a creare. Certamente, una più
accentuata dinamica verso il basso dei tassi potrà favorire
l'andamento degli investimenti privati, mentre quelli pubblici
saranno sostanzialmente in linea con quelli del '96.
Le disponibilità finanziarie regionali previste per il '97 fanno
registrare un aumento del 5 percento rispetto alle previsioni per
il '96 che, depurato dal tasso di inflazione programmato, significa
un incremento dell'1,3 percento in termini reali.
Les éléments principaux de la politique économique et financière
de la région demeurent cohérents avec le programme de législature
et avec la formulation des budgets précédents, lesquels, entre
autres, ont trouvé confirmation dans le bilan y afférent.
Je rappellerai dans cette phase cinq éléments, qui constituent
autant de points forts de ce document de programmation.
En premier lieu la défense des facteurs d'amélioration de la
qualité de la vie des valdôtains, par le biais du plan et des
mesures de politique active de l'emploi, le soutien des catégories
les plus faibles, l'accroissement de la qualité du système
socio-sanitaire, l'encouragement du développement de l'offre et de
la demande de culture, le programme de formation et les mesures au
profit du droit aux études, l'action visant à la qualité du
territoire.
En deuxième lieu les efforts soutenus aux fins de l'efficacité
des processus et l'organisation du secteur public local par la
réforme des éléments structurels du secteur public local, la
réorganisation de l'administration régionale, le processus de
déléfigication en cours, la simplification des produits de
l'administration, même du budget.
Troisièmement l'action constante, visant à croître le niveau
d'autonomie financière de la région et du système économique
locale, est focalisée sur la qualité de l'offre, l'économie réelle,
source de revenus et donc principale source des recettes
régionales, le soutien de la maison de jeu de Saint-Vincent (qui
contribue à 10 pour cent des recettes régionales), la valorisation
de l'épargne locale et son emploi au Val d'Aoste, le plan d'action
pour la production et l'utilisation d'énergie hydroélectrique.
Par ailleurs, la volonté de mener à terme les grands projets
stratégiques pour la Vallée déjà en cours ou récemment entrepris,
tels que la reconversion des zones Cogne et Autoport, la
réhabilitation du Bourg et du Fort de Bard, la restructuration de
l'ex Brambilla à Verrès, la mise aux normes de l'aéroport régional
Corrado Gex, la mise en valeur des initiatives de la Compagnie
Valdôtaine des Eaux, l'installation du réseau télématique au
service du citoyen et l'aménagement des parcours historiques et
culturels dans un but touristique.
Enfin, l'action tendant à intensifier les rapports
transfrontaliers, compte tenu des délais fixés pour l'Union
monétaire, qui devrait nous voir utiliser d'ici à l'an 2002,
c'est-à-dire dans 5 ans, la même monnaie d'échange avec Tourin ou
avec Annecy. C'est dans ce contexte qui s'inscrivent les
initiatives en matière d'instruction, projet d'école intégrée entre
le Val d'Aoste et la Haute Savoie; dans le secteur des réseaux des
services, projet de liaison des services postaux, radiotélévisés,
de télécommunications, de secours en montagne; dans le secteur
économique et financier, coopération entre petites et moyennes
entreprises, entre pôles financiers depuis et vers les marchés
français et suisses; dans le domaine de l'agriculture et du
territoire, projet de qualité de l'agriculture, formation des
professionnels, système d'informatique géographique, espace Mont
Blanc, circuit touristique transfrontalier, collaboration entre
parcs.
Prima di entrare nel merito dei contenuti più specifici del
bilancio in relazione alle disponibilità e alle linee di spesa, mi
sia consentito un cenno ad alcuni aspetti di tipo metodologico
relativi a questo bilancio, che è doveroso rappresentare a questo
Consiglio.
Con questo triennio '97-99 si può affermare che si consolida la
strumentazione di programmazione e controllo della gestione avviata
negli anni precedenti. Infatti, accanto al bilancio di previsione
che questo Consiglio sta esaminando, si rafforza lo strumento del
bilancio di gestione istituito per la prima volta nel '96 e che per
il triennio prossimo la Giunta potrà approvare entro la fine del
mese di dicembre.
Le fasi del processo che oggi portano alla predisposizione dei
due documenti, bilancio di previsione e bilancio di gestione, sono
le seguenti: previsione delle disponibilità finanziarie per il
triennio, selezione degli obiettivi da parte della Giunta,
formulazione e approvazione del bilancio di previsione da parte del
Consiglio, formulazione e approvazione del bilancio di gestione da
parte della Giunta regionale, attribuzione delle quote di bilancio
alle strutture dirigenziali, come previsto dalla legge di riforma
dell'amministrazione.
Per quanto concerne la previsione delle disponibilità, essa è
effettuata ovviamente facendo riferimento al quadro e alle
previsioni di contesto macroeconomico, applicando costantemente il
criterio della prudenza sulla stima delle entrate, le quali sono
determinate sulla base della legislazione vigente, in particolare
per quanto riguarda la normativa fiscale.
Sul piano del metodo inoltre non sono iscritte fra le poste di
entrata i trasferimenti statali e comunitari, se non relativi a
provvedimenti formalmente già approvati dai competenti organi di
Roma e Bruxelles.
In aggiunta a tutto ciò, viene determinata la quota di spese di
investimento, che trova copertura con il cosiddetto mutuo a
pareggio.
Sul piano degli interventi gli input di budget, cioè le singole
richieste, sono pervenute al bilancio entro la fine dello scorso
mese di luglio sulla base degli obiettivi assegnati alle singole
unità dirigenziali dagli amministratori. Successivamente la Giunta
ha esaminato l'insieme degli obiettivi, verificandone la
compatibilità con l'insieme delle risorse e sulla base delle
priorità individuate sono stati selezionati gli interventi proposti
con questo bilancio.
Approvato dal Consiglio il bilancio, sarà formulato ed approvato
dalla Giunta il bilancio di gestione, che definirà per le unità
dirigenziali dell'amministrazione regionale gli obiettivi, i
dettagli di intervento, che sono veri e propri sottocapitoli di
spesa, le quote di bilancio da impiegare con provvedimento
dirigenziale, e le quote di bilancio da impegnare con provvedimenti
di Giunta o di Consiglio.
E' del tutto evidente che, se questa è l'impostazione, si è in
presenza di un nuovo modello di gestione, che muove seppur con
gradualità verso un'amministrazione regionale più moderna, gestita
per obiettivi e con la verifica del conseguimento degli stessi come
momento importante. Un sistema di programmazione e controllo della
gestione che si fonda, oltre che sulla separazione fra funzione
politica agli amministratori e funzione gestionale a dirigenti e
strutture, sui principi di autonomia e responsabilità: autonomia
nella gestione e responsabilità nel conseguimento dei
risultati.
Tale evoluzione nel metodo di predisposizione, gestione e
controllo del bilancio, si intreccia coerentemente con le
iniziative di riforma dell'amministrazione regionale in corso, anzi
ne costituisce il presupposto essenziale. Riorganizzazione della
regione, delegificazione, privatizzazione del rapporto di lavoro
dei dirigenti, ripartizione delle funzioni fra politici e
dirigenti, gestione per obiettivi, recepimento dei singoli
obiettivi nei singoli contratti di lavoro dei dirigenti,
strumentazione di valutazione e controllo, sono gli ingredienti
indispensabili per quella trasformazione dell'amministrazione
avviata da alcuni mesi e auspicata anche da questo Consiglio in
occasione della discussione della legge 45.
Il quadro della finanza regionale è e sarà sempre più
strettamente collegato alla dinamica dell'economia reale
valdostana; solo con un sistema economico solido si avrà un miglior
quadro di finanza regionale e non viceversa. In questo senso va
vista positivamente la dinamica della finanza regionale nell'ultimo
decennio, in quanto una serie di indicatori significativi mostra un
andamento che va positivamente verso una maggiore autonomia
finanziaria e un minor peso delle risorse della regione sul
PIL.
In effetti, i tributi propri assumono un peso crescente rispetto
al totale delle entrate, si passa dal 4,3 percento dell'85 al 15
percento del '95.
Su questa dinamica per il futuro è importante tenere presente il
possibile impatto conseguente l'introduzione dell'Irep, l'imposta
regionale che sostituirà i contributi sanitari e che dovrebbe
essere definita nel corso del '97 ed entrare in vigore nel '98.
Una certa preoccupazione nutre chi vi parla in relazione a tale
tributo, in quanto allo Stato delle informazioni disponibili non è
dato di prevedere la sua effettiva neutralità; anzi, da alcune
approssimative stime sembra che il possibile gettito dell'Irep sia
inferiore all'insieme dei contributi sanitari versati fino ad oggi
in Valle. Si tratterà, di concerto con i nostri parlamentari, di
seguire molto da vicino l'evoluzione del futuro provvedimento
istitutivo dell'imposta, in modo da confermarne quella neutralità
per le singole regioni, stabilita del resto nella stessa delega
contenuta nella finanziaria.
Tornando alla nostra finanza regionale, crescono nel complesso
oltre ai tributi propri, malgrado la caduta delle frontiere
intracomunitarie del gennaio '93, le entrate derivanti dalle
contribuzioni dei soggetti di imposta operanti in Valle. Fra
compartecipazioni ai tributi e tributi propri il peso sul totale
delle disponibilità passa dal 48 percento circa dell'85 all'86
percento del '95. Sono dati di consuntivo questi. Evidentemente il
dato include anche il trasferimento sostitutivo riconosciuto alla
Valle a fine '92 dal governo Amato, che peraltro, dimensionato
allora sui noti 430 miliardi, sostituiva circa 680 miliardi
consuntivati sul gettito IVA nel '92, quindi rappresentava su
quella voce un taglio di quasi il 40 percento.
Contestualmente si riduce progressivamente l'apporto invece, in
valore assoluto e in percentuale, fornito alle entrate regionali
dai trasferimenti statali, oggi quasi esclusivamente limitati al
co-finanziamento dei progetti a valere sui fondi comunitari: dal 26
percento dell'85 al 5 percento del '95.
In buona sostanza, ci si trova dinanzi ad una struttura delle
entrate oggi molto più solida che non 10 anni fa e capace di dare
un'autonomia finanziaria alla Regione pari a circa l'85 percento
del bilancio, questo grazie alla blindatura dell'ordinamento
finanziario conseguita nel '94 e - aggiungerei - alla capacità di
questo sistema di produrre ricchezza, che si traduce in tributi ed
imposte.
Certo è che, analizzando congiuntamente i dati dei due
quinquenni '85-90 e '90-95, emerge un dato su cui riflettere: nel
periodo '85-90 le entrate regionali sono cresciute mediamente del
4,3 percento all'anno, effetto dell'IVA da importazione, imposta
sostanzialmente esogena rispetto al sistema locale; malgrado ciò,
il tasso medio di sviluppo del PIL regionale risulta per quel
periodo inferiore di circa il 25 percento al dato medio nazionale.
Nel periodo '90-95 invece le entrate regionali sono sostanzialmente
stabili in termini reali; malgrado ciò, l'economia reale locale
cresce ad un tasso medio una volta e mezzo superiore alla media
nazionale. Quindi è significativo il dato quantitativo, ma è
assolutamente di straordinaria importanza per lo sviluppo del
sistema il dato qualitativo della spesa.
Conseguentemente la finanza regionale, pur mantenendosi costante
il livello reale delle entrate regionali, torna a collocarsi in
rapporto al PIL al di sotto dei livelli dell''85, sotto il 49
percento, per effetto della positiva dinamica di crescita
complessiva del sistema economico locale, che torna a rappresentare
il 2,5 per mille del PIL nazionale (2,4 per mille nel '90).
Al lordo dei mutui le disponibilità finanziarie complessive
previste per il triennio si mantengono sostanzialmente stabili in
termini reali: per il '97 le previsioni si attestano sui 1875
miliardi, il 5 percento in più rispetto al dato '96, Nel
confrontare i due dati, '97 e '99, che dovrebbe raggiungere i 1914
miliardi, va tenuto conto - cosa che ho già detto - che per il '98
e soprattutto per il '99 non sono incluse fra le entrate quelle
concernenti i possibili cofinanziamenti comunitari e statali, non
ancora formalmente approvati, che invece sono inclusi e ricompresi
fra i dati del '97. Sostanzialmente anche per il triennio '97-99
vengono confermate le previsioni, relativamente alle entrate
effettive, formulate per il triennio '96-98. Al netto dei mutui le
previsioni per il '97 superano di poco i 1700 miliardi e per il '98
si attestano intorno ai 1800.
Le previsioni di mutuo, seppure superiori rispetto a quelle
ipotizzate nei bilanci precedenti per gli esercizi '97-98, si
mantengono percentualmente in calo progressivo nel corso del
triennio: dall'8,9 percento del '97 al 5,1 percento del '99.
Per il '97 le previsioni di entrata si fondano su:
- una sostanziale stabilità in termini reali dei tributi propri,
principalmente la tassa di concessione della Casa da gioco e i
contributi sanitari;
- una dinamica delle compartecipazioni ai tributi, che
nell'insieme è più sostenuta della inflazione prevista. E' previsto
infatti un incremento complessivo del 3,6 percento rispetto al '96,
che diventa 4,6 percento se il dato viene depurato dal
trasferimento sostitutivo dell'IVA, che cresce invece soltanto come
l'inflazione programmata. Tale effetto è connesso alle misure in
corso di adozione sul piano fiscale, che vanno nella direzione di
un seppur lieve incremento della pressione complessiva;
- una lieve crescita, anche se su una base ormai molto modesta,
dei trasferimenti statali e comunitari, che passano dai 27 miliardi
del '96 ai 35 previsti per il '97;
- una sostanziale stabilità delle altre entrate, che dopo però
il significativo incremento avvenuto fra il '95 e il '96 si
attestano sui 75 miliardi di lire, anche se con un mix diverso dal
passato. Crescono infatti le previsioni di rendite patrimoniali,
ricavi e utili da partecipazioni, si riducono invece le previsioni
di entrate derivanti da alienazioni e dismissioni, anche per aver
portato a compimento un programma di cessioni e dismissioni che non
può evidentemente essere infinito.
Le effettive disponibilità previste per il '97 consentono quindi
di pareggiare le spese, con il ricorso a mutui per 167 miliardi, di
cui 28 per la sanità a totale carico dello Stato, e confermano
quindi i livelli del precedente anno.
Dopo il buon andamento delle entrate effettive negli anni '95 e
'96, che hanno consentito di non contrarre i mutui previsti, anche
per il biennio '97-98 sono ancora previste entrate effettive in
crescita in termini reali. Da notare che la flessione del tasso di
crescita, attualmente ipotizzata per il '99 rispetto al '98, è
peraltro da far risalire a 3 fattori: non sono inclusi i
trasferimenti statali o comunitari non ancora approvati; la
prudenza con cui è stato previsto il gettito fiscale anche per via
delle incognite derivanti dall'esito delle possibili riforme
istituzionali del paese; il fatto che il '99 è il primo esercizio
di fatto completo della prossima legislatura, quindi anche le
politiche delle entrate saranno responsabilità del prossimo
Consiglio.
Comunque, anche la crescita media annua del triennio è prevista,
seppur di poco, superiore al tasso di inflazione programmato. In
sintesi, la copertura delle spese per il '97 è previsto avvenga
sostanzialmente in linea con la composizione delle entrate del '96
mediante un 18 percento derivante da tributi propri o assimilati,
41 percento da compartecipazioni effettive e tributi erariali, il
26 percento con l'assegnazione sostitutiva dell'IVA da
importazione, il 2 percento da trasferimenti statali e comunitari,
il 4 percento da altre entrate, il 9 percento da ricorso a
mutui.
Infine, i residui attivi stimati all'1 gennaio '97 ammontano a
794 miliardi di lire, contro i circa 820 della previsione per
l'esercizio precedente, una riduzione percentuale quindi pari a
circa il 3 percento, che significa il 6 percento in termini
reali.
Complessivamente le spese previste per il '97 ammontano dunque a
1875 miliardi, 90 in più di quanto previsto per l'anno in corso. Il
livello delle spese definite incomprimibili nel breve periodo:
spese di funzionamento, stipendi del personale, finanza locale,
fondi di riserva, ammortamento mutui, sceso al di sotto del 52
percento nelle previsioni per il '96, torna al 53 percento nel '97,
quota comunque inferiore a quella relativa del '95 (53,6). Tale
fenomeno per quanto attiene alle spese di funzionamento è
sostanzialmente da ascrivere alle ricadute derivanti dal nuovo
contratto per il personale insegnante, su cui ovviamente la Regione
non ha voce in capitolo, con particolare riferimento agli oneri
riflessi, nonché alla dinamica della spesa per la finanza locale,
collegata com'è noto all'andamento dell'Irpef del '95, che ha
raggiunto i 294 miliardi consuntivati contro i 270 dell'anno
precedente.
In effetti, il peso delle risorse trasferite alla finanza
locale, comuni e comunità montane, sale dal 15,8 al 16,5 per cento
del totale, e in valore assoluto passa dai 282 miliardi previsti
per il '96 ai 309 previsti per il prossimo anno, più 9
percento.
La dotazione finanziaria destinata ad interventi resta comunque
di dimensioni ragguardevoli e sfiora il 47 percento del bilancio,
880 miliardi di lire, 17 in più rispetto al corrente esercizio, di
cui 820 per interventi consentiti e previsti dalla vigente
legislazione e 60 iscritti fra i fondi globali, per attivare i
quali è necessario apposito provvedimento di legge.
Nel complesso le spese correnti del '97 sono previste in 1148
miliardi contro i 1059 previsti per il corrente esercizio e
costituiscono il 61,6 percento del totale delle spese.
Su questo titolo di spesa si riflettono i ragionamenti appena
svolti in relazione agli oneri incomprimibili, buona parte
dell'aumentato peso è da attribuire all'aumento degli oneri
riflessi sugli stipendi del personale insegnante (più 24 miliardi),
all'aumento del costo del personale regionale (più 6), ai rinnovi
contrattuali nel settore della sanità (più 11), ai maggiori
trasferimenti senza vincoli di destinazione agli enti locali (più
13), questi ultimi peraltro destinabili liberamente da comuni e
comunità montane anche a spese per investimenti.
Senza l'effetto di tali fattori, che solo per il personale
regionale a legislazione vigente sono sotto il controllo
dell'amministrazione, il peso delle spese correnti sul totale
sarebbe inferiore di un punto e mezzo a quello previsto per il '96.
Inoltre, se si depurano i 1148 miliardi di spese correnti dagli
oneri sostenuti dalla regione altrove a carico dello Stato e pari
per il '97 a 604 miliardi di lire, il totale scende a 544, che
rappresenta meno del 44 percento del totale contro circa il 42 del
dato '96.
I settori ove particolarmente elevata è l'incidenza delle spese
correnti sono il settore socio-sanitario con l'88 percento e quello
dell'istruzione e cultura con il 59 percento, e comunque entrambi
rispetto all'anno precedente lasciano agli interventi a titolo di
investimento un maggior spazio percentuale, rispettivamente più 5 e
più 2 punti.
Le spese per investimenti previste per il '97 ammontano a 737
miliardi, in linea con quanto destinato allo stesso titolo nel
bilancio per il corrente anno. In proposito va rilevato che, data
copertura nel corso del '96, in particolare con la seconda
variazione di bilancio di recente approvata da questo Consiglio, ai
fabbisogni della Finaosta per quanto riguarda i mezzi propri e il
fondo in gestione speciale, gli investimenti previsti in questo
bilancio si mantengono relativamente stabili nel settore dello
sviluppo economico e crescono invece sia in valore assoluto sia in
percentuale nei settori delle opere pubbliche e degli interventi di
riqualificazione del territorio e dell'ambiente.
Alla realizzazione delle opere pubbliche sono destinati nel solo
'97 219 miliardi contro i 157 del '96, pari al 30 percento delle
spese di investimento, a cui devono essere aggiunte le somme che
gli enti locali destineranno direttamente e autonomamente
all'investimento.
Il mix di tali interventi è peraltro assai diverso rispetto
all'anno in corso, infatti il 43 percento è per viabilità,
acquedotti e fognature, contro il 24 percento del '96 in ragione
delle competenze assunte dalla Regione sulle ex strade statali e
soprattutto in ragione di un programma articolato di interventi sul
territorio relativo alle opere igieniche.
Per la riqualificazione di territorio e ambiente sono previsti
investimenti per 182 miliardi di lire nel '97 (121 miliardi nel
'96), che rappresentano il 25 percento del totale delle spese di
investimento.
Nel triennio '97-99 la regione prevede di disporre di oltre 5700
miliardi, 5 percento in più circa rispetto al triennio '96-98. Gli
oneri di funzionamento ne assorbiranno circa il 22,5 percento con
una dinamica comunque contenuta nell'ambito dei programmati tassi
di inflazione.
Gli interventi per la finanza locale, quasi mille miliardi nei
tre anni, crescono rispetto al triennio precedente di circa il 10
percento, pur a parità di funzioni e competenze esercitate dai
nostri enti locali. Tale voce assorbe circa il 17 percento del
complesso delle risorse finanziarie previste per il triennio.
Nel corso del '97 è prevista dalla vigente legge in materia di
finanza locale una valutazione a circa 3 anni dalla sua entrata in
vigore; con l'occasione e con l'avanzare dei lavori preparatori
della legge regionale sull'ordinamento degli enti locali
valdostani, sarà opportuna una riflessione circa il rapporto
esistente fra risorse complessive a disposizione degli enti locali
(fra risorse proprie e trasferimenti) e competenze da esercitare,
al fine di andare non solo verso una regione più leggera, ma anche
verso quell'equilibrato assetto di risorse e compiti alla base del
buon funzionamento di tutti i livelli istituzionali.
Per gli interventi a carattere specifico sono previsti quasi
3000 miliardi nel triennio, oltre il 51 percento del totale. Anche
sul triennio crescente attenzione sarà dedicata agli interventi su
territorio e ambiente, per i quali sono destinati 642 miliardi, che
rappresentano oltre l'11 percento delle risorse complessive
stanziate. E' pertanto confermata una sempre maggiore attenzione
agli interventi in tale ambito, che ricordiamo rappresenta per la
Valle una delle essenziali risorse strategiche.
I fondi globali rappresentano poco meno del 4 percento delle
risorse complessive e ammontano a circa 203 miliardi, di cui 60 nel
'97, 69 nel '98, 74 nel '99. Quasi il 45 percento dei fondi globali
previsti è destinato ad interventi in campo socio-sanitario e nei
settori dell'istruzione e della cultura; circa un terzo dei fondi
globali è invece indirizzato verso iniziative a sostegno del
sistema economico locale (63 miliardi di lire), tra i quali oltre
il 50 percento è destinato ad interventi a supporto del settore del
turismo. Nell'insieme, oltre l'85 percento dei fondi globali è
previsto per interventi a titolo di investimento.
Per grandi aree di intervento, gli interventi che voglio in
conclusione brevemente richiamare, sono sostanzialmente i
seguenti:
- per la comunità e il cittadino, sarà dato avvio alla
realizzazione di una rete civica, capace di far accedere a
particolari condizioni tutti i cittadini della Valle ai moderni
servizi telematici, che apriranno porte verso scenari oggi
sconosciuti in materia di servizi pubblici, di lavoro, di studio,
conoscenza e informazione.
- nel settore della salute, oltre a procedere nell'attuazione
del difficile, ma fondamentale processo di aziendalizzazione del
servizio sanitario regionale, è prevista la realizzazione dei
progetti: screening dei tumori femminili e risonanza magnetica;
- oltre a proseguire lo sforzo già intrapreso nel corrente anno
in materia di edilizia scolastica, è prevista l'istituzione
dell'accademia europea degli studi superiori e sul versante della
fruizione della cultura l'istituzione di un sistema museale
regionale;
- per la valorizzazione di territorio e ambiente, insieme a
puntuali interventi di riqualificazione paesaggistico-ambientale, è
previsto un rilevante programma di interventi per il ripristino
delle difese spondali e per la conseguente messa in sicurezza dei
corsi d'acqua; sarà inoltre dato corso ai rilevanti interventi
previsti per il recupero del Borgo del Forte di Bard, per il
riutilizzo delle proprietà ex Ilva, ubicate nel comune di Cogne; di
rilievo anche l'intervento previsto per la riqualificazione di
Saint-Vincent, mirante a consentire con il concorso del 20 percento
da parte del comune interventi strutturali connessi e funzionali
all'offerta delle terme e della Casa da gioco, sulla base di un
programma sessennale proposto alla Giunta dal comune stesso; è
inoltre prevista la realizzazione di una rete di centri visita per
il parco del Gran Paradiso a sostegno e supporto di una importante
risorsa anche turistica della nostra regione;
- per il consolidamento del sistema economico sono previsti
nuovi interventi a favore della ricerca, dello sviluppo e della
qualità nel settore industriale, a conferma dell'attenzione
dedicata al settore ed in particolare al suo sostegno, soprattutto
dal lato dell'offerta. La definizione del piano energetico
regionale, prevista per la metà '97, darà gambe allo sviluppo di un
settore di valenza strategica per l'economia della Valle, così come
il previsto rilancio della Banca della Valle d'Aosta attraverso un
solido accordo di partnership con un importante gruppo bancario
nazionale non avente interessi in Valle e più in generale il
rafforzamento del polo creditizio a base locale, costituiscono un
ulteriore importante presupposto per il rafforzamento del locale
sistema produttivo.
Due rilevanti programmi in campo economico dovrebbero nel
triennio giungere a completamento: si tratta della realizzazione di
caseifici e strutture per la cooperazione in agricoltura e del
completamento dell'insediamento dei consorzi artigiani;
- per il settore del turismo, di essenziale importanza economica
e occupazionale per la Valle, è prevista la predisposizione di un
nuovo set di interventi a favore degli operatori del settore
turistico e degli impianti a fune, la realizzazione della rete di
informazione turistica regionale, l'avvio dei lavori per il
rilancio dello stabilimento termale di Pré-Saint-Didier e
l'apertura a Parigi della Maison de la Vallée d'Aoste, vero e
proprio strumento di promozione dell'offerta Valle d'Aosta nei
diversi comparti, su un mercato così rilevante come quello
francese;
- in materia di trasporti sarà nel triennio completato
l'adeguamento dell'aeroporto regionale Corrado Gex per la sua piena
abilitazione al traffico commerciale; sarà portato a termine il
programma di ammodernamento del sistema di collegamento funiviario
Brusson-Chamois, funivia e teleferica, e saranno definiti modalità
e tempi per la valorizzazione della linea ferroviaria
Aosta-Pré-Saint-Didier;
- in campo istituzionale, il '97 sarà l'anno della concreta
prima attuazione del programma di riorganizzazione
dell'amministrazione regionale, così come impostato dalla Giunta
regionale dopo più di un anno di lavoro; inoltre sarà discussa dal
Consiglio la nuova normativa sull'ordinamento degli enti locali,
possibile grazie alla competenza primaria acquisita in materia
dalla regione con la modifica dello statuto speciale del '93; è
inoltre prevista l'apertura dell'ufficio di rappresentanza della
regione a Bruxelles, strumento ormai indispensabile per poter con
efficacia gestire il sempre più rilevante sistema di relazioni
politiche, istituzionali, economiche e culturali da e verso
l'Unione Europea; è infine prevista la costituzione di un fondo
regionale di previdenza integrativa, aperto sia ai dipendenti del
settore pubblico, su cui le organizzazioni sindacali hanno già dato
l'adesione, sia all'articolata realtà del lavoro autonomo e della
piccola impresa, che tanto rilievo assume in Valle d'Aosta.
Signori consiglieri, il bilancio triennale che ci accingiamo a
discutere e a votare è l'ultimo interamente contenuto nel ventesimo
secolo, e addirittura nel secondo millennio. Con il prossimo
bilancio comparirà il mitico anno 2000. Se è evidente che la vita
di questo Consiglio si esaurirà con il primo semestre del '98, è
anche chiaro a tutti che le scelte di medio periodo ancora da
compiere e i conseguenti atti di programmazione pluriennale avranno
influenze e ricadute ben al di là del limite temporale stabilito
dal termine della legislatura. In altri termini, stiamo già
parlando e assumendo orientamenti e decisioni per la Valle d'Aosta
del 2000.
Straordinari cambiamenti sono intervenuti con cadenze sempre più
frequenti nel tempo nell'esperienza cinquantennale della nostra
autonomia, ma ancora più accelerate trasformazioni sono avvenute
negli ultimi, recentissimi anni, sia al di fuori, sia (anche se
forse in misura minore) all'interno del Palazzo.
Le istituzioni, la politica, l'economia, la società, la cultura
evolvono e si trasformano con interazioni sempre più forti ed
effetti diffusivi sempre più rapidi fra ambito locale, nazionale,
europeo, persino mondiale. Anche la nostra regione vive pienamente
questa epoca, deve quindi essere adeguatamente preparata ad
affrontare le inevitabili sfide che questo scorcio di millennio
lancia sotto i più diversi profili.
Deve essere capace e preparata ad affrontarle rimanendo però se
stessa, senza mettere in gioco la sua specifica identità di piccola
regione alpina europea.
La straordinaria opportunità che si offre alla Valle con
l'Unione monetaria europea va colta e preparata con ogni dovuta
attenzione ed anche con i necessari adeguati investimenti materiali
e immateriali.
Ho di recente paragonato l'occasione della moneta unica per la
Valle d'Aosta all'occasione storica che essa ha avuto con la
realizzazione e l'apertura dei due trafori, del Monte Bianco e del
Gran San Bernardo; in quel quadro la Valle potrà meglio di oggi far
valere gli atouts derivanti dalle sue proprie caratteristiche
geografiche e storiche, ma potrà farlo tanto meglio quanto più
saprà continuare ad essere una realtà socio-economica con una sua
propria identità, con una forte autonomia politica ed economica,
con una sana e lungimirante capacità progettuale. Crediamo
fortemente in questo e coerentemente abbiamo anche in questa
occasione, credo, lavorato con questi intendimenti. Grazie.
Si dà atto che, dalle ore 16,27 presiede il Vicepresidente
Aloisi.
Presidente Ringrazio l'Assessore Lévêque. Come consuetudine, a
questo punto i lavori del Consiglio vengono sospesi e sono
aggiornati a domani mattina alle ore 9,15.
La seduta è tolta.
La seduta termina alle ore 17,13.
