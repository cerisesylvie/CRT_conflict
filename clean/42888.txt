Classificazione
SANITÀ VETERINARIA E ZOOTECNIA
Zootecnia



Oggetto del Consiglio n. 377 del 24 febbraio 2021 - Resoconto
OGGETTO N. 377/XVI - Interpellanza: "Misure adottate per la
tutela della carne valdostana".
Bertin (Presidente) -
Punto
n. 26 dell'ordine del
giorno. Per l'illustrazione, la parola al consigliere Planaz.
Planaz (LEGA VDA) -
Ho appreso un po' di giorni fa da una
trasmissione ("Presa Diretta", andata in onda su RAI 3 lo scorso 8
febbraio) che molta carne proveniente dai Paesi del Sud America
viene importata dal Paese Italia e siamo uno dei primi Paesi
importatori di carne dal Sud America. La preoccupazione, non solo
mia, ma di molti allevatori che mi hanno sollecitato - visto questo
momento un po' dovuto alla pandemia, ma questo prodotto ha dovuto
affrontare una crisi già prima della pandemia - è che questa carne
venga immessa nel nostro mercato e che scappi a delle regole
vigenti di etichettatura... che si nasconde sotto la preparazione a
base di carni... Qui voglio andare a fondo, cercare di spiegare la
differenza. Oggi sia un allevatore, un produttore, anche aziende
agroalimentari - parliamo di valdostane -, per identificarsi sul
mercato, hanno investito moltissimo per tracciare, dare la
tracciabilità, una trasparenza, un prodotto prodotto in montagna
con delle caratteristiche di qualità, salubrità e di benessere di
animale. Ci costa per garantire al consumatore la bontà di questo
prodotto e che dove lo stesso viene prodotto i nostri animali
vengono custoditi in un clima di benessere. Se queste carni che
vengono immesse sul nostro mercato a livello nazionale... e io
spero che non vengano immesse anche nel nostro territorio, ma
logicamente hanno una scorciatoia anche in termini di
tracciabilità, lasciamo stare i costi di produzione perché se
arrivano da quelle zone, non possiamo non dimenticare che ci sono
allevamenti di 20.000-30.000 capi che devono andare a confrontarsi
con i nostri di 20-30 capi. Chiunque di voi può ben immaginare la
differenza dei costi di produzione, al di là del fatto che se poi,
quando vengono immessi sul nostro mercato, si nascondono sotto la
voce "preparazione a base di carne" e non sono obbligati di avere
un'etichettatura sul prodotto finale che viene presentato al
consumatore... Allora la mia preoccupazione, mia e del nostro
gruppo, è di andare a cercare di rendersi conto se i prodotti, che
possono anche essere prodotti che vanno a richiamare un'attenzione
geografica di un certo Paese, tipo noi la Valle d'Aosta, che ha una
vocazione naturalistica che richiede... dà il senso di natura, del
benessere degli animali... che si nasconda questa - diciamolo così
tra virgolette - frode ammessa che non c'è l'obbligo di etichettare
la provenienza di questa... in questo caso materia prima che non si
può chiamare "carne". Se noi oggi con le regole vigenti nell'Unione
europea siamo obbligati a tracciare tutto il prodotto "carne"
dall'allevamento al giorno che è nato l'animale, al macello in cui
viene abbattuto, a tutti i punti vendita, ci sono 4-5 IT che
vengono dichiarati in etichetta, su questi preparati - e ce ne sono
molti - non c'è l'obbligo: con questa etichetta facoltativa non c'è
l'obbligo di andare a identificare la zona di provenienza della
carne. Allora noi ci siamo chiesti:
- se la Regione ha attivato delle misure di controllo per
garantire che le carni provenienti da questi Paesi non siano
commercializzate nel nostro territorio e, nel caso siano
commercializzate, che azioni siano state prese per andare a far sì
che sia una differenza palese per il consumatore laddove vi sono
dei derivati di un tipo di carne presentati da un certo prodotto,
giusto per dare trasparenza;
- in caso affermativo, se le misure e i controlli sono stati
attivati per garantire la qualità di questa carne, perché ricordo
che, in merito a questa "trasmissione", c'è stato un problema molto
grave, perché, come ho detto prima, tutti i produttori e anche i
trasformatori, gli agroalimentari devono attenersi a disciplinari
molto rigidi, invece qua si sono trovate "trasparenze" di alti
livelli di pesticidi. Allora non vorrei che poi noi andiamo a
mettere sul mercato del prodotto nostro, che poi deve competere con
dei prodotti che non hanno avuto gli stessi requisiti di
controllo;
- quali garanzie hanno i consumatori che acquistano un prodotto
valdostano rispetto al fatto che non siano state utilizzate per la
sua produzione carni provenienti da questi Paesi
extracomunitari;
- quali sono gli intendimenti dell'Amministrazione regionale nel
caso che questo non sia avvenuto e cosa potremmo fare per andare a
porre rimedio a questo fatto.
Presidente -
Per la risposta, la parola all'assessore
Sapinet.
Sapinet (UV) -
La trasmissione non l'avevo vista, poi
sono andato a dare un'occhiata. Quanto da lei citato nelle premesse
ha sicuramente sollevato una tematica importante: quella
dell'importazione di carne proveniente da questi allevamenti extra,
oltre l'Unione europea, che, come ha ben detto, presentano costi di
produzione inferiori e che si pongono in concorrenza con le carni
prodotte nel territorio dell'Unione europea e, in particolar modo,
della nostra regione, anche con quelli in modo decisamente
concorrenziale. Io le darò una risposta che è legata alla
situazione attuale, le norme che ci sono. Condivido lo spirito, la
volontà da parte mia e del Governo di assolutamente tutelare il più
possibile, laddove è di nostra competenza e fin dove la normativa
ce lo permette, i nostri prodotti com'è già stato fatto in passato,
come si sta facendo in questo momento e come continueremo a
fare.
Tali importazioni sono in ogni caso sottoposte al momento
dell'ingresso nel nostro Paese a controlli che ne certificano la
tracciabilità e l'idoneità al consumo diretto o alla
trasformazione. Anche per quanto riguarda i controlli svolti sul
territorio regionale, il cosiddetto "piano regionale integrato dei
controlli", che ha come oggetto la sicurezza alimentare, il
benessere, la sanità animale, prevede controlli volti a garantire
la sicurezza degli alimenti e la tutela degli interessi dei
consumatori. Il Piano Regionale Integrato dei Controlli (PRIC),
come previsto dalla normativa comunitaria, è approvato annualmente
anche a livello regionale con delibera dell'Assessorato della
sanità. Tale piano non dev'essere visto come una nuova incombenza,
un'incombenza da aggiungere alle molteplici attività di controllo
già esercitate sul territorio regionale, ma invece rappresenta
piuttosto uno strumento di tutela, un importante strumento di
tutela, per l'integrazione e l'ottimizzazione di tale attività,
un'attività di controllo che è svolta dai servizi veterinari
competenti sia sulle carni fresche, sia sui prodotti trasformati.
Occorre, come le dicevo già prima... la quasi totalità della
normativa di tutela del consumatore è di competenza statale e
comunitaria, ma è chiaro che noi, come Regione, dobbiamo muoverci
il più possibile fin dove la norma ce lo permette.
Riguardo al terzo quesito sulle garanzie che hanno i
consumatori, io so pertanto che, alla luce dei controlli al momento
dell'ingresso in Italia e successivamente in applicazione appunto
del PRIC citato in precedenza, l'idoneità al consumo delle carni
extraeuropea è garantita. Diversa è la tematica inerente alla
consapevolezza del consumatore circa la provenienza dei prodotti da
lui acquistati e da lui consumati. Infatti se da un lato la
legislazione europea, come citato anche nel corso della
trasmissione, prevede l'obbligo di etichettare la carne fresca,
refrigerata e congelata con le indicazioni relative ai Paesi di
nascita, allevamento, macellazione degli animali, sui prodotti
trasformati a base di carne tali indicazioni non sono obbligatorie;
questo appunto per quanto riguarda le norme comunitarie, dove
vediamo che l'acquisto di carne fresca o refrigerata e congelata ha
certe garanzie, non così, ahimè, per i trasformati.
Per quanto riguarda il quarto quesito: gli intendimenti
dell'Amministrazione regionale utili a tutelare la carne
valdostana, direi che innanzitutto la partita si gioca anche sul
lato del consumatore, che deve essere adeguatamente informato e
dev'essere consapevole al momento dell'acquisto. In tal senso
l'Assessorato si impegna da anni nel promuovere il consumo dei
prodotti locali a filiera corta provenienti dai nostri allevamenti
locali, che, essendo di tipo estensivo, risultano decisamente più
sostenibili dal punto di vista ambientale sia per una bassa
concentrazione di animali, sia per un utilizzo ridotto di mangimi e
il ricorso al pascolamento che lei conosce bene. Nella medesima
direzione è da intendersi il contributo messo in piedi nel corso
del 2020 per l'acquisto di prodotti provenienti dal territorio, fra
i quali c'era appunto la carne fresca e i prodotti a base di carni
nell'intento appunto di favorire il collegamento tra le filiere di
produzione e la ristorazione locale. Visto anche il buon successo
avuto nell'anno passato, è nostra intenzione riproporre tale
sostegno anche per l'anno 2021 allo scopo di creare una sempre più
proficua sinergia tra gli operatori dei due comparti che possa
garantire un giusto riconoscimento economico ai produttori e far
conoscere ai turisti le peculiarità dei nostri prodotti. Il
percorso non è immediato, ma le azioni dell'Assessorato saranno
sicuramente indirizzate in tal senso. Credo che misure come queste,
il cosiddetto "
voucher
prodotto", che ha visto la luce in un
anno difficile come quello del Covid, possa veramente rappresentare
una grande opportunità, un aiuto per il settore del commercio e del
turismo, ma anche e soprattutto un aiuto per le nostre aziende
agricole e anche una sorta di educazione alimentare ai nostri
cittadini, una svolta culturale che questa emergenza ci dà modo di
provare e noi dobbiamo assolutamente stimolare e auspicare. Credo
che, per quanto da lei citato, in questo caso tutti, noi tutti, al
di là poi delle appartenenze, siamo assolutamente a sostegno e a
supporto del mondo dell'agricoltura e, in particolar modo, della
produzione dei prodotti.
Va segnalato inoltre anche l'ottimo lavoro che è stato portato
avanti, che attualmente viene portato avanti dall'AREV, che da
tempo promuove il consumo della carne valdostana attraverso
l'adozione di un disciplinare di etichettatura volontaria che
coinvolge allevatori e macellatori locali. Non ultima anche la
collaborazione che l'associazione ha stretto con il Valais
nell'ambito di un progetto Interreg Italia-Svizzera per la
valorizzazione della carne prodotta in Valle d'Aosta delle razze
autoctone presenti nei territori di montagna. È già stato fatto
parecchio quindi, ma tanto rimane ancora da fare e sicuramente il
nostro impegno va in quella direzione ovviamente ricordando i
limiti che abbiamo dalle normative comunitarie che ce lo
impongono.
Presidente -
Per la replica, la parola al consigliere
Planaz.
Planaz (LEGA VDA) -
Assessore, le avevo fatto quattro
domande ben distinte, ben precise perché volevo delle risposte
precise, però non mi ha molto soddisfatto. Vede - io l'ho già
accennato prima e non già solo prima, già altre volte -, i
produttori e i trasformatori agroalimentari di questa regione -
parliamo della nostra regione - hanno fatto molto per andare a
identificare il prodotto, da dove viene. Adesso lei ha parlato di
carne valdostana, dell'AREV. Lo so benissimo cosa vuol dire andare
a identificare un prodotto, dargli un'immagine, immetterlo sul
mercato; so cosa vuol dire produrlo e ho dovuto anche fare
l'esperienza e sapere cosa vuol dire andare a presentarsi sul
mercato e farsi conoscere, ma questo è un altro aspetto. Io le
avevo fatto un'altra domanda: se sono state immesse delle carni, io
sono certo dei controlli che vengono fatti dagli enti preposti, ma,
nel caso certi prodotti vengano immessi nella nostra regione, il
cliente ha la certezza che questo prodotto non è un prodotto
valdostano ma è un prodotto che proviene dal Sud America? Perché le
dirò di più: ho parlato di prodotti agricoli tradizionali e, se
vado sul sito della Regione, posso anche elencarle i prodotti che
sono elencati sotto questa voce che sono tutelati e devono andare a
dare una qualità, un indirizzo al territorio... dei prodotti che
provengono da questo territorio... per sostenere il territorio, per
sostenere le aziende di quel territorio, perché se noi possiamo
andare a nascondere dietro a una non etichettatura dei prodotti
locali... ma questo succede anche in tutta Italia, non è che
succede solo a noi qua, perché, da quello che ho visto, per tutte
le varie tipologie di prodotti tipici italiani c'è la possibilità
che dietro a questo, senza aver l'obbligo di mettere l'etichetta,
si nasconda anche un qualunque pezzo di carne proveniente dal Sud
America. Allora io le consiglio... io so che fino ad adesso sono
stati fatti tutti i controlli, non ha bisogno di dirlo perché lo
sappiamo benissimo quanti controlli vengono eseguiti nelle nostre
aziende, ma il giorno che questo prodotto si immette sul mercato
abbiamo la certezza che sia un prodotto valdostano? Sì o no? Se è
no, bisogna far in modo che questi prodotti che si immettono sul
mercato non possano andare a nascondersi dietro la voce "preparati
di carne" e non scrivere nulla. Bisogna obbligare queste aziende
che trasformano questi prodotti a andare a identificare da dove
arriva il prodotto, la materia prima, in questo caso la carne, e
questo penso che servirà per tutta una serie di altri prodotti che
io non ho avuto ancora tempo di andare ad approfondire, ma che avrò
cura di approfondire e vedere se ci sono dei leciti o degli
illeciti nel dare trasparenza al consumatore di quello che sta
mangiando e di andare a premiare... perché lei ha parlato di legge
n. 858. Io non voglio andare oltre, non voglio fare l'avvocato del
diavolo, ma supponiamo che in uno di questi prodotti ci sia carne
brasiliana e noi siamo andati a incentivare il consumo e l'acquisto
di questo prodotto quando proviene dal Sud America. Non mi sembra
molto logico, le dico solo questo, perché forse dovremmo fare un
po' più attenzione.
