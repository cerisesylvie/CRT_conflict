Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1377 del 12 luglio 1990 - Resoconto
OGGETTO N. 1377/IX - DISEGNO DI LEGGE: "APPROVAZIONE DEL
RENDICONTO GENERALE DELLA REGIONE PER L'ESERCIZIO FINANZIARIO
1989".
PRESIDENTE:
Il Consigliere Mafrica ha chiesto la parola,
per illustrare il disegno di legge n. 200 iscritto al punto 23 bis
dell'ordine del giorno; ne ha facoltà.
MAFRICA (PCI):
Svolgerò una breve relazione orale sui tre
disegni di legge che sono iscritti ai punti 23 bis, 23 ter e 23
quater dell'ordine del giorno, perché gli stessi concernono
argomenti che sono tra loro collegati.
Vorrei chiarire al Consigliere Maquignaz che il fatto di
relazionare su questi argomenti non dipende assolutamente da
particolari aspirazioni che riguardano l'Assessorato alle Finanze.
D'ora in poi, per tutte le leggi, non sarà più relatore
l'assessore, ma un consigliere, perché la modifica apportata al
Regolamento fa sì che le leggi...
(...Interruzione del Consigliere Rollandin...)
... L'assessore presenta la legge, così come la presentano i
consiglieri; la illustra alla Commissione...
(...Interruzione del Consigliere Rollandin...)
PRESIDENTE:
Non discutiamo la funzione del relatore.
Esiste un relatore, che in questo caso è il Consigliere Mafrica
MAFRICA (PCI):
Dico solo due parole per chiarire che sia
la Giunta sia i consiglieri hanno la possibilità di proporre delle
leggi. Quando queste passano per competenza alle Commissioni,
spetta poi a queste ultime svolgere la relazione attraverso un
consigliere relatore da loro nominato.
Il discorso su questi tre oggetti è abbastanza semplice, perché
il disegno di legge n. 200 si riferisce al consuntivo
dell'esercizio finanziario 1989, nel quale sono in avanzo di
amministrazione 98 miliardi. Siccome era stato previsto un avanzo
di 41 miliardi, ecco che la differenza di 57 miliardi può essere
riutilizzata.
I due disegni di legge successivi, il 201 ed il 203, servono
rispettivamente, il primo a prevedere i capitoli in cui vengono
riutilizzati i 57 miliardi in più nell'avanzo di amministrazione
del conto consuntivo, mentre il secondo, cioè il 203, a stabilire
le norme (si tratta di una finanziaria bis) in base alle quali
vengono ridistribuiti nei capitoli questi fondi da utilizzare.
Diciamo che il conto consuntivo non si discosta in nulla dai
conti consuntivi precedenti. Rimangono valide tutte le osservazioni
fatte in precedenza sulle differenze tra previsioni iniziali,
previsioni definitive ed accertamenti, tutti i ragionamenti fatti
sul mutuo che viene iscritto all'inizio in bilancio, ma che poi non
viene contratto durante il corso dell'esercizio, tutte le
osservazioni fatte sulla crescita delle spese correnti e di
funzionamento.
Si tratta comunque di consentire, come sempre si è fatto, alla
Giunta in carica di utilizzare per le necessità
dell'Amministrazione questi fondi che vengono reperiti
dall'accertamento dell'avanzo di amministrazione.
I tre disegni di legge hanno avuto il parere favorevole delle
tre Commissioni e pertanto se ne propone l'approvazione al
Consiglio.
PRESIDENTE:
Prima mi ero dimenticato di dire che il
relatore avrebbe svolto la sua relazione oralmente, in quanto la
Commissione si era espressa all'unanimità in tal senso, così come è
previsto dal Regolamento.
Ha chiesto la parola il Consigliere Ricco; ne ha facoltà.
RICCO (DC):
Cari Consiglieri, prima di entrare nel merito
dell'esame del conto consuntivo per l'anno 1989, mi sia permesso
fare alcune considerazioni tecniche, non direi dottrinali, su
questo argomento, sperando di porgere a questo Consiglio
suggerimenti almeno per una migliore esposizione futura dei fatti
contabili ed amministrativi, anche se la discussione su documenti
come quello in oggetto non può sicuramente essere scoppiettante, ma
alquanto arida.
Il consuntivo, come sapete, è il documento contabile nel quale
sono dimostrati i risultati ottenuti da tutte le operazioni di
gestione compiute in un determinato esercizio.
Il bilancio di previsione e il conto consuntivo rappresentano
gli strumenti fondamentali per la gestione dell'azienda Regione.
Mentre il primo è il documento che rappresenta la futura attività
finanziaria della Regione, esprimendo l'indirizzo politico ed il
programma annuale dell'attività del Governo regionale, il secondo è
il documento che dimostra i risultati finanziari e patrimoniali
della gestione intercorsa nell'anno di riferimento. Esso perciò
espone, da un lato, quale uso il Governo regionale abbia fatto
delle facoltà attribuitegli dal Consiglio regionale con la legge di
bilancio e, dall'altro, le conseguenti modificazioni intervenute
nella sostanza patrimoniale.
Il rendiconto o consuntivo, come vi piace, è quindi un atto che
permette al governo regionale di fare il punto della situazione
economico-finanziaria della Regione ed è proprio su di esso che
dovrebbe incentrarsi il dibattito del Consiglio regionale per
trarne orientamenti utili per l'impostazione delle gestioni
future.
A differenza di ciò che accade in altri Paesi, come ad esempio
la Gran Bretagna, in Italia a tutti i livelli
politico-amministrativi l'attenzione politica si incentra
interamente sul bilancio di previsione, riservando minore
importanza al successivo controllo sulle realizzazioni della
gestione. Tale atteggiamento devia la logica voluta dalla
Costituzione e limita l'utilità del bilancio, dal momento che è
pressoché inutile approvare il preventivo e stabilire limiti al
potere di gestione, se non si vaglia poi il modo in cui sono state
realizzate le previsioni e se la gestione è stata contenuta nei
limiti dei poteri conferiti.
Il consuntivo, quale insieme dei risultati dell'attività di
gestione, ha quindi un'enorme importanza, visto il carattere di
concretezza e di definitività che i suoi dati presentano, caratteri
questi che mancano, invece, nel bilancio di previsione. Con il
rendiconto, perciò, gli amministratori pubblici spiegano e motivano
il modo in cui hanno provveduto alla gestione del bilancio
preventivo, cioè all'acquisizione delle entrate ed alla erogazione
delle spese, ponendo altresì in evidenza le variazioni e
trasformazioni subite dal patrimonio nel corso dell'esercizio.
Da ciò nasce l'esigenza di un rendiconto che sia
contemporaneamente finanziario e patrimoniale. Le parti che lo
compongono sono due diverse rappresentazioni dei risultati della
gestione dell'ente Regione: primo, il conto del bilancio,
rendiconto o consuntivo come vogliamo, in cui si dimostrano i
risultati della gestione finanziaria in relazione alle previsioni
ed autorizzazioni di bilancio; secondo, il conto generale del
patrimonio, o rendiconto patrimoniale, in cui si dimostrano le
variazioni intervenute nel patrimonio per effetto della gestione e
la situazione patrimoniale finale.
Come dicevo, il conto del bilancio. O consuntivo, deve essere
accompagnato da una esauriente relazione illustrativa che espone le
operazioni compiute durante l'esercizio finanziario, analizza le
risultanze finali in confronto alle previsioni, compara tra loro i
risultati del bilancio e segnala i fatti caratteristici intervenuti
nel corso della gestione. Esso costituisce perciò uno strumento di
analisi dei dati finanziari dell'esercizio trascorso, di confronto
e di riflessione sull'andamento della gestione finanziaria
svoltasi.
Per quanto riguarda il conto del patrimonio, esso, a differenza
del conto del bilancio, non è legato ad alcun preventivo con
caratteristiche autorizzatorie ed ha come base di partenza il solo
conto generale del patrimonio dell'esercizio precedente.
Dei due documenti che compongono il rendiconto generale
dell’ente Regione, il conto del patrimonio è quello
sul quale meno si accentua l'attenzione della pubblica opinione, a
causa forse del l'abbandono della concezione patrimonialistica
dell’ente Regione e della inadeguatezza del conto
stesso a mettere in luce tutti i beni di proprietà della Regione,
esprimendone compiutamente il valore.
I dati relativi al conto del patrimonio costituiscono una
integrazione indispensabile del bilancio finanziario consuntivo,
dal momento che questo da solo non è in grado di fornire tutte le
informazioni necessarie per una valutazione critica dell'azione
svolta e per un'efficace programmazione futura.
Al rendiconto generale dovrebbe essere allegata un'illustrazione
dei dati consuntivi, dalla quale dovrebbero risultare i significati
amministrativi ed economici delle risultanze contabilizzate. Di
questi significati dovrebbero essere posti in evidenza i costi
sostenuti, i benefici ottenuti ed i risultati conseguiti per
ciascun servizio, programma e progetto, in relazione agli obiettivi
ed agli indirizzi del programma generale del Governo regionale.
Questo concetto ci sembra interessante, perché, introducendo
nella finanza regionale le modalità di controllo dei risultati
conseguiti, dovrebbe indurre l'Amministrazione a tenere una
contabilità dei costi dei vari servizi o programmi, o in genere di
ogni settore di attività avente un fine determinato. In tal modo si
potrebbe avere l'attuazione dell'analisi costi-benefici e di
rilevazione di esercizio che rifletterebbe non solo l'aspetto
finanziario, ma anche quello economico della gestione.
Al consuntivo possiamo attribuire, in sintesi, tre specifiche
finalizzazioni:
- una di ordine politico-costituzionale, che si sostanzia nel
fatto che la presentazione del conto al Consiglio regionale
soddisfa l'esigenza di verifica dell'effettiva destinazione delle
risorse finanziarie disponibili ai fini pubblici;
- una di tipo politico-amministrativa, che si estrinseca
nell'importanza fondamentale riconosciuta dal rendiconto per
l'impostazione dei futuri programmi di gestione;
- una, infine, di deliberazione volitiva, preliminare
all'esercizio della funzione "giurisdizionale" da parte di un altro
organo, che consiste nel fatto che eventuali abusi di potere da
parte dell’esecutivo, rilevati nell'esame del
rendiconto, innescano un procedimento, ormai notorio, ad opera
degli organi competenti.
Analizzando il prospetto della dimostrazione delle risultanze
finali del conto consuntivo 1989, si desumono entrate per circa
1.272.308.000.000 lire e spese per circa 1.341.322.000.000 lire. Le
suddette spese sono state utilizzate per il 48% circa per spese
correnti, mentre il 52% circa per spese di investimento. Si è
verificato un avanzo di amministrazione di circa 97.904.000.000
lire.
Le componenti più consistenti dell'avanzo di amministrazione
derivano dalla somma algebrica di componenti positive e negative,
da minori accertamenti in conto residui per economie e per
perenzioni amministrative.
In qualità di revisore da voi nominato, dopo aver effettuato
alcuni controlli, ho potuto constatare la regolarità del conto
consuntivo dal punto di vista contabile ed amministrativo.
Pertanto, a nome della Democrazia Cristiana, annuncio il voto
favorevole.
PRESIDENTE:
Ha chiesto la parola il Consigliere Voyat; ne
ha facoltà.
VOYAT (UV):
Prendiamo atto di quanto è stato dichiarato
dal Consigliere Mafrica sull'iscrizione dei mutui in bilancio ed
avremo modo di farne un riscontro di qui a qualche mese.
In merito alla famosa polemica che si continua a fare in
Consiglio regionale sulle spese correnti e su quelle di
investimento, credo di poter dire che si continua a non voler
capire che le spese correnti a volte sono considerate tali in modo
improprio, in quanto, poiché producono reddito e offrono un
riscontro economico nella popolazione, potrebbero anche essere
considerate spese di investimento. Sarebbe perciò il caso di
parlare di spese correnti in senso stretto, quando ci si riferisce
a quelle che servono per il funzionamento della struttura
regionale, e di spese correnti improprie, quando ci si riferisce a
quelle di dubbia collocazione.
E' del tutto normale poi che le spese correnti aumentino di anno
in anno. Si sa bene infatti che le spese di investimento comportano
tutta una serie di spese correnti negli anni successivi. La spesa
di investimento per la costruzione di un fabbricato o di magazzino,
graverà come spesa corrente negli anni a venire per quanto attiene
alla sua manutenzione e gestione. Ritengo ingiusto, quindi,
esprimere giudizi in questo senso, fondandosi solo sui valori
percentuali espressi nel conto consuntivo.
Dopo l'esauriente esposizione del Consigliere Ricco, noi
voteremo a favore del disegno di legge, anche perché egli ci ha
fatto notare che il bilancio consuntivo serve a verificare,
rispetto al preventivo, quello che è stato effettivamente
realizzato. Il conto consuntivo dovrebbe essere analizzato proprio
verificando se rispecchia effettivamente le indicazioni espresse
all'inizio dell'anno.
PRESIDENTE:
Ha chiesto la parola
l’Assessore alle Finanze, Lavoyer; ne ha
facoltà.
LAVOYER (ADP):
Posso solo dire che il rendiconto è una
fotografia della gestione dello scorso anno e per la quale
l'attuale maggioranza può dire ben poco, limitandosi a fare propri
i provvedimenti legislativi predisposti a suo tempo.
Per quanto concerne invece la questione delle variazioni o degli
assestamenti di bilancio, posso ritenere logico che l'attuale
maggioranza debba porre particolare attenzione nel controllare i
flussi di spesa, anche perché i residui passivi ammontano ormai
quasi ad un terzo delle risorse complessive del bilancio.
Vorrei infine scusarmi con il Consiglio regionale per questa
relazione un po' troppo sintetica, che però non è certamente
imputabile a cattiva volontà da parte del sottoscritto, ma al
particolare momento che ha attraversato l'esecutivo regionale.
PRESIDENTE:
Ha chiesto la parola per dichiarazioni di voto
il Consigliere Riccarand; ne ha facoltà.
RICCARAND (VA):
Ho chiesto la parola per dichiarazioni di
voto sia sul conto consuntivo sia sui due disegni di legge che
seguono, l'assestamento di bilancio e la finanziaria bis.
Il Gruppo Verde Alternativo voterà contro questi tre disegni di
legge, che sono espressione di una impostazione contabile di una
politica di spesa che deriva da un preciso programma e da una
precisa impostazione di un bilancio di previsione che non abbiamo
condiviso nella sua formulazione e nella sua gestione e che
critichiamo nei suoi risultati.
Anche la manovra finanziaria contenuta nella finanziaria bis non
ci sembra contenere elementi di novità, perché si tratta dei soliti
provvedimenti di distribuzione delle risorse in diverse direzioni,
senza nessun elemento innovativo.
Su questo disegno di legge ed in particolare sul consuntivo, noi
potremmo ribadire le stesse valutazioni che abbiamo fatto l'anno
scorso in sede di conto consuntivo, perché non vi sono elementi di
novità, anzi la stessa impostazione e la stessa relazione
presentano tutte le carenze già evidenziate lo scorso anno.
Pertanto il nostro voto sarà contrario, così come è stato contrario
l'anno scorso.
PRESIDENTE: Se nessuno chiede la parola, passiamo all'esame
dell'articolato.
Do lettura dell’articolo 1.
ART. 1
Approvazione del rendiconto generale:
situazione di cassa, finanziaria e patrimoniale
Il rendiconto generale della Regione Autonoma Valle d'Aosta per
l'esercizio finanziario 1989 è approvato nelle singole risultanze e
nelle risultanze riassuntive finali del presente articolo e degli
articoli successivi:
SITUAZIONE DI CASSA
- Fondo cassa alla chiusura dell’esercizio
1988
£. 82.376.447.915
- Riscossioni nell'esercizio 1989
£. 1.272.308.137.047
Totale delle riscossioni
£. 1.354.684.584.962
- Pagamenti nell’esercizio
£. 1.341.322.339.419
Fondo cassa al 31 dicembre 1989
£. 13.362.245.543
=================
SITUAZIONE FINANZIARIA
Fondo cassa al 31 dicembre 1989
£. 13.362.245.543
Residui attivi al 31 dicembre 1989
£. 591.706.961.112
Totale dell'attivo al 31 dicembre 1989
£. 605.069.206.655
Residui passivi al 31 dicembre 1989
£. 507.164.966.129
Avanzo di amministrazione al 31 dicembre 1 989
£. 97.904.240.526
=================
SITUAZIONE PATRIMONIALE
Attivo netto di inventario al 31 dicembre 1988
£. 506.999.969.244
Variazioni attive nell'esercizio 1989
in aumento dell'attivo
£. 1.891.616.552.868
in diminuzione del passivo
£. 380.958.051.671
£. 2.272.574.604.539
Totale £. 2.779.574.573.783
=================
Variazioni passive nell'esercizio 1989
in diminuzione dell'attivo
£. 1.824.094.053.390
in aumento del passivo
£. 539.325.299.317
£. 2.363.419.352.707
Attivo netto di inventario al 31 dicembre 19 89
£. 416.155.221.076
=================
PRESIDENTE:
Se nessuno chiede la parola, pongo in
votazione l'articolo 1 testé letto.
ESITO DELLA VOTAZIONE
Presenti: 30
Votanti: 28
Favorevoli: 27
Contrari: 1
Astenuti: 2 (Aloisi e Gremmo)
Il Consiglio approva
PRESIDENTE:
Do lettura dell’articolo 2.
ART. 2
Gestione di competenza: entrate
1. Le entrate derivanti da tributi propri, dal gettito di
tributi erariali o di quote di esso devolute alla Regione, da
contributi e assegnazioni dello Stato ed in genere da trasferimenti
di fondi dal bilancio statale, da rendite patrimoniali, da utili di
Enti o Aziende regionali, da alienazione di beni patrimoniali, da
accensione di mutui, da prestiti e da altre operazioni creditizie e
per contabilità speciali, accertate nell’esercizio
finanziario 1989 per la competenza propria
dell’esercizio stesso, sono riassunte e approvate
in
£. 1.360.326.956.395
delle quali:
- Riscosse
£. 1.042.140.096.212
- Rimaste da riscuotere
£. 318.186.860.183
=================
PRESIDENTE:
Se nessuno chiede la parola, pongo in
votazione l'articolo 2 testé letto.
ESITO DELLA VOTAZIONE
Presenti: 30
Votanti: 28
Favorevoli: 27
Contrari: 1
Astenuti: 2 (Aloisi e Gremmo)
Il Consiglio approva
PRESIDENTE:
Do lettura dell'articolo 3.
ART. 3
Gestione di competenza: spese
1. Le spese correnti, di investimento, per rimborso di mutui e
prestiti e per contabilità speciali della Regione, accertate
nell'esercizio finanziario 1989 per la competenza propria
dell’esercizio stesso, sono riassunte ed approvate
in
£. 1.433.473.917.414
delle quali:
- Pagate £. 1.054.417.511.562
- Rimaste da pagare £. 379.056.405.852
=================
PRESIDENTE:
Se nessuno chiede la parola, pongo in
votazione l'articolo 3 testé letto.
ESITO DELLA VOTAZIONE
Presenti: 30
Votanti: 28
Favorevoli: 27
Contrari: 1
Astenuti: 2 (Aloisi e Gremmo)
Il Consiglio approva
PRESIDENTE:
Do lettura dell'articolo 4.
ART. 4
Gestione di competenza:
riassunto entrate e spese
1. E' approvato il seguente riassunto generale delle entrate e
delle spese di competenza dell'esercizio finanziario 1989:
- Entrate £. 1.360.326.956.395
- Spese £. 1.433.473.917.414
Disavanzo della gestione di competenza dell'esercizio 1989
£. 73.146.961.019
=================
PRESIDENTE:
Se nessuno chiede la parola, pongo in
votazione l'articolo 4 testé letto.
ESITO DELLA VOTAZIONE
Presenti: 30
Votanti: 28
Favorevoli: 27
Contrari: 1
Astenuti: 2 (Aloisi e Gremmo)
Il Consiglio approva
PRESIDENTE:
Do lettura dell'articolo 5.
ART. 5
Residui attivi alla chiusura dell'esercizio finanziario
1. I residui attivi accertati alla chiusure dell'esercizio
finanziario 1989 sono riassunti ed approvati in complessive
£. 591.706.961.112
come segue:
- Residui attivi iscritti in conto esercizi precedenti in carico
all'inizio dell'esercizio 1989
£. 504.155.563.629
- Minori accertamenti in conto residui attivi degli esercizi
precedenti
£. 467.421.865
Differenza
£. 503.688.141.764
- Residui attivi riscossi
£. 230.168.040.835
- Residui attivi degli esercizi precedenti rimasti da riscuotere
al 31.12. 1989
£. 273.520.100.929
- Residui attivi accertati in conto esercizio 1989 (art. 2)
£. 318.186.860.183
Totale residui attivi al 31.12.1989
£. 591.706.961.112
=================
PRESIDENTE:
Se nessuno chiede la parola, pongo in
votazione l'articolo 5 testé letto.
ESITO DELLA VOTAZIONE
Presenti: 30
Votanti: 28
Favorevoli: 27
Contrari: 1
Astenuti: 2 (Aloisi e Gremmo)
Il Consiglio approva
PRESIDENTE:
Do lettura dell'articolo 6.
ART. 6
Residui passivi alla chiusura dell’esercizio
finanziario
1. I residui passivi accertati alla chiusura dell'esercizio
finanziario 1989 sono riassunti ed approvati in complessive £.
507.164.966.129 come segue:
- Residui passivi iscritti in conto esercizi precedenti in
carico all'inizio dell'esercizio 1989
£. 508.261.689.693
- Residui passivi pagati
£. 286.904.827.857
Differenza
£. 221.356.861.836
- Residui passivi degli esercizi precedenti riconosciuti
insussistenti o perenti agli effetti amministrativi
£. 93.248.301.559
- Residui passivi degli esercizi precedenti, rimasti da pagare
al 31.12. 1989
£. 128.108.560.277
- Residui passivi accertati in conto esercizio 1989 (art. 3)
£. 379.056.405.852
Totale residui passivi al 31.12.1989
£. 507.164.966.129
=================
PRESIDENTE:
Se nessuno chiede la parola, pongo in
votazione l'articolo 6 testé letto.
ESITO DELLA VOTAZIONE
Presenti: 30
Votanti: 28
Favorevoli: 27
Contrari: 1
Astenuti: 2 (Aloisi e Gremmo)
Il Consiglio approva
PRESIDENTE:
Do lettura dell’articolo 7.
ART. 7
Situazione finanziaria
1. E' accertato ed approvato nell'ammontare di £. 97.904.240.526
l'avanzo di amministrazione alla chiusura
dell’esercizio finanziario 1989, risultante come
segue:
Variazioni migliorative
- Avanzo di amministrazione alla chiusura dell'esercizio
1988
£. 78.270.321.851
- Miglioramento della gestione dei residui passivi
£. 93.248.301.559
Variazioni peggiorative
- Peggioramento della gestione di competenza (art. 4)
£. 73.146.961.019
- Peggioramento della gestione dei residui attivi
£. 467.421.865
Avanzo di amministrazione alla chiusura dell'esercizio 1989
£. 97.904.240.526
=================
PRESIDENTE:
Se nessuno chiede la parola, pongo in
votazione l'articolo 7 testé letto.
ESITO DELLA VOTAZIONE
Presenti: 30
Votanti: 28
Favorevoli: 27
Contrari: 1
Astenuti: 2 (Aloisi e Gremmo)
Il Consiglio approva
PRESIDENTE:
Do lettura dell’articolo 8.
ART. 8
Situazione patrimoniale
1. La consistenza patrimoniale alla data del 31 dicembre 1989
(articolo 1) è approvata nelle seguenti risultanze riassuntive
finali:
ATTIVO
Beni immobili £. 181.288.294.657
Beni mobili £. 41.122.732.125
Crediti diversi £. 859.860.760.405
Fondo Cassa £. 13.362.245.543
£. 1.095.634.032.730
=================
PASSIVO
Mutui passivi £. 12.044.952.060
Debiti diversi £. 667.433.859.594
£. 679.478.811.654
Attivo netto patrimoniale al 31 dicembre 1989
£. 416.155.221.076
=================
PRESIDENTE:
Se nessuno chiede la parola, pongo in
votazione l'articolo 8 testé letto.
ESITO DELLA VOTAZIONE
Presenti: 30
Votanti: 28
Favorevoli: 27
Contrari: 1
Astenuti: 2 (Aloisi e Gremmo)
Il Consiglio approva
PRESIDENTE:
Do lettura dell’articolo 9.
ART. 9
Convalida prelievi dal fondo di riserva per le spese impreviste
e dal fondo di solidarietà regionale per interventi in occasione
del verificarsi di eventi calamitosi.
1. Ai sensi dell'art. 37 della legge regionale 27 dicembre 1989,
n. 90, sono convalidati i prelievi di complessive Lire
3.933.120.000 (tremiliardinovecentotrentatremilionicentoventimila)
dal capitolo 50800 "Fondo di riserva per le spese impreviste", come
dai sottoelencati provvedimenti della Giunta regionale:
n. 465
in data
20 gennaio 1989;
n. 1108
in data
3 febbraio 1989;
n. 1337
in data
10 febbraio 1989;
n. 1851
in data
24 febbraio 1989;
n. 2462
in data
10 marzo 1989;
n. 2837
in data
16 marzo 1989;
n. 3204
in data
24 marzo 1989;
n. 3284
in data
31 marzo 1989
n. 3747
in data
13 aprile 1989;
n. 4313
in data
5 maggio 1989;
n. 4729
in data
12 maggio 1989;
n. 5042
in data
26 maggio 1989;
n. 5507
in data
9 giugno 1989;
n. 7208
in data
4 agosto 1989;
n. 6681
in data
25 agosto 1989;
n. 8872
in data
29 settembre 1989;
n. 9306
in data
13 ottobre 1989;
n. 9492
in data
20 ottobre 1989;
n. 10210
in data
10 novembre 1989;
n. 10509
in data
17 novembre 1989;
n. 11109
in data
1° dicembre 1989;
n. 11531
in data
14 dicembre 1989;
n. 11849
in data
23 dicembre 1989;
n. 12008
in data
30 dicembre 1989.
2. Sono altresì convalidati i prelievi di complessive £.
773.863.652
(settecentosettantatremilioniottocentosessantatremilaseicentocinquantadue)
dal capitolo 50790 "Fondo di solidarietà regionale per interventi
in occasione del verificarsi di eventi calamitosi e di eccezionali
avversità atmosferiche - Legge regionale 31 luglio 1986, n. 37",
come dai sottoindicati provvedimenti della Giunta
regionale:
n. 781
in data
28 gennaio 1989;
n. 1335
in data
10 febbraio 1989;
n. 2826
in data
16 marzo 1989;
n. 3969
in data
20 aprile 1989;
n. 7015
in data
27 luglio 1989;
n. 9497
in data
20 ottobre 1989;
n. 11105
in data
1° dicembre 1989;
n. 11534
in data
14 dicembre 1989.
PRESIDENTE:
Se nessuno chiede la parola, pongo in
votazione l'articolo 9 testé letto.
ESITO DELLA VOTAZIONE
Presenti: 30
Votanti: 28
Favorevoli: 27
Contrari: 1
Astenuti: 2 (Aloisi e Gremmo)
Il Consiglio approva
PRESIDENTE:
Do lettura dell’articolo
10.
ART. 10
Convalida prelievi dal fondo di riserva per maggiori oneri
dovuti per la revisione dei prezzi contrattuali per
l’esecuzione di opere immobiliari.
1. Ai sensi dell'art. 39 della legge regionale 27 dicembre 1989,
n. 90, sono convalidati i prelievi per complessive Lire 10.177.970
(diecimilionicentosettantasettemilanovecentosettanta) dal capitolo
50820 "fondo di riserva per maggiori oneri dovuti per la revisione
dei prezzi contrattuali per l’esecuzione di opere
immobiliari" come dai sottoelencati provvedimenti della Giunta
regionale:
n. 1334
in data
10 febbraio 1989;
n. 2114
in data
3 marzo 1989;
n. 4567
in data
12 maggio 1989.
PRESIDENTE:
Se nessuno chiede la parola, pongo in
votazione l'articolo 10 testé letto.
ESITO DELLA VOTAZIONE
Presenti: 30
Votanti: 28
Favorevoli: 27
Contrari: 1
Astenuti: 2 (Aloisi e Gremmo)
Il Consiglio approva
PRESIDENTE:
Do lettura dell'articolo 11.
ART. 11
Disposizioni relative a limiti di impegno
1. Le annualità o le quote di annualità relative a limiti di
impegno, di cui alla tabella n. 1 allegata alla presente legge,
costituiscono economie di spesa e saranno annualmente reiscritte
con legge di bilancio per l'importo risultante dalla proiezione sui
singoli bilanci degli impegni assunti.
PRESIDENTE:
Se nessuno chiede la parola, pongo in
votazione l'articolo 11 testé letto.
ESITO DELLA VOTAZIONE
Presenti: 30
Votanti: 28
Favorevoli: 27
Contrari: 1
Astenuti: 2 (Aloisi e Gremmo)
Il Consiglio approva
PRESIDENTE:
Do lettura dell’articolo
12.
ART. 12
Economie di stanziamento su fondi assegnati dallo Stato
1. I fondi relativi a trasferimenti dello Stato, di cui alla
tabella n. 2 allegata alla presente legge, non impegnati alla
scadenza dell'esercizio finanziario 1989 costituiscono economie di
spesa e saranno reiscritti sul bilancio di previsione
dell'esercizio 1990 con la legge di assestamento del bilancio
stesso.
PRESIDENTE:
Se nessuno chiede la parola, pongo in
votazione l'articolo 12 testé letto.
ESITO DELLA VOTAZIONE
Presenti: 30
Votanti: 28
Favorevoli: 27
Contrari: 1
Astenuti: 2 (Aloisi e Gremmo)
Il Consiglio approva
PRESIDENTE:
Do lettura dell'articolo 13.
ART. 13
Dichiarazione di urgenza
1. La presente legge è dichiarata urgente ai sensi del terzo
comma dell'art. 31 dello Statuto Speciale ed entrerà in vigore il
giorno successivo a quello della sua pubblicazione sul Bollettino
Ufficiale della Regione.
2. E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Se nessuno chiede la parola, pongo in
votazione l'articolo 13 testé letto.
ESITO DELLA VOTAZIONE
Presenti: 30
Votanti: 28
Favorevoli: 27
Contrari: 1
Astenuti: 2 (Aloisi e Gremmo)
Il Consiglio approva
PRESIDENTE:
Do lettura della tabella 1.
TABELLA 1
(...omissis...)
PRESIDENTE:
Se nessuno chiede la parola, pongo in
votazione la tabella 1 testé letta.
ESITO DELLA VOTAZIONE
Presenti: 30
Votanti: 28
Favorevoli: 27
Contrari: 1
Astenuti: 2 (Aloisi e Gremmo)
Il Consiglio approva
PRESIDENTE:
Do lettura della tabella 2.
TABELLA 2
(...omissis...)
PRESIDENTE:
Se nessuno chiede la parola, pongo in
votazione la tabella 2 testé letta.
ESITO DELLA VOTAZIONE
Presenti: 30
Votanti: 28
Favorevoli: 27
Contrari: 1
Astenuti: 2 (Aloisi e Gremmo)
Il Consiglio approva
PRESIDENTE:
Il Consiglio è chiamato ora a pronunciarsi sul
complesso della legge.
ESITO DELLA VOTAZIONE
Presenti: 30
Votanti: 28
Favorevoli: 27
Contrari: 1
Astenuti: 2 (Aloisi e Gremmo)
Il Consiglio approva
