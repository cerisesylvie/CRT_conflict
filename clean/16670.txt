Classificazione
ARTIGIANATO


Resoconto integrale del dibattito dell'aula
Oggetto del Consiglio n. 3087 del 2 aprile 1998 - Resoconto
SEDUTA POMERIDIANA DEL 2 APRILE 1998
OGGETTO N. 3087/X Disegno di legge: "Agevolazioni creditizie
all'artigianato".
Articolo 1 (Agevolazioni per l'accesso al credito)
1. La Regione agevola l'accesso al credito delle imprese
artigiane attraverso il concorso nel pagamento degli interessi
sugli interventi finanziari attivati dalla Cassa per il Credito
alle Imprese Artigiane S.p.A., di seguito denominata Artigiancassa
S.p.A., sotto forma di prestiti agli istituti di credito destinati
al finanziamento di investimenti, alla trasformazione dei debiti a
breve termine in debiti a medio termine, al finanziamento di
contratti di subfornitura e all'acquisizione di scorte.
2. Il concorso nel pagamento degli interessi si attua mediante
l'abbattimento del tasso a carico dell'impresa artigiana nella
misura massima di tre punti percentuali.
3. Gli interventi di cui al comma 2 rientrano nei limiti
stabiliti per l'applicazione della regola comunitaria de minimis.
Qualsiasi altro aiuto supplementare concesso alla medesima impresa
a titolo della regola de minimis, sommato ai benefici ottenuti ai
sensi della presente legge, non deve superare, in un triennio, il
limite indicato dalla suddetta regola.
Articolo 2 (Conferimento di fondi all'Artigiancassa S.p.A.)
1. La Giunta regionale è autorizzata, per le finalità di cui
all'articolo 1, ad effettuare conferimenti annuali
all'Artigiancassa S.p.A..
2. Le disponibilità finanziarie derivanti dai conferimenti
regionali sono assoggettate dall'Artigiancassa S.p.A. a gestione
contabile separata; le relative deliberazioni vengono assunte dal
Comitato Tecnico regionale di cui all'articolo 37 della legge 25
luglio 1952, n. 949 (Provvedimenti per lo sviluppo dell'economia e
l'incremento dell'occupazione).
3. La Giunta regionale indirizza la gestione dei relativi
interventi agevolativi, con particolare riferimento a:
a) intensità dell'agevolazione, importo massimo e durata dei
finanziamenti ammissibili al contributo;
b) criteri selettivi e prioritari;
c) controlli sulla effettiva destinazione economica dei
finanziamenti.
4. I rapporti tra la Regione Valle d'Aosta e l'Artigiancassa
S.p.A. sono regolati da una convenzione approvata dalla Giunta
regionale che prevede le modalità di utilizzo dei conferimenti
regionali, il rimborso delle spese di gestione, nonché delle spese
di funzionamento del Comitato Tecnico di cui al comma 2.
5. L'Artigiancassa S.p.A. provvede con periodicità semestrale a
fornire alla struttura regionale competente in materia di
artigianato adeguate informazioni sulle operazioni effettuate e
sull'andamento della gestione dei conferimenti di cui al comma
1.
Articolo 3 (Disposizioni finanziarie)
1. Per la copertura degli oneri derivanti dall'applicazione
della presente legge sono autorizzate, per gli esercizi finanziari
1998, 1999 e 2000, rispettivamente le spese di lire 200.000.000,
400.000.000 e 600.000.000 che graveranno sul capitolo 47530, di
nuova istituzione, del bilancio di previsione della Regione per
l'anno 1998 e pluriennale 1998/2000.
2. A decorrere dall'anno 2001 l'onere sarà determinato
annualmente con legge finanziaria.
3. Alla copertura dell'onere di cui al comma 1 si provvede
mediante riduzione di lire 200.000.000 per l'anno 1998 di lire
400.000.000 per l'anno 1999 e di lire 600.000.000 per l'anno 2000
dello stanziamento iscritto al capitolo 69020 (Fondo globale per il
finanziamento di spese di investimento) a valere sulla
disponibilità dell'accantonamento previsto dall'allegato n. 1 al
bilancio per l'anno 1998 e triennale 1998/2000, codice B.1.2
(Interventi finalizzati al risparmio energetico e alla
diversificazione delle fonti di energia).
Articolo 4 (Variazioni di bilancio)
1. Alla parte spesa del bilancio di previsione della Regione per
l'anno finanziario 1998 e pluriennale 1998/2000 sono apportate le
seguenti variazioni in termini di competenza e per l'anno 1998
anche in termini di cassa:
a) in diminuzione:
cap. 69020 "Fondo globale per il finanziamento di spese di
investimento"
anno 1998 lire 200.000.000
anno 1999 lire 400.000.000
anno 2000 lire 600.000.000
cap. 69440 "Fondo di riserva di cassa"
anno 1998 lire 200.000.000;
b) in aumento:
programma regionale 2.2.2.10.
Codificazione 2.1.2.4.3.5.10.23.
Cap. 47530 (di nuova istituzione)
"Contributo all'Artigiancassa per l'abbattimento del tasso
d'interesse relativi a finanziamenti concessi alle imprese
artigiane"
anno 1998 competenza lire 200.000.000
anno 1998 cassa lire 200.000.000
anno 1999 competenza lire 400.000.000
anno 2000 competenza lire 600.000.000.
Président La parole au rapporteur, Conseiller Piccolo.
Piccolo (FA) Relazionerò anche a nome del collega Rini, al fine
di evitare che ci siano due relazioni.
Con questo provvedimento la Regione intende dare un
significativo contributo allo sviluppo dell'imprenditoria artigiana
attraverso un intervento mirato in via generale a sviluppare i
flussi di credito destinati alla categoria, in particolare a
realizzare una maggiore articolazione degli strumenti di intervento
affiancando alla normativa vigente, riguardante le leggi di
Artigiancassa e interventi di Finaosta, una nuova linea di prodotti
finanziari agevolati che consente di dare una risposta più
flessibile alle esigenze via via più sofisticate della finanza e
dell'imprenditoria minore.
In proposito vale la pena di richiamare l'attenzione sulla
specifica rilevanza dell'opportunità offerta dalla norma in
questione di procedere al riequilibrio della finanza aziendale,
oggi fortemente sbilanciata sul credito a breve termine.
Il disegno di legge è potenzialmente in grado di sviluppare già
nel primo triennio un flusso di credito aggiuntivo, essenziale per
migliorare la struttura finanziaria delle imprese artigiane. Per
questo la Giunta regionale dovrà seguire con particolare attenzione
i relativi sviluppi operativi, sollecitando tutti gli organismi
coinvolti, mi riferisco alle associazioni di categoria, alla
Confidi, alle banche, alle società di leasing e di factoring,
l'Artigiancassa, gli enti strumentali, le strutture regionali,
eccetera, a fornire la giusta cooperazione necessaria affinché
questo nuovo impegno di politica economica regionale possa produrre
i risultati che l'Amministrazione regionale e la categoria
artigiana da tempo attendono.
Il disegno di legge consta di 4 articoli così di seguito
specificati: all'articolo 1 sono previste le agevolazioni per
l'accesso al credito, dove vengono previsti interventi finanziari
della Regione nei confronti dell'Artigiancassa, che comportano la
copertura degli interessi mediante l'abbattimento del tasso a
carico delle imprese, i rapporti fra l'Amministrazione regionale e
l'Artigiancassa saranno quindi disciplinati da apposita
convenzione. All'articolo 2 è previsto il conferimento annuale dei
fondi all'Artigiancassa, stabilendo i criteri e i relativi
controlli. All'articolo 3 sono previste le disposizioni finanziarie
per gli esercizi finanziari ?98-99-2000 per un totale di 200
milioni di lire. All'articolo 4 si trovano le variazioni di
bilancio.
Per concludere, comunico ai colleghi che è stato predisposto un
nuovo testo da parte delle commissioni competenti con l'aggiunta di
un emendamento, che è stato proposto in IV Commissione, per la
dichiarazione di urgenza, sul quale la Commissione ha espresso
parere favorevole all'unanimità. Pertanto chiedo al Consiglio di
accogliere l'emendamento per la dichiarazione d'urgenza.
Président La discussion générale est ouverte. S'il n'y a pas de
conseillers qui demandent la parole, je déclare close la discussion
générale.
On passe à l'examen de la loi dans le nouveau texte prédisposé
par la IIème Commission avec l'avis de la IVème Commission. On vote
l'article 1er:
Présents, votants et favorables: 25
Président On vote l'article 2:
Présents, votants et favorables: 25
Président On vote l'article 3:
Présents, votants et favorables: 25
Président On vote l'article 4:
Présents, votants et favorables: 25
Président On a présenté un amendement, c'est l'article 5
additionnel concernant la déclaration d'urgence, dont je donne la
lecture:
Emendamento Articolo 5
(Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
On vote l'article 5:
Présents, votants et favorables: 25
Président On vote la loi dans son ensemble:
Présents, votants et favorables: 25
Le Conseil approuve à l'unanimité
