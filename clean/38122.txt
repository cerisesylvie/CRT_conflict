Classificazione
CASA DA GIOCO
TURISMO E INDUSTRIA ALBERGHIERA



Oggetto del Consiglio n. 1729 del 20 gennaio 2016 - Resoconto
OGGETTO N. 1729/XIV - Interpellanza: "Valutazioni
dell'andamento gestionale del Grand Hôtel e del Parc Hôtel Billia
di Saint-Vincent negli anni 2014-2015".
Follien (Presidente) -
Per l'illustrazione, la parola al
Consigliere Chatrian.
Chatrian (ALPE) -
Grazie Presidente.
Come gruppo, abbiamo voluto portare all'attenzione di questo
Consiglio quest'iniziativa per conoscere un po' nel dettaglio, nel
merito l'andamento 2015 per quanto riguarda gli ingenti
investimenti che sono stati fatti soprattutto nei due hôtel di
proprietà pubblica, gestiti dalla società che qualche anno fa è
stata accorpata insieme all'altra unità produttiva: quella della
Casa da gioco e il tutto viene gestito insieme.
Qualche mese fa abbiamo discusso in questo Consiglio gli
andamenti dell'unità produttiva Casa da gioco, quindi più
prettamente legati agli andamenti del gioco, alle difficoltà
economiche e finanziarie della società, alle azioni che state...e
che il nuovo
management
sta cercando di mettere in campo,
invece l'obiettivo di quest'iniziativa è un po' quella di
focalizzarci meglio sulla situazione, sullo stato dell'arte, sulle
prestazioni, sugli introiti, sui costi e avere un quadro di insieme
per quanto riguarda il ricettivo, cioè i due hôtel: il cinque
stelle e il quattro stelle che vengono gestiti all'interno di
questa grossa società che è stata costituita nel 2011. Volevamo
soffermarci soprattutto per capire dove si sta andando, quali
azioni si stanno mettendo in campo e la marginalità.
Non so se vi ricordate, ma era stato persino curioso un annetto
fa, nel gennaio 2015, quando l'allora Amministratore uscì con dei
comunicati un po' euforici, utilizzando dei termini di grandi
risultati per quanto riguarda gli introiti diversi rispetto al 2013
relativamente al ricettivo, quindi un passaggio dai 2,1 milioni di
ricavo più significativo dei due hôtel ai quasi 4 milioni del 2014.
Nel 2013 però ancora uno dei due non era ancora stato aperto,
quindi era difficile poter confrontare i risultati del 2013 con
quelli del 2014. Al di là della battuta che poco ci interessa,
l'obiettivo di questa nostra iniziativa va in un'unica direzione,
cercando di focalizzarci bene sui due hôtel, qual è lo stato
dell'arte, se gli introiti rispetto al 2014 sono in netto aumento,
sapendo perfettamente che il margine operativo lordo dell'unità
produttiva alberghiera è profondamente negativo, nel senso che
parliamo sul 2014 all'incirca di 8 milioni di euro di margine
operativo lordo. Solo quella parte di unità produttiva ricettiva
perde 8 milioni di euro. La prima domanda quindi è sui rapporti tra
il 2014 e il 2015. La seconda domanda invece è in prospettiva:
quali sono le azioni che intendete porre in essere per poter
arginare il più possibile il segno negativo, che è quel segno che
poi pesa parecchio all'interno di tutta la società che va ad
aumentare il segno negativo del bilancio di tutta la società. Terza
domanda, e non ultima, per noi molto importante: "come si pensa di
interagire con le strutture ricettive del territorio".
Se vi ricordate bene, l'allora primo piano di sviluppo
presentato in Consiglio, quando la maggioranza decise di investire
sulla Casa da gioco e sull'hôtel, si era deciso di investire
esclusivamente su un cinque stelle. Ci fu poi un cambiamento di
rotta, un cambiamento di strategia e si decise di suddividere
l'investimento uno su un hôtel a cinque stelle, che poteva essere
molto meno concorrenziale rispetto al tessuto di Saint-Vincent e
Châtillon, ma non solo, si decise di scorporare i due hôtel e farne
anche uno a quattro stelle. Come ben sapete, da una parte, i conti
devono tornare, ma dall'altra parte indubbiamente è una società
pubblica che è in totale concorrenza con il comparto, con chi ha
delle strutture simili all'interno del territorio, e non solo di
quel territorio. Solo 4 all'incirca quindi erano i milioni di euro
di introiti sui due hôtel nel 2014 e, per quanto riguarda invece i
prezzi medi delle camere, nel 2014 erano all'incirca di 126 euro e
i numeri più importanti per l'unità produttiva Servizi alberghieri
per il 2014 erano questi: quasi 27 mila le camere occupate durante
l'anno fra interni, cioè Casinò, parte congressuale e parte
individuale, e le presenze all'incirca erano di 43.000 nel 2014.
Anche su questo quindi gradiremmo che l'Assessore ci fornisse dei
dati dettagliati, ribadendo però l'obiettivo di quest'iniziativa,
che va soprattutto a fare il punto della situazione su questi due
hôtel, che la comunità tutta sappia che il sacrificio, così com'è
gestito, dei due hôtel costa annualmente tanti milioni di euro. Il
delta è assolutamente negativo ed è lì che bisognerebbe cercare di
arginare il più possibile il segno gestionale, comunque ascoltiamo
attentamente le risposte dell'Assessore. Grazie.
Presidente -
Per la risposta, la parola all'Assessore
Perron.
Perron (UV) -
Grazie Signor Presidente.
Ringrazio il collega per aver posto quest'iniziativa, che ci
permette di fare un po' di luce su ciò che sta succedendo. Lei
parlava di dati. Nei dati relativi all'andamento della gestione del
Grand Hôtel e del Parc Hotel riferiti all'anno 2015, rispetto al
2014 si registra un incremento dei ricavi terzi totali pari ad un
11,4 percento: i ricavi terzi nel 2014 erano 3,948 milioni, nel
2015 sono 4,4 milioni, vi è quindi un delta di 452 mila euro in
più, mentre l'ospitalità Casinò, che nel 2014 era 7,057 milioni,
nel 2015 è 5,627 milioni, con un decremento di 1,43 milioni di
euro, un 20 percento in meno. È una tendenza che personalmente
giudico positiva che, pur a timidi passi, sembra lentamente
indirizzarsi verso una maggiore autonomia dell'hôtel rispetto
all'incidenza del Casinò. Nel 2014 il 53 percento era rappresentato
da non Casinò, mentre il 47 percento era rappresentato dal Casinò:
nel 2015 il 64 percento delle entrate è rappresentato da non
Casinò, a fronte di un 36 percento Casinò. Sono dati timidi, ma
molto prudenzialmente mi sembra una linea di tendenza che
personalmente giudico positiva. La percentuale di incremento delle
camere individuali, quindi non Casinò, 2015 sul 2014 è molto alta:
parliamo di un incremento del 90 percento, mentre la contrazione
della quota destinata all'ospitalità Casinò è intorno al 30
percento. Com'è stato ottenuto questo? Senz'altro saturando in modo
ragionevole e mirato gli spazi disponibili, senza mai entrare in
conflitto con le date e i contingenti che sono richiesti dalla Casa
da gioco. C'è un incremento importante di presenze straniere: più
18 percento. C'è un aumento del prezzo medio del 15 percento,
grazie in questo senso anche ad un migliore tasso di conversione
delle prenotazioni tramite il sito internet: sono quattro punti
percentuali in più. Il volume d'affari generato dalle vendite
telefoniche, quindi direttamente all'hôtel, è cresciuto del 37
percento. Due dati sul settore congressuale: anche qui si registra
una tendenza positiva, c'è un fatturato nel 2015 di 1,43 milioni di
euro, con un aumento medio del prezzo rispetto al 2014 del 6
percento. Questo è caratterizzato da due grossi eventi, che hanno
interessato peraltro anche altre strutture del Paese, cioè
l'Al-Arabi Football Team e il rally.
"Quali azioni si intendano porre in essere": certamente il
core business
delle due strutture alberghiere che lei
evocava è quello di offrire ospitalità anche alla clientela che
viene inviata dalla Casa da gioco. Quali sono a parte questo le
strategie? Le strategie consistono nell'ottimizzare le vendite,
cercando di saturare tutti gli spazi disponibili, le camere, i
ristoranti non occupati dalla clientela della Casa da gioco: in che
modo? In primo luogo occorre destagionalizzare i flussi del mercato
italiano - poi se vuole, glieli descriverò in un'altra occasione
nel dettaglio -; in secondo luogo occorre consolidare e rafforzare
la produzione generata dai mercati internazionali di prossimità,
aprire verso nuovi mercati internazionali, ottimizzare tutte le
attività
on line
- su cui c'è molto da fare, non glielo
dettaglio -, proseguire le visite alla clientela storica del MICE.
Sul mercato MICE nazionale, da una parte, si lavorerà per
incrementare il tasso di conversione tra richieste e conferme, sul
MICE internazionale verranno applicate analoghe iniziative a quelle
del mercato nazionale. A questo si somma una maggiore attività
legata alla rete costituita dal
The Leading Hotels of the
world
. Sul mercato LEISURE si punterà molto sull'attività
on line
del
business to consumer
, a cui il mercato si
è dimostrato molto sensibile, si cercherà di incrementare gli
eventi mirati
business
to business
ancora promossi
dalla catena, in modo particolare su mercati svizzeri e turchi e su
tutta una serie di nuovi mercati emergenti. Ancora si cercherà di
strutturare il piano dei conti e la contabilità analitica, cercando
di scorporare i costi a sostegno dei servizi rivolti alla clientela
pagante da quella destinata al Casinò. Rimane da ottimizzare - ed è
uno dei settori sui quali la Dirigenza sta cercando di lavorare
molto -, contenendolo, il costo del personale, che continua ad
essere una delle voci importanti, come peraltro già succedeva
all'interno del Casinò. Lei pensi che nel 2015 il costo del
personale era di 7,539 milioni di euro, il che grava sui volumi di
incasso evidentemente in modo pesante.
"Come si pensa di interagire con le strutture": condivido con la
sua impostazione, certamente non c'è albergo che possa prescindere
dal contesto territorio per la sua promozione e vendita. Il
Saint-Vincent
resort
, da questo punto di vista, non fa e non
deve fare eccezione. Tutta la promozione che il complesso
Saint-Vincent e
resort
ha fatto sui mercati nazionali e
internazionali, soprattutto direi in quest'ultimo anno, ha cercato
di mettere in risalto la nostra regione, in modo particolare il
territorio afferente, prova ne è che tutto il materiale che
regolarmente viene distribuito dal Casinò pubblicizza in modo
indiretto anche il territorio circostante. Mi paiono timidamente ma
superate tutta una serie di difficoltà che hanno segnato il
rapporto tra il
resort
e gli operatori locali. Esiste un
confronto continuo e costante con gli operatori turistici di
Saint-Vincent: se ci sono dei suggerimenti sulle azioni da fare, io
sono assolutamente disponibile a recepirli e a farmi interprete nei
confronti della Dirigenza. Il Consorzio degli albergatori comunque
viene puntualmente e regolarmente informato su tutti i contenuti e
su tutte le proposte commerciali che il
resort
fa sul suo
territorio. Senza entrare troppo nel dettaglio, il progetto "Alta
gamma" e la "Convention bureau" sono esempi di come ci sia una
buona interazione con il territorio, anche se in questo caso credo
che il traino lo faccia l'Assessorato del turismo. Si immagina di
proseguire con attività sul territorio, ne cito alcune, poi ci
torneremo: la parte
wedding
, i matrimoni, che è una parte
che sta prendendo molto corpo anche nel territorio valdostano; la
parte benessere, adesso non vado nel dettaglio perché non ho il
tempo; la parte ritiri squadre di calcio, che è un settore che in
qualche modo porta molto e che mi sembra vada nella direzione di
una buona collaborazione con il territorio.
I tempi dell'interpellanza non permettono di dettagliare come in
qualche modo avrei voluto, ma sinteticamente ho cercato di fornire
una fotografia. Se ci sono delle occasioni e delle modalità che lei
intende approfondire, io sono disponibile per fornire ulteriori
dati e per trovare dei momenti di confronto su quali indirizzi dare
alla Dirigenza per meglio operare, per far funzionare in modo
corretto la struttura e per avere un rapporto con il territorio che
sia sempre più efficace e produttivo. Grazie.
Presidente -
Per la replica, la parola al Consigliere
Chatrian.
Chatrian (ALPE) -
Grazie Presidente.
Grazie Assessore per le risposte che ci ha fornito. Sicuramente,
Presidente Rollandin, sarà un tema su cui dobbiamo ritornare, ma
dovremo probabilmente prendere delle decisioni importanti, perché
al di là dei dati che l'Assessore oggi ci ha fornito gentilmente,
io ho utilizzato il termine "timidi passi", sono molto timidi
questi passi guardando in un'ottica più generale, la struttura
ricettiva che è all'interno della nuova società che è stata voluta
nel 2010, perché se non si aumentano in maniera violenta i ricavi
delle 300 e più stanze tra i due hôtel, non c'è conto che tenga,
non c'è margine che tenga, perché, Assessore Perron, al di là
ancora del costo del personale, poi ci sono i costi delle materie
prime, i costi vivi, i costi della gestione normalissima di
qualsiasi piccola o media impresa, questa è una grande impresa.
Non dobbiamo essere dei laureati in economia per capire che qui
è un bagno di sangue tutti gli anni: questo era l'obiettivo di
questa nostra iniziativa, noi pensiamo che il nostro piccolo
modello Valle d'Aosta, che è cambiato in questi ultimi cinque o sei
anni, non possa più permettersi 6-7 milioni o 8 milioni di euro di
perdite certe nel momento in cui giri la chiave il 1° gennaio di
ogni anno per quanto riguarda i due hôtel, al di là delle azioni
che state cercando di mettere in campo, i timidi passi, come diceva
lei, che state cercando di fare. Su questo tema sicuramente nei
prossimi mesi e nei prossimi anni dovremo tornarci. Io non so se
potrebbe avere un senso anche pensare a delle iniziative robuste e
forti, dove forse il pubblico ha ancora senso che controlli quella
macchina enorme del
business
della Casa da gioco, quindi del
gioco giocato, ma se ha ancora senso che sia una società pubblica a
gestire i due hôtel, il cinque stelle e il quattro stelle, perché
se questi sono i conti alla mano del 2015, noi auspichiamo
sicuramente che per il 2016, invece di avere 4,4 milioni, ci siano
5,5 milioni di introiti, ma il delta negativo sarebbe sempre
superiore ai 6-7 milioni di euro annui tranquillamente.
Io penso che questo dossier vada affrontato nel merito senza
pregiudizi, senza strade ideologiche preconfezionate, ma è un
dossier che indubbiamente la comunità valdostana non può più
sopportare. Oggi pomeriggio parleremo di investimenti, parleremo di
occupazione, di servizi essenziali nelle piccole comunità, io non
so se la nostra comunità possa ancora permettersi...ogni anno nel
momento in cui inizia l'anno sa già di perdere su questo dossier
ricettivo GHB più di 6 milioni di euro.
Su questo ci torneremo, non è in 20 minuti che si può chiudere
un cerchio e aprirne un altro, il nostro gruppo sarà interessato a
confrontarsi e ad entrare nel merito e probabilmente forse è anche
il momento. La struttura c'è, gli investimenti ci sono, i
dipendenti ci sono, l'occupazione c'è, conosciamo tutte le voci di
questo dossier; dall'altra, però, indubbiamente è arrivato forse il
momento che grandi decisioni vengano prese, perché la nostra
comunità non può più sopportare una cosa così deficitaria.
Grazie.
