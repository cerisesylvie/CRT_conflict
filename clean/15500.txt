Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 224 del 16 dicembre 1988 - Resoconto
OGGETTO N. 224/IX - CONFERIMENTO DI UN INCARICO DI CONSULENZA
ALL'ING. MANUELA ZUBLENA, DI SAINT-MARCEL. APPROVAZIONE ED IMPEGNO
DI SPESA. (Approvazione di bozza di convenzione).
PRESIDENTE:
Do lettura del testo della delibera:
IL CONSIGLIO
Richiamata la propria deliberazione n. 3089/VIII in data 7
ottobre 1987, con la quale veniva affidato all'Ing. Manuela
Zublena, di Saint-Marcel un incarico di consulenza per lo studio di
una rete regionale combinata di controllo dei livelli della
radioattività ambientale, dell'inquinamento atmosferico e della
raccolta di dati climatologici;
Ricordato che nel periodo 1° ottobre 1987 - 30 settembre 1988,
termini fissati dalla convenzione stipulata tra le parti, il
tecnico incaricato, in una prima fase di lavoro, ha provveduto ad
uno studio di massima dei piani settoriali "chimico-industriale" e
"nucleare" per il completamento del "Piano regionale di Protezione
Civile";
Che la parte principale de, lavoro svolto dall'Ing. Zublena è
consistito, comunque, nella progettazione della rete di
monitoraggio ambientale prevista dalla L.R. 26 novembre 1987, n.
94, e che si è concretizzata nelle seguenti fasi:
- scelta dei siti più significativi del territorio regionale dal
punto di vista delle condizioni meteorologiche e delle
caratteristiche geomorfologiche, in cui installare le stazioni di
misura;
- scelta dei parametri da rilevare, di interesse specifico di
vari servizi (Selvicoltura, Laboratorio chimico U.S.L., Ufficio
Meteorologico, Protezione Civile, Sovrintendenza per i Beni
Culturali e Ambientali);
- indagine sulle ditte specializzate nel settore, attraverso la
richiesta di documentazione tecnica e alcune visite a reti di
analoga concezione già operanti in Italia;
- stesura del, progetto che dovrà essere discusso e approvato
dalla Giunta regionale;
Ricordato, altresì, che parallelamente alle attività elencate,
l'Ing. Manuela Zublena ha avviato una serie di contatti con l'ENEA
DISP (Comitato Nazionale per la Ricerca e lo sviluppo dell'Energia
Nucleare e delle Energie Alternative - Direzione Sicurezza Nucleare
e Protezione Sanitaria), al fine di ottenere un proficuo
interscambio di informazioni e conoscenze, principalmente per
quanto attiene al rilevamento della radioattività, e svolto una
prima indagine sulle sorgenti radioattive detenute e in transito in
Valle d'Aosta, controllando le denunce di transito e di detenzione
di materiale radioattivo archiviate presso l'Ufficio Protezione
Civile e Tutela degli Ambienti di Lavoro;
Considerato che per ultimare la stesura dei piani settoriali di
protezione civile, per definire il Capitolato Speciale per
l'appalto della rete di monitoraggio e per proseguire l'indagine
nelle sorgenti radioattive detenute e in transito nella Regione
Valle d'Aosta, si rende necessario ricorrere nuovamente alle
prestazioni professionali dell'Ing. Manuela Zublena, per il periodo
di un anno a decorrere dal 1° ottobre 1988.
DELIBERA
1°) di approvare il conferimento dell'incarico di cui in
premessa all'Ing. Manuela Zublena di Saint-Marcel, per il periodo
di un anno a decorrere dal 1° ottobre 1988 per il corrispettivo
annuale di lire 48.000.000, oltre IVA;
2°) di approvare il sottoriportato schema di convenzione
relativo all'incarico di cui trattasi;
3°) di approvare ed impegnare la spesa complessiva di lire
57.120.000 (cinquantasettemilionicentoventimilalire) quale
corrispettivo annuale derivante dalla stipulanda convenzione, con
imputazione, per quanto concerne la competenza dell'anno in corso,
pari a lire 14.280.000, al capitolo 23944 del bilancio preventivo
della Regione per l'anno 1988 ("Spese per iniziative di stimolo e
divulgazione, organizzazione di esercitazioni e attuazione di
interventi di prevenzione, pronto soccorso e emergenza in caso di
calamità nel settore della protezione civile") che presenta la
necessaria disponibilità, mentre la differenza, pari a lire
42.840.000 sarà imputata al corrispondente capitolo per l'esercizio
1989;
4°) di disporre che la somma venga liquidata in rate mensili, su
presentazione di regolare parcella vistata dal Presidente della
Giunta regionale, ai sensi dell'art. 57 della legge regionale 7
dicembre 1979. n. 68.
CONVENZIONE TRA
La Regione Valle d'Aosta, codice fiscale 80002270074,
rappresentata dal Presidente della Giunta regionale, Dr.Augusto
Rollandin, a questo atto autorizzato con deliberazione del
Consiglio regionale n................, in data
............................. , controllata senza osservazioni
dalla Commissione di Coordinamento al n ............., in data
...................
E
l'Ing. Manuela Zublena, codice fiscale ZBL MNL 61E71 A326X, nata
ad Aosta il 31.5.1961, residente a Saint-Marcel, Via Prelaz 13. si
conviene e si stipula quanto segue:
ART. 1
L'Amministrazione della Regione Valle d'Aosta conferisce
all'Ing. Manuela Zublena, di Saint-Marcel, l'incarico di prestare
ogni consulenza che abbia ad occorrere su problemi di rilevamento
di dati climatologici, di inquinamento atmosferico e di
radioattività ambientale.
ART. 2
L'incarico resta conferito per il periodo di un anno a decorrere
dal 1° ottobre 1988.
ART. 3
La consulente si impegna a garantire una disponibilità di lavoro
di 120 h/mese.
ART. 4
A compenso delle prestazioni professionali di consulenza verrà
corrisposto, a decorrere dal 1° ottobre 1988, e in rate mensili
posticipate, la somma annua di lire 48.000.000= oltre IVA, su
presentazione di regolari parcelle vistate dal Presidente della
Giunta regionale.
ART. 5
Le spese contrattuali e di registrazione della presente
convenzione saranno assunte dalla Regione Valle d'Aosta.
PRESIDENTE:
Ha chiesto di parlare il Presidente della
Giunta Rollandin, ne ha facoltà.
ROLLANDIN (U.V.):
En présentant cette délibération, on a
essayé de donner un compte-rendu de l'activité de Mlle Zublena
pendant la première période. Comme vous le savez, elle a participé
surtout à la préparation des différentes phases du réseau de
prévention de la protection civile. En effet, "parte principale del
lavoro svolto è consistito, comunque, nella progettazione della
rete di monitoraggio ambientale prevista dalla legge 94 che si è
concretizzata in tre fasi: scelta dei siti più significativi del
territorio dal punto di vista delle condizioni meteorologiche e
delle caratteristiche geomorfologiche in cui installare le stazioni
di misura; scelta dei parametri (çà a été un travail assez long et
difficile); indagine sulle ditte specializzate nel settore; stesura
del progetto che dovrà essere discusso e approvato dalla Giunta".
Il s'agit donc d'achever ce travail et c'est donc pour les raisons
que je viens de dire qu'on a prévu de maintenir cette convention
avec Mlle Zublena pendant encore une année.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND (N.S.):
Io credo che questo incarico, prima di
deliberarlo, andrebbe visto in Commissione, nel senso che è stato
dato un incarico l'anno scorso, nell'ottobre dell'87, che durava un
anno e che doveva evidentemente portare a determinati risultati, e
adesso viene in pratica rinnovato per un altro anno. Può essere una
cosa sicuramente opportuna, però io credo che sarebbe necessario
avere un esame di quello che è stato fatto, da parte di una
Commissione consiliare, in modo che si accerti che è stato fatto un
determinato lavoro. dopo di che si decide, come penso che sia
opportuno, di prolungare per un altro anno questo incarico, vedendo
anche come questo si raccorda con la legge regionale che nel
frattempo è stata approvata e che prevede che queste attività
vengano svolte all'interno delle strutture dell'Amministrazione
regionale.
Quindi io le chiederei un rinvio al prossimo Consiglio di questo
provvedimento, in attesa che ci possa essere un esame in
Commissione del lavoro che è stato svolto e di quello che rimane da
fare per il prossimo anno. Inoltre, qui si parla di un progetto che
dovrà poi essere discusso e approvato dalla Giunta, e io credo sia
corretto che l'approvazione del progetto venga fatta dal Consiglio
regionale. Si tratta di una questione che riguarda l'intero
Consiglio, quindi io chiedo, pur non avendo un'obiezione di
principio, ma per capire esattamente quale lavoro è stato fatto e
per sapere che cosa rimane da fare, che ci sia un rinvio al
prossimo Consiglio e un esame in Commissione di questo
provvedimento.
PRESIDENTE:
Ha chiesto di parlare il Presidente della
Giunta Rollandin? ne ha facoltà.
ROLLANDIN (U.V.):
Je demanderais à M. Riccarand de donner
sa disponibilité afin qu'il y ait la possibilité d'avoir cette
rencontre avec la Commission. Et je crois que tant l'Ingénieur
Zublena que les services compétents peuvent rendre compte à la
Commission. Mais étant donné que le terme est déjà échu et qu'elle
doit continuer son travail, cela n'aurait pas de sens de renvoyer
la décision au prochain Conseil. Sur l'intérêt, je crois que le
Gouvernement a examiné le problème et qu'il est convaincu de
l'importance de sa collaboration.
Je demanderais donc de voter et en même temps je donne la
disponibilité pour avoir une rencontre qui offre la possibilité
d'examiner dans les détails le travail qui a déjà été accompli et
surtout le travail qu'il y a encore à faire pour achever
l'intervention prévue jusqu'à présent.
PRESIDENTE:
Ha chiesto di parlare Consigliere Mafrica, ne
ha facoltà.
MAFRICA (P.C.I.):
Il nostro Gruppo si asterrà perché in
generale, quando si tratta di consulenze, vorremmo avere la
possibilità di verificare in modo più definito gli impegni presi e
il lavoro svolto, non in particolare per questa, ma per tutta una
serie di consulenze affidate da questa Amministrazione, di cui per
il Consiglio non esistono ne informazioni, né verifiche di alcun
tipo. In alcuni casi si ha l'impressione che formalmente si tratti
di consulenze, in realtà si tratta quasi di un rapporto
continuativo di dipendenza.
A noi piacerebbe chiarire queste cose; siamo d'accordo nel
sentire dalla persona interessata se è possibile fare in
Commissione una relazione, però vorremmo che ci fosse in merito
alle consulenze una maggior chiarezza, una regolamentazione più
precisa. Per questi motivi ci asteniamo sulla deliberazione.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND (N.S.):
Io volevo anche sapere se c'era la
disponibilità a modificare "Giunta regionale" con "Consiglio
regionale", perché avevo chiesto anche quella modifica. Per quanto
riguarda poi il fatto di votare e di fare l'incontro dopo, poiché
questo incarico è scaduto già a ottobre, possiamo benissimo
approvare a gennaio, dopo che abbiamo fatto la Commissione, anche
perché nella convenzione non c'è scritto. La convenzione è una
pagina e dice soltanto che la Regione Valle d'Aosta conferisce
all'Ing. Zublena l'incarico di prestare ogni consulenza che abbia
ad occorrere sui problemi di rilevamento di dati climatologici, di
inquinamento atmosferico, di radioattività ambientale, ma è del
tutto generica.
(......Interruzione del Presidente della Giunta ...)
Appunto per quello è maggiormente necessario. Era già così
l'anno scorso, rimane così quest'anno, andiamo a vedere in
Commissione che cosa è stato fatto, quali sono le esigenze che ci
sono, come si raccorda questo con la legge regionale approvata su
questi argomenti. Fra l'altro c'è anche un errore nell'indicazione
della legge, perché la legge regionale n. 94/86 non esiste: l'anno
è sbagliato. E insisto comunque nel chiedere che sia rinviato in
Commissione, che sia modificato "Giunta" con "Consiglio
regionale".
PRESIDENTE:
Pongo in votazione la proposta di rinvio
formulata dal Consigliere Riccarand:
ESITO DELLA VOTAZIONE
Presenti: 24
Votanti: 24
Favorevoli: 5
Contrari: 19
Il Consiglio non approva
PRESIDENTE:
Do lettura dell'emendamento proposto dal
Consigliere Riccarand:
"stesura del progetto che dovrà essere discusso e approvato
dal Consiglio regionale".
Pongo in votazione l'emendamento suddetto:
ESITO DELLA VOTAZIONE
Presenti: 25
Votanti: 25
Favorevoli: 5
Contrari: 20
Il Consiglio non approva
PRESIDENTE:
Pongo in votazione segreta la delibera in
oggetto:
VOTAZIONE A SCRUTINIO SEGRETO
ESITO DELLA VOTAZIONE
Presenti: 26
Votanti: 22
Favorevoli: 19
Contrari: 3
Astenuti: 4 (Chenuil, Dolchi, Mafrica, Tonino)
Il Consiglio approva
