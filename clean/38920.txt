Classificazione
ATTIVITÀ CULTURALI
BENI CULTURALI



Oggetto del Consiglio n. 2333 del 21 settembre 2016 - Resoconto
OGGETTO N. 2333/XIV - Interrogazione: "Organizzazione del
concerto dell'artista Goran Bregovic al Forte di Bard".
Rosset (Presidente) -
Con 29 Consiglieri presenti
possiamo iniziare i lavori pomeridiani, che riprenderanno, come
annunciato questa mattina, dai punti n. 8, n. 10 e n. 13 da parte
dell'Assessore Marguerettaz che era impegnato in mattinata. Punto
n. 8 dell'ordine del giorno. Ha chiesto la parola l'Assessore
Marguerettaz, ne ha facoltà.
Marguerettaz (UV) -
Grazie per aver voluto posticipare
gli atti ispettivi. Le domande del collega Bertin: "il costo
complessivo dell'evento riportato in premessa e quali valutazioni
siano state fatte in relazione alla gratuità". Il costo del
contratto di Bregovic ammonta a 26 mila euro oltre IVA; l'evento ha
sostituito il concerto che era stato previsto, ovviamente non nella
stessa data, di Ezio Bosso, che aveva cancellato per motivi di
salute. Il concerto quindi ha riproposto la formula che era stata
adottata per il primo concerto previsto, ovvero il 50 percento
delle spese sono state assorbite dal Forte di Bard e il 50 percento
dall'
Office régional du Tourisme
. Così come per altri
concerti che sono previsti nella rassegna
Musicastelle
, il
concerto aveva l'ingresso gratuito.
Seconda domanda: "la capienza della Piazza d'Armi del Forte di
Bard...". La capienza in presenza del palco è accordata per 860
posti, dopodiché in quella serata, in accordo con le Forze
dell'ordine presenti, sono state fatte entrare tutta una serie di
persone in modo graduale affinché venisse garantito l'ordine
pubblico. In virtù di quello che è stato fatto, nessun incidente e
nessuna situazione di pericolo è stata generata.
"Se corrisponde al vero l'attribuzione di 90 posti a sedere...":
il Forte di Bard da sempre, quando organizza dei concerti, ha circa
30 posti che sono i posti che vengono riservati ai
partner
,
ai fotografi, ai giornalisti, a soggetti che hanno la possibilità
di promuovere l'evento e di fare da cassa di risonanza; ovviamente
i posti che non sono occupati sono messi di nuovo a disposizione e
credo che sia accaduto così durante lo spettacolo, per cui i posti
che erano riservati per gli organi di stampa, per i fotografi e per
i partner sono stati poi messi a disposizione per gli altri.
Presidente -
Per la replica, ha chiesto la parola il
Consigliere Bertin, ne ha facoltà.
Bertin (ALPE) -
Questo dal punto di vista organizzativo
era un disastro annunciato: come si poteva pensare che un concerto
gratuito in pieno agosto fatto da un artista internazionale come
Bregovic non attirasse migliaia e migliaia di persone. Ricordo, tra
l'altro, che appena qualche anno fa lo stesso Bregovic a luglio,
concerto al quale avevo assistito anch'io, ad Aosta aveva in
pochissimo tempo venduto 1300 biglietti. Immaginiamoci ad agosto al
Forte di Bard, che ha anche un bacino più ampio nel Canavese, un
concerto gratuito: era inevitabile che, dal punto di vista
organizzativo, sarebbe successo un disastro e un disastro è stato:
un disastro per l'immagine della Valle d'Aosta e una serie di
proteste di ogni genere sui giornali, sui
social media
,
eccetera, francamente peggio non si poteva fare. Tutto era
prevedibile, anche perché quel sito non si presta a manifestazioni
del genere.
Lei oggi ha parlato di capienza massima di 800 persone, i
giornali dicono che alla fine ce n'erano 2000, poi lei mi ha detto
che non c'è stato nessun rischio per la sicurezza: o tutti ci
raccontano storie...certo, da un punto di vista della sicurezza,
con 2000 persone rispetto a 800 qualche rischio per la sicurezza
c'è stato, forse addirittura più del
Tor
dell'anno scorso.
L'organizzazione di questi eventi gratuiti costituisce un problema,
anche se si poteva facilmente prevedere che un concerto del genere
avrebbe richiamato migliaia e migliaia di persone. Dal punto di
vista generale, è un disastro, a cominciare dall'immagine della
Valle d'Aosta, anche da un punto di vista della comunicazione,
perché poi le proteste e le lamentele sono state molte. Ognuno di
noi credo abbia avuto poi indirettamente una serie di
sollecitazioni e lamentele. Mi pare che i concerti organizzati
all'interno di quella rassegna si siano svolti regolarmente, anche
perché avevano delle caratteristiche diverse; questo è evidente che
si sarebbe trasformato in un disastro da molti punti di vista,
anche per l'immagine della nostra Regione in pieno agosto con tutti
i turisti che rimangono ore a fare la coda, e poi non si capisce
per quale ragione, proprio per la logica che diceva anche
stamattina l'Assessore alla cultura: parliamo di far pagare e poi
non facciamo pagare questo spettacolo, che crea più problemi che
altro. Bisogna avere una logica quando si fanno le cose e in questo
caso credo che non esistesse una logica di buon senso.
