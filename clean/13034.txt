Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3990 del 30 novembre 1992 - Resoconto
OGGETTO N. 3990/IX Disegno di legge: "Aumento della spesa
annua per l'applicazione della legge regionale 5 marzo 1987, n. 12,
recante interventi per la realizzazione di iniziative promozionali
per la commercializzazione di prodotti regionali".
Presidente
Ha la parola il relatore Consigliere
Mostacchi.
Mostacchi (UV)
La legge regionale 5 marzo 1987, n. 12
prevede la concessione di contributi a imprese industriali,
artigianali, a cooperative produttrici di beni e servizi ed a loro
consorzi aventi sede nella Regione Valle d'Aosta, per la
partecipazione a mostre, fiere ed esposizioni in Italia ed
all'estero e per la partecipazione a delegazioni per l'attività di
promozione commerciale all'estero, nonché ad imprese commerciali, a
cooperative di commercianti e loro consorzi per la partecipazione a
mostre, fiere od esposizioni nella Regione Valle d'Aosta.
La legge, in 5 anni di attività, ha incontrato il favore degli
operatori economici valdostani che trovano in essa uno stimolo
all'allargamento dei mercati ed un incentivo alla promozione dei
loro prodotti, con prospettive vantaggiose per l'intera economia
valdostana. Nel corso dell'anno 1991 sono state inoltrate domande
di contributo per un importo complessivo di spesa di lire 515
milioni.
I dati mostrano che lo stanziamento iniziale di lire 100
milioni, aumentato successivamente con legge regionale 23 dicembre
1989, n. 85 a lire 250 milioni, non è più sufficiente sia per
l'aumento dei costi, sia per l'aumento del numero delle imprese
svolgenti attività promozionali.
Tenuto conto di tali considerazioni la Giunta regionale propone,
con l'allegato disegno di legge, l'aumento della spesa annua di
lire 400 milioni, portando così lo stanziamento complessivo a lire
650 milioni.
Presidente
Ringrazio il relatore e dichiaro aperta la
discussione generale sul testo del disegno di legge 452, chi chiede
la parola?
Nessuno chiede la parola, allora passiamo all'esame
dell'articolato.
Ricordo che la Commissione ha presentato un emendamento alla
lettera a) del terzo comma dell'articolo 1, emendamento che è in
coda agli allegati e c'è già il parere.
Se nessuno chiede la parola metterei in votazione l'emendamento
del quale do lettura.
Emendamento "Il punto a) del terzo comma dell'articolo 1 è
così sostituito:
a) per l'anno 1992, mediante riduzione di lire 400 milioni dello
stanziamento iscritto al capitolo 69020 della parte spesa del
bilancio di previsione della Regione per l'anno 1992, a valere
sull'accantonamento di lire 1.000 milioni previsto all'allegato 8
del bilancio stesso, per il provvedimento D.2.3. "Sviluppo e
ammodernamento del sistema economico e produttivo";"
Presidente
Pongo in votazione l'emendamento.
Esito della votazione:
Presenti e votanti: 26
Astenuti: 8 (Aloisi, Beneforti, Bondaz, Chiofalo, Limonet,
Pascale, Ricco e Trione)
Favorevoli: 18
Il Consiglio approva l'emendamento presentato dalla seconda
Commissione.
Presidente
Do lettura dell'articolo 1 emendato.
Articolo 1 (Aumento di autorizzazione di spesa)
1. La spesa annua per l'applicazione della legge regionale 5
marzo 1987, n. 12 recante "Interventi per la realizzazione di
iniziative promozionali per la commercializzazione di prodotti
regionali", già aumentata con legge regionale 23 dicembre 1989, n.
85, è ulteriormente aumentata, a decorrere dall'anno 1992, di lire
400 milioni.
2. L'onere derivante dall'applicazione della presente legge
graverà sul capitolo 47810 del bilancio preventivo della Regione
per l'anno 1992 e sui corrispondenti capitoli dei bilanci per gli
anni successivi.
3. Alla copertura della spesa di cui al comma uno si
provvede:
a) per l'anno 1992, mediante riduzione di lire 400 milioni dello
stanziamento iscritto al capitolo 69020 della parte spesa del
bilancio di previsione della Regione per l'anno 1992, a valere
sull'accantonamento di lire 1.000 milioni previsto, per il
provvedimento D.2.3. "Sviluppo e ammodernamento del sistema
economico e produttivo";
b) per gli anni 1993 e 1994, mediante utilizzo per lire 800
milioni delle risorse iscritte al capitolo 69020 del bilancio
pluriennale 1992-1994;
c) per gli anni successivi, gli oneri previsti dalla presente
legge saranno iscritti con la legge di approvazione dei relativi
bilanci.
Presidente
Pongo in votazione l'articolo 1.
Esito della votazione:
Presenti e votanti: 26
Astenuti: 8 (Aloisi, Beneforti, Bondaz, Chiofalo, Limonet,
Pascale, Ricco e Trione)
Favorevoli: 18
Il Consiglio approva.
Presidente
Do lettura dell'articolo 2.
Articolo 2 (Variazioni di bilancio)
(...Omissis...)
Presidente
Pongo in votazione l'articolo 2.
Esito della votazione:
Presenti e votanti: 26
Astenuti: 8 (Aloisi, Beneforti, Bondaz, Chiofalo, Limonet,
Pascale, Ricco e Trione)
Favorevoli: 18
Il Consiglio approva.
Presidente
Do lettura dell'articolo 3.
Articolo 3 (Dichiarazione d'urgenza)
1. La presente legge è dichiarata urgente ai sensi del comma tre
dell'articolo 31 dello Statuto speciale ed entrerà in vigore il
giorno successivo a quello della sua pubblicazione nel Bollettino
ufficiale della Regione.
Presidente
Pongo in votazione l'articolo 3.
Esito della votazione:
Presenti e votanti: 26
Astenuti: 8 (Aloisi, Beneforti, Bondaz, Chiofalo, Limonet,
Pascale, Ricco e Trione)
Favorevoli: 18
Il Consiglio approva.
Presidente
Possiamo passare alla votazione della legge
nel suo complesso.
Esito della votazione:
Presenti e votanti: 26
Astenuti: 8 (Aloisi, Beneforti, Bondaz, Chiofalo, Limonet,
Pascale, Ricco e Trione)
Favorevoli: 18
Il Consiglio approva.
