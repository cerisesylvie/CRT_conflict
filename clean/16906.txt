Classificazione
UNIONE EUROPEA E RAPPORTI INTERNAZIONALI


Resoconto integrale del dibattito dell'aula
Oggetto del Consiglio n. 218 del 11 novembre 1998 - Resoconto
SÉANCE DU 12 NOVEMBRE 1998 (MATIN)
OGGETTO N. 218/XI Modificazioni delle disposizioni di attuazione
della normativa applicativa in Valle d'Aosta del Regolamento (CE)
950/97 approvata con deliberazione del Consiglio regionale del 17
dicembre 1997, n. 2907/X.
Deliberazione Il Consiglio
Richiamato il reg. (CE) 950/97 del Consiglio del 20 maggio 1997,
relativo al miglioramento dell'efficienza delle strutture
agricole;
Richiamata la legge regionale 14 gennaio 1998, n. 2
"Applicazione in Valle d'Aosta delle disposizioni comunitarie
relative al miglioramento dell'efficienza delle strutture
agrarie";
Richiamato il comma 1 dell'articolo 2 della legge sopracitata il
quale dispone che le disposizioni applicative del reg. (CE) 950/97
sono adottate con deliberazione del Consiglio regionale;
Richiamata la deliberazione 17 dicembre 1997, n. 2907/X
"Disposizioni di attuazione della normativa regionale applicativa
in Valle d'Aosta del Regolamento (CE) 950/97";
Atteso che è necessario apportare delle modificazioni alle
disposizioni applicative allo scopo di tener conto delle
prescrizioni fornite dalla Commissione Europea con lettera del
22.07.1998, prot. SG (98) D/6080;
Atteso che gli uffici competenti, a seguito di una prima
applicazione delle disposizioni di cui sopra, hanno rilevato la
necessità di definire con maggior dettaglio alcuni punti allo scopo
di facilitare la loro applicazione e comprensione;
Ritenuto, pertanto, doveroso apportare alle disposizioni
applicative contenute nella deliberazione del Consiglio regionale
n. 2907/X del 17 dicembre 1997 alcune modificazioni e
integrazioni;
Richiamata la deliberazione della Giunta regionale n. 4853 in
data 30 dicembre 1997 concernente l'approvazione del bilancio di
gestione per l'anno 1998 e per il triennio 1998/2000, con
attribuzione alle strutture dirigenziali di quote di bilancio e
degli obiettivi gestionali correlati e di disposizioni applicative,
nonché la circolare n. 02 in data 15 gennaio 1998 (prot. n. 861/5
FIN);
Visto l'articolo 8 del decreto legislativo 22 aprile 1994, n.
320, come modificato dall'articolo 1 del decreto legislativo 16
febbraio 1998, n. 44, in ordine alla sottoposizione dell'atto a
controllo;
Visto il parere favorevole rilasciato dal Direttore della
Direzione Regolamenti comunitari e Sviluppo Zootecnico
dell'Assessorato dell'Agricoltura e Risorse Naturali, in vacanza
del posto di capo del Servizio Interventi Comunitari e affari
generali, ai sensi del combinato disposto degli articoli 13, comma
1, lettera a) e 59, comma 2 della legge regionale 23 ottobre 1995,
n. 45, sulla legittimità della presente deliberazione;
Vista la legge regionale 14 gennaio 1998, n. 2, in ordine alla
competenza del Consiglio regionale;
Visto il parere della III Commissione consiliare permanente ed
il nuovo testo predisposto dalla commissione stessa;
Delibera
A) di approvare le sottoindicate modificazioni ed integrazioni
all'Allegato A alla deliberazione del Consiglio regionale n. 2907/X
del 17 dicembre 1997:
1) il punto 8.3 del paragrafo 8. (Agevolazioni), capitolo 1,
parte B (disposizioni specifiche) dell'Allegato A alla
deliberazione del Consiglio regionale 2907/X/1997 è sostituito dal
seguente:
"8.3) limitatamente ai seguenti investimenti:
- realizzazione e ristrutturazione di strutture per
l'allevamento;
- realizzazione e ristrutturazione di strutture destinate al
magazzinaggio, alla conservazione, alla prima trasformazione, alla
maturazione e all'imballaggio dei prodotti agricoli;
- realizzazione e ristrutturazione di strutture destinate ai
macchinari e alle attrezzature agricole;
- realizzazione e ristrutturazione di impianti di irrigazione,
pozzi, reti di drenaggio, ecc;
- realizzazione e ristrutturazione di strade rurali;
- miglioramento e sistemazione di superfici agricole;
- realizzazione e ristrutturazione di allacciamenti (individuali
e collettivi) alle reti pubbliche di approvvigionamento idrico,
elettrico o di energie alternative;
- impianto, reimpianto o riconversione di colture
pluriennali,
la Regione Valle d'Aosta concede, a suo totale carico, una
maggiorazione di 10 punti percentuali rispetto all'aliquota del 45
percento fissata al punto 8.2), primo trattino";
2) Alla fine del punto 11.5 del paragrafo 11 (Procedura e
tempistica), capitolo 1, parte B (disposizioni specifiche) è
aggiunta la seguente frase:
"L'Assessorato dell'Agricoltura e Risorse Naturali, per esigenze
legate alla programmazione finanziaria, periodo 1994-1999
(obiettivo 5a), ha facoltà di stabilire tempi di realizzazione più
brevi rispetto a quelli indicati ai punti b) e c)";
3) La prima frase del paragrafo 12 (validità del piano),
capitolo 1, parte B (disposizioni specifiche) è sostituita dalla
seguente:
"Salvo i casi di forza maggiore riconosciute dalla Commissione
tecnica o di proroghe concesse dalla stessa, la validità del piano
decade per gli interventi che, entro i termini fissati, non
risultino essere stati completati";
4) La prima frase della lettera d) del punto 13.1 del paragrafo
13 (revoca degli aiuti), capitolo 1, parte B (disposizioni
specifiche) è sostituita dalla seguente:
"d) il richiedente non mantenga, per tutta la durata del vincolo
di destinazione, una superficie agraria dell'azienda di dimensione
almeno pari a quella minima che ha consentito l'erogazione
dell'aiuto";
5) La lettera b) del punto 8.3 del paragrafo 8 (limitazioni),
capitolo 2, parte B (disposizioni specifiche) è sostituita dalla
seguente:
"b) assunzione della titolarità dell'azienda nel caso in cui il
coniuge cedente non risulta essere iscritto all'INPS negli elenchi
nominativi dei coltivatori diretti nei tre anni precedenti".
B) di sottoporre la presente deliberazione al controllo della
Commissione di Coordinamento per la Valle d'Aosta, ai sensi del
decreto legislativo 16 febbraio 1998, n. 44.
Président Y a-t-il des interventions? Cet acte a reçu l'avis
favorable de la IIIème Commission avec l'élaboration du texte de
l'acte même.
Je soumets au vote le point n° 47:
Conseillers présents et votants: 31
Pour: 31
Le Conseil approuve à l'unanimité.
