Classificazione
CONSIGLIO REGIONALE
Attività consiliare d'aula



Oggetto del Consiglio n. 1018 del 17 novembre 2021 - Resoconto
OBJET N° 1018/XVI - Communications du Président de la
Région.
Bertin (Presidente) -
Punto n. 2 all'ordine del giorno.
Presidente Lavevaz ne ha facoltà.
Lavevaz (UV) -
Non posso che aprire queste comunicazioni
con un aggiornamento rispetto alla situazione della pandemia nella
nostra regione. Gli ultimi dieci giorni, come abbiamo potuto vedere
tutti, hanno segnato un netto incremento dei contagi registrati
anche in Valle d'Aosta. L'aumento registrato in altre zone d'Italia
ha raggiunto anche il nostro territorio, con numeri che devono fare
in qualche modo riflettere per la prospettiva e la rapidità della
crescita di questi dati. Non mi stanco di ripetere l'appello a
tutti i Valdostani: abbiamo uno strumento potentissimo, quello
della vaccinazione, che dobbiamo utilizzare insieme per scongiurare
peggioramenti e restrizioni.
Un anno fa vivevamo uno dei picchi della pandemia, con il
contagio che aveva messo in forte difficoltà il nostro sistema
sanitario. Se oggi non siamo in quelle condizioni è perché una gran
parte della nostra popolazione si è fatta carico di questa
responsabilità comune, ma l'emergenza non è finita, registriamo di
nuovo dei casi gravi che devono essere trattati in terapia
intensiva e nei giorni scorsi abbiamo purtroppo dovuto far fronte
alla morte di altre persone colpite dal virus. Ancora oggi, quindi,
siamo chiamati alla responsabilità comune, questo nell'interesse di
tutti, del nostro sistema sociale ed economico, per dimostrarci una
comunità capace di solidarietà e di coesione.
Je profite également de cet espace pour vous informer que jeudi
11 novembre j'ai rencontré, avec les assesseurs Bertschy et Caveri
et le conseiller secrétaire Jordan, deux Conseillers d'État du
Canton du Valais. Nous avons reçu au Palais régional Franz Ruppen,
chef du Département de la mobilité, du territoire et de
l'environnement, et Christophe Darbellay, chef du Département de
l'économie et de la formation. Cette rencontre marque un
redémarrage des relations structurées entre les administrations de
part et d'autre du Grand Saint Bernard. Ensemble nous avons décidé
de reconstituer le Conseil Valais-Vallée d'Aoste, organe qui avait
été créé en 1990 et qui avait été conçu comme espace de partage
pour des relations constantes avec l'administration valaisanne.
Cette première rencontre a abordé, entre autres, la question des
perspectives du tunnel du Grand Saint Bernard et des voies d'accès
au tunnel, mais aussi l'état de l'art de coopération entre nos deux
réalités dans le programme Interreg Italie-Suisse. L'avenir à court
terme voit également la Coupe du Monde de ski avec sa piste
transfrontalière et le millénaire de Saint Bernard qui sera célébré
en 2023.
Vi segnalo, infine, che domani al Castello Cantore si svolgerà
l'avvicendamento del comando per il Centro addestramento alpino.
Conto di partecipare all'evento, compatibilmente con i lavori del
Consiglio. Il generale di brigata Matteo Spreafico passerà il
proprio ruolo al generale di brigata Marcello Orsi. Ho incontrato
entrambi nei giorni scorsi, nella vigilia di questo momento
importante di cambiamento. In questa sede voglio ringraziare il
generale Spreafico, per il lavoro fatto in questi anni di servizio
al suo e al nostro territorio. Sono felice di dare il benvenuto al
generale Orsi, augurandogli di continuare il percorso di continua
collaborazione con l'esercito e garantendo fin d'ora la
collaborazione stretta e franca che da sempre contraddistingue il
rapporto tra la Valle d'Aosta e i suoi alpini.
