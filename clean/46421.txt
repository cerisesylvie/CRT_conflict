Classificazione
MINORANZE ETNICHE E MOVIMENTI MIGRATORI
UNIONE EUROPEA E RAPPORTI INTERNAZIONALI



Oggetto del Consiglio n. 2860 del 12 ottobre 2023 - Resoconto
OGGETTO N. 2860/XVI - Approvazione di mozione: "Sostegno alla
richiesta del Governo spagnolo di includere il catalano, il basco e
il galiziano nel regime linguistico dell'Unione europea".
Bertin (Presidente) -
Se siete d'accordo e non è un
problema illustro molto brevemente da qui la mozione e lo farò in
modo estremamente sintetico vista l'ora. Il Governo spagnolo
nell'agosto scorso ha presentato nella riunione del Consiglio
dell'Unione europea una richiesta di includere il catalano, il
basco e il galiziano nel regime linguistico dell'Unione europea.
Come si sa, fino ad ora le lingue dell'Unione sono le lingue degli
Stati, non vi sto a leggere il lungo elenco in materia che è
facilmente trovabile ed è disciplinato da un regolamento del 1958
dell'Unione europea. Come si sa, la lingua ufficiale dello Stato
spagnolo è il castigliano, ma il catalano, il basco e il galiziano
sono lingue ufficiali delle rispettive comunità autonome. Se fosse
accettato a livello europeo l'inserimento anche delle lingue
regionali all'interno del regime linguistico europeo, avrebbe
certamente un significato importante, non soltanto simbolico,
dell'attenzione o del pluralismo linguistico istituzionale
all'interno dell'Unione europea, una portata certamente
significativa, e credo che rispetterebbe anche quel motto
dell'Unione europea: "Uniti nella diversità". La diversità e i
diritti devono essere, a mio avviso, un elemento caratterizzante
nell'Unione europea. Per questo e per altri motivi che non sto qui
ad illustrare, anche in ragione dell'ora, il Consiglio regionale
esprime il proprio pieno sostegno alla richiesta del Governo
spagnolo di includere il catalano, il basco e il galiziano nel
regime linguistico europeo e nell'esprimere il proprio sostegno
invita il Governo italiano in sede di ulteriore esame, che potrà
essere molto probabilmente il 24 ottobre prossimo nella riunione
del Consiglio dell'Unione europea, di fare propria tale posizione
di sostegno a questa richiesta. L'illustrazione è stata fatta, la
discussione generale è aperta. Se qualcuno vuole intervenire, è
invitato a prenotarsi. Consigliere Lucianaz, a lei la parola.
Lucianaz (RV) -
Comme on fait-il à ne pas voter cette
motion?
Lo probléma l'é bièn cller. L'é que sé no prédzèn
patoué, sen de Valdotèn, l'arpitàn l'é eun mo cougnù deun to lo
mondo di lenguiste é pa maque di lenguiste.
Seutta ipocrizì de sotin-ì justemàn eunna lenva comme lo
catalàn, lo galisièn é lo basque areuvvo pa a comprende comme
seutta majoranse é surtoù vo, prézidàn, v'ouèi lo coadzo de dipensé
de paolle eun vardèn aprì pi de 9 mèise ma réquèta de prédjì la
lenva valdoténa deun seutta Assembloù é v'ouèi panco bailla-me an
reponsa. Vergogne!
Traduco: visto che il mio impegno è stato quello di dire che
parlo nella lingua valdostana, la millenaria lingua di questa
terra. Ho solo ripreso il Presidente del Consiglio e la maggioranza
che dopo oltre nove mesi dalla richiesta di utilizzare la lingua
franco-provenzale definita "arpitano" popolarmente, in quest'Assise
ancora non ho ottenuto soddisfazione. Questa maggioranza, questo
Governo e questo Presidente del Consiglio sprona a favore,
giustamente, di lingue riconosciute da Governi autonomi nelle
proprie terre. Dire ridicoli è dire poco, in ogni caso avevo letto
nel mese di marzo in quest'aula la richiesta dei deputati Manes e
Steger del Südtiroler Volkspartei a favore del riconoscimento delle
lingue minoritarie in Europa, proprio per garantire questa
sensibilità verso... avevano scritto: "Il recepimento della Carta è
una delle condizioni richieste dalle Istituzioni europee, in
particolare il Consiglio d'Europa per l'adesione di nuovi Paesi nel
contesto europeo. Si ritiene pertanto opportuno che anche l'Italia
faccia la sua parte riconoscendo". Il francoprovenzale è stato
riconosciuto dall'Italia, ne abbiamo già discusso ampiamente questa
primavera e non sto a ritornare su quest'argomento.
Il fatto è che questa maggioranza, l'Union Valdôtaine, la Stella
Alpina, il PD, les Autonomistes, che non so quanti sono, non
sostengono la lingua dei Valdostani, bravi, per carità, continuiamo
ad aiutare tutte le popolazioni che lottano per le proprie lingue.
Sapete, di lingue ne abbiamo a bizzeffe: abcasa, afrikaans, ainu,
altai, aragonese, aramaico, armeno, basco, berbero, calmucco,
cantonese, catalano, ceco, cherokee, corso, fiammingo, frisone,
francese, francoprovenzale, gaelico, galiziano, hawaiano, hindi,
eccetera. Le lingue utilizzate al mondo - è un po' datata questa
ricerca - sono 7.151 al 2022, 23 lingue più diffuse coprono il 50%
della popolazione mondiale, mentre altre 200 lingue arrivano
all'88%, il 40% delle lingue ancora esistenti al mondo ha meno di
1.000 parlanti ed è a rischio di estinzione. La più utilizzata è il
cinese mandarino e poi l'inglese, lo spagnolo, l'hindi. L'inglese è
quella con più numero di locutori essendo conosciuta praticamente
nel mondo intero.
La mia difesa della mia lingua,
lo valdotèn
, popolarmente
definito patois, e Joseph Henriet corregge ogni volta che
utilizziamo il termine "patois" anche correttamente... da qualcuno
è definito una variante standard, una lingua standard, i detrattori
lo chiamano un dialetto standardizzato. Non è altro che una lingua,
una lingua caratterizzata da regole fissate di grammatica e di
grafia e da supporto legislativo e anche internazionale. Può
comprendere un riconoscimento ufficiale ma anche un solo
riconoscimento consuetudinario nell'ambito letterario: ad esempio,
pubblicazioni di grammatiche, di dizionari, di libri di testo che
hanno sia la forma scritta che la forma parlata. La variante
standard può essere stabilita con o senza l'ausilio di
un'istituzione che la regola, come, ad esempio, l'Accademia della
Crusca in Italia o l'Accademia reale spagnola. Io sono testimone di
un tentativo di creare une Académie de la langue au Centre d'études
de Saint-Nicolas, avevamo coinvolto tutte le Associazioni
valdostane che utilizzavano il francoprovenzale, da "Les Amis de la
Bataille des reines" agli sport populaires, al Téâtre populaire
Charaban, eccetera. Le strutture regionali si sono opposte. Abbiamo
anche noi un nemico che ci impedisce di utilizzare, di diffondere e
di dare prestigio alla nostra lingua, una volta era lo Stato
unitario, poi è arrivato il Fascismo, adesso abbiamo i partiti al
Governo, che sempre continuano a ostacolare il riconoscimento
ufficiale di questa lingua e la sua diffusione.
Non volete voi, Signori della maggioranza, dare prestigio alla
nostra lingua, non volete voi che la nostra lingua abbia tutti i
riconoscimenti di cui ha diritto, esattamente come il catalano, il
basco e il galiziano, per cui convintamente noi votiamo questa
mozione. Sapete come la pensiamo, sono ancora in attesa che il
Presidente del Consiglio si decida a lasciarmi intervenire, come la
stragrande maggioranza dei presenti che sono in grado di utilizzare
questa lingua. Sappiate che sicuramente questa mozione passerà, voi
il risultato lo avrete ottenuto, ma vi dovete vergognare di fronte
ai Valdostani che alla loro lingua continuano a tenere con amore e
con orgoglio. Bon travail.
Presidente -
Non ci sono altri? Faccio soltanto alcune
precisazioni e non entro nel merito di una discussione e di
polemiche che mi paiono francamente fuori tema rispetto alla
mozione. Ricordo che il catalano, il basco e il galiziano sono
lingue ufficiali delle Comunità autonome in questione, sono lingue
che, tra l'altro, riguardano anche diversi territori, anche diversi
Stati, ma che hanno soprattutto l'ufficialità. Non è questo il caso
del francoprovenzale, questa è la differenza sostanziale e per
questa ragione non può essere paragonato uno con l'altro. Questo è
l'aspetto formale, poi ognuno fa le proprie valutazioni in merito.
La storia della Valle d'Aosta è lì e questi sono i risultati.
Per quanto riguarda invece l'aspetto inerente il piccolo
tassello dell'utilizzo del francoprovenzale in quest'Assemblea, è
stata convocata la Commissione Regolamento e, come detto in
quell'occasione e come anche riferito all'attuale rappresentante
della Commissione come al precedente, sono certo che per la
Commissione, almeno per quel che mi riguarda, l'impegno è preso ed
è quello di affrontare con serietà la questione che è sul tavolo da
tanti anni e riuscire a dirimerla nel più breve tempo possibile
così da chiarire tale aspetto. Questo è l'impegno e, per quello che
mi riguarda, lo porteremo avanti in modo serio. Il resto sono
considerazioni che poco hanno a che fare né con la mozione, né con
l'impegno preso dal Consiglio regionale in passato.
Consigliere Lucianaz, a lei la parola.
Lucianaz (LEGA VDA) -
Pour vous ce sont peut-être des
considérations qui comptent peu. Vous n'avez peut-être aucun
intérêt à défendre notre langue et vous êtes libre de le faire et
vous êtes libre de continuer avec votre italien. Il n'y a aucun
souci. Les Valdôtains connaissent bien l'italien et ils
l'utilisent, toutefois, nous avons une langue à nous... cela dépend
de votre sensibilité, donc vous êtes libre de continuer dans cette
direction et, comme vous, le parti de l'Union Valdotaine, le parti
de la Stella Alpina, le parti du PD et tous les mouvements qui sont
au Gouvernement aussi. Vous ne voulez pas défendre votre langue qui
est reconnue par une loi italienne et non pas seulement le Statut
de l'autonomie. Cette majorité ne veut pas le nommer, ne veut pas
se prendre en charge de défendre notre langue, mais tant pis. On
vous connaît bien, mais au contraire c'est une loi d'État qui
reconnaît le franco-provençal et je l'ai dit maintes fois, vous
voulez continuer dans cette direction, vous êtes libre de le faire,
mais je continuerai à parler de plus en plus ma langue ici à
l'intérieur. On va voir comment on s'en sortira.
Presidente -
Non vedo altre prenotazioni. La discussione
generale è chiusa. Il Governo intende replicare? Mettiamo in
votazione. La votazione è aperta. La votazione è chiusa.
Presenti, votanti e favorevoli: 33
La mozione è approvata all'unanimità.
