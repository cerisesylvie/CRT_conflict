Classificazione
ASSISTENZA SOCIALE
MINORANZE ETNICHE E MOVIMENTI MIGRATORI
Movimenti migratori


Resoconto integrale del dibattito dell'aula
Oggetto del Consiglio n. 1666 del 22 novembre 1995 - Resoconto
SEDUTA POMERIDIANA DEL 23 NOVEMBRE 1995
OGGETTO N. 1666/X Disegno di legge: "Promozione di servizi a
favore di cittadini extracomunitari".
Articolo 1 (Finalità)
1. La Regione autonoma Valle d'Aosta, in armonia con le leggi in
vigore, finanzia i Comuni, i loro consorzi e le Comunità montane
che, anche in collaborazione con associazioni di volontariato, enti
privati e cooperative sociali, promuovono servizi di accoglienza di
primo e secondo livello, di orientamento, di informazione e di
integrazione culturale a favore dei cittadini extracomunitari, allo
scopo di garantire agli stessi il superamento delle difficoltà che
ostacolano il loro inserimento nella vita sociale e nelle attività
produttive locali.
Articolo 2 (Destinatari)
1. Destinatari dei servizi di cui all'articolo 1 sono i
cittadini extracomunitari residenti, temporaneamente domiciliati
ovvero occasionalmente presenti nei comuni della Valle d'Aosta in
possesso di regolare permesso di soggiorno.
Articolo 3 (Gruppo di lavoro)
1. E' istituito un gruppo di lavoro per la programmazione degli
interventi a favore di cittadini extracomunitari. Il gruppo di
lavoro è costituito con deliberazione della Giunta regionale ed è
composto da:
a) l'Assessore regionale alla sanità ed assistenza sociale, con
funzione di coordinatore;
b) un funzionario del Servizio affari generali, assistenza e
servizi sociali dell'Assessorato della sanità ed assistenza
sociale;
c) un rappresentante dei comuni della Valle d'Aosta designato
dall'Associazione nazionale dei comuni italiani (ANCI);
d) l'Assessore del Comune di Aosta competente in materia di
politiche sociali;
e) un funzionario dell'Assessorato del Comune di Aosta
competente in materia di politiche sociali;
f) il Consigliere regionale presidente della Commissione
consiliare permanente competente in materia di politiche
sociali;
g) un funzionario della Presidenza della Giunta;
h) un rappresentante delle associazioni che operano nel settore
dell'erogazione dei servizi a cittadini extracomunitari, designato
dalle stesse;
i) un funzionario della Questura;
l) un rappresentante dell'Agenzia del lavoro;
m) un rappresentante dell'Ufficio del lavoro e della massima
occupazione.
Articolo 4 (Procedure)
1. L'istanza per l'ammissione ai finanziamenti di cui
all'articolo 1 dev'essere presentata, a cura del rappresentante
pro-tempore degli enti di cui all'articolo 1, al Servizio affari
generali, assistenza e servizi sociali dell'Assessorato della
sanità ed assistenza sociale.
2. L'istanza deve essere corredata della seguente
documentazione:
a) dettagliato progetto istitutivo o gestionale del servizio per
il quale viene richiesto il contributo;
b) dettagliato preventivo di spesa.
3. Il vice-dirigente dell'Ufficio assistenza sociale, previdenza
e assicurazioni sociali, responsabile del procedimento, istruisce
la pratica nei trenta giorni successivi al ricevimento dell'istanza
e provvede ad inviarla al gruppo di lavoro, di cui all'articolo 3,
per il parere.
4. Le istanze presentate sono sottoposte al parere consultivo
del gruppo di lavoro di cui all'articolo 3.
5. I finanziamenti sono concessi con deliberazione della Giunta
regionale entro novanta giorni dalla data di presentazione
dell'istanza.
6. I finanziamenti concessi a norma della presente legge sono
liquidati previa presentazione di idonei giustificativi delle spese
sostenute.
Articolo 5 (Determinazione e copertura degli oneri)
1. Gli oneri derivanti dall'applicazione della presente legge
sono valutati per l'anno 1995 in lire 300.000.000 e, a titolo
indicativo, per gli anni 1996 e 1997 in annue lire 300.000.000.
2. Gli oneri di cui al comma 1 gravano sul capitolo 58510
(Contributi ai comuni per l'assistenza ai cittadini
extracomunitari) della parte spesa del bilancio di previsione della
Regione per l'anno 1995 e sui corrispondenti capitoli dei futuri
bilanci e trovano copertura negli stanziamenti ivi iscritti.
3. A decorrere dal 1996 gli oneri, necessari per l'applicazione
della presente legge, possono essere rideterminati annualmente con
legge di bilancio, ai sensi dell'articolo 15 della legge regionale
27 dicembre 1989, n. 90 (Norme in materia di bilancio e di
contabilità generale della Regione Autonoma Valle d'Aosta).
Articolo 6 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Presidente Ha chiesto la parola il relatore, Consigliere
Squarzino Secondina.
Squarzino (VA) Questo disegno di legge si inserisce in un
momento in cui, a livello nazionale, avviene un acceso dibattito
riguardante gli extracomunitari e le modalità di controllo di
questo fenomeno. E' un momento in cui si confrontano due grosse
esigenze, la domanda di legalità da una parte, ma anche la domanda
di rispetto dei diritti umani e della solidarietà dall'altra.
La risposta data presenta ancora molte ambiguità, come
dimostrano le difficoltà di applicare le norme emanate e spero che
il dibattito parlamentare possa eliminare questa ambiguità e che
siano cancellate le norme che prevedono che per gli stessi reati ci
siano delle pene diverse a seconda se chi ha commesso il reato è un
cittadino italiano o se è un cittadino proveniente da paesi non
appartenenti all'Unione Europea.
Qui però non trattiamo il problema sotto questo aspetto, ma
cerchiamo solo di dare alcune risposte parziali al problema.
Diciamo che è stato un po' casuale, è stato un fatto contingente
che ha indotto la Giunta e l'Assessorato a presentare questo
disegno di legge, però è un disegno di legge che ha una sua
validità in quanto dicevo dà una risposta, seppure parziale, ad un
problema.
Non è una legge quadro, fra l'altro diciamo che anche fra noi in
Valle ci sono diversi strumenti che danno già delle risposte ad
alcuni bisogni specifici posti dalla presenza di cittadini
extracomunitari in Valle. Faccio degli esempi.
Per quanto riguarda la formazione professionale ricordo
l'agenzia del lavoro, che è chiamata nei suoi piani triennali di
politica del lavoro a tener conto delle esigenze di formazione di
questi cittadini e a predisporre, come già è stato fatto negli anni
scorsi, delle iniziative apposite o ad organizzare corsi specifici
o anche strategie per favorire l'inserimento dei cittadini
all'interno del mercato del lavoro. Ci sono anche le iniziative
delle 150 ore, iniziative di carattere linguistico espressamente
mirate a cittadini di lingua araba o anche di lingua slava. Teniamo
conto che la conoscenza della lingua è uno dei modi attraverso cui
avviene l'integrazione dello straniero nella società italiana.
Vi sono poi iniziative più generali di educazione alla cultura
della pace, della mondialità, della multiculturalità, che sono
dimensioni sempre più importanti per costituire quel tessuto vivo
di una comunità che in tempi brevi dovrà prepararsi a vivere la
dimensione che caratterizzerà l'Europa del terzo millennio: la
dimensione interetnica, plurilinguistica, pluriculturale. Esiste
già un ambito per queste iniziative, per questa educazione alla
pace e alla mondialità, ed è il comitato per la cooperazione con i
paesi in via di sviluppo, che collabora in questo campo insieme
anche ad alcuni istituti come l'Irssae o allo stesso
associazionismo.
Ma veniamo alla nostra legge. Con questa legge si vogliono
favorire le iniziative degli enti locali che, preso atto di alcune
esigenze che si verificano sul loro territorio, intendono
predisporre servizi che consentono di favorire l'inserimento nel
tessuto sociale e lavorativo della loro comunità di cittadine e
cittadini provenienti da paesi non appartenenti all'U.E.. Sono
state indicate alcune tipologie di servizio nell'articolo 1, i
servizi di prima e seconda accoglienza, i servizi di orientamento e
di informazione, i servizi di integrazione culturale. Per
quest'ultimo tipo di servizio andrebbe esplicitato che ci si
riferisce anche all'attività di integrazione di tipo scolastico,
cioè a quegli interventi e a quei supporti educativi che le scuole
mettono in opera ogni qualvolta nelle classi vengono inseriti
bambini provenienti da altri paesi, che hanno bisogno di uno
specifico supporto linguistico. Penso, ad esempio, ai cosiddetti
mediatori culturali.
Fra l'altro, pensando a quanto cominci ad essere esteso qui in
Valle il fenomeno di inserimento di bambini che provengono da paesi
diversi dal nostro per area linguistica, sarebbe opportuno che
l'Assessorato alla pubblica istruzione si facesse promotore di una
richiesta presso l'Irssae perché sia elaborato un progetto
scolastico, specifico, di didattica per insegnare l'italiano e il
francese a chi è di altra madrelingua; proprio un progetto che sia
un supporto per i docenti, in modo che la scuola valdostana sia
attrezzata ad accogliere in modo positivo e proficuo i sempre più
numerosi bambini, chiamiamoli stranieri, che arrivano nelle nostre
classi.
Nel testo della legge è suggerito, per rispondere a questi
bisogni e per organizzare questi servizi, il ricorso ad
associazioni di volontariato e del privato sociale, che sono
considerati preziosi collaboratori, non solo nella fase di
realizzazione ma anche nella fase ideativa, propositiva,
progettuale della attività. Chiaramente a livello istituzionale è
l'ente locale il referente essenziale per questi servizi; questo
elemento non vuol togliere nulla all'iniziativa delle associazioni,
ma vuol sottolineare il fatto che è l'ente locale che per così dire
fa propri, sponsorizza questi servizi e si preoccupa di inserirli
all'interno del proprio territorio ed anche in modo tale che siano
coordinati con le attività che sul territorio si svolgono.
La legge non indica i tipi di servizio, in quanto questi nascono
proprio come una risposta forse diversa da zona a zona ai bisogni
che la comunità percepisce e presenta all'ente pubblico, il quale,
se condivide la necessità di rispondere a quel bisogno, si fa
carico di sostenere l'iniziativa.
La legge indica anche la procedura che gli enti locali devono
seguire per accedere ai finanziamenti. Questa legge consente
inoltre di formalizzare la costituzione di un gruppo di lavoro, che
ha il compito sì di esprimere un parere sui progetti presentati dai
vari enti locali, ma anche (e io direi soprattutto) di programmare
interventi a favore di cittadini provenienti da paesi non
appartenenti all'U.E.. E' un gruppo di lavoro che si è costituito
un po' sul campo in questi due anni, si è sentita l'esigenza di
mettere insieme attorno ad un tavolo persone che appartengono ad
ambiti diversi. Era un gruppo formalizzato solo con una delibera, a
questo punto acquista una funzione più chiara.
E' importante che ci sia un luogo in cui siano presenti e
possano confrontarsi fra loro responsabili di settori diversi di
attività, persone che per il loro ruolo istituzionale o anche
professionale sono in grado di conoscere, da punti di vista
diversi, i problemi che riguardano situazioni di cittadine e di
cittadini che provengono da paesi non appartenenti all'U.E., ma che
vivono in Valle. Questo consente di volta in volta di evidenziare
eventuali situazioni critiche, di formulare possibili risposte, ma
soprattutto consente di concordare le iniziative da proporre
all'amministrazione per prevenire l'insorgere di situazioni
critiche. In tal modo consente di articolare e arricchire il
ventaglio degli interventi finalizzati alla prevenzione dei bisogni
e di renderlo più aderente alla realtà.
Ancora una annotazione. Fra le finalità previste dalla presente
legge andrebbe inserita anche quella che mira a favorire il
ricongiungimento familiare, questo per consentire il raggiungimento
delle altre due finalità previste dall'articolo 1, ovvero
l'inserimento nella vita sociale e nell'attività produttiva locale,
così come è stato richiesto e motivato dalla Caritas Diocesana in
una lettera che credo sia arrivata ai consiglieri.
In questa lettera si chiede in modo esplicito che si faccia
riferimento al grave problema del ricongiungimento familiare e lo
si motiva non solo con la preoccupazione della Chiesa della
dimensione familiare, non solo per il fatto che fa parte di diritti
fondamentali della persona umana quello di formarsi una famiglia e
di vivere la dimensione propria con tutti i diritti e i doveri che
ne derivano, ma con il ricordo della storia della emigrazione di
tanti valdostani, in cui si segnalano casi di persone colpite a suo
tempo da un legislazione punitiva che permetteva difficilmente il
ricongiungimento familiare, anche solo nella vicina Svizzera.
Ricorda altresì la lettera che l'inserimento sociale del
cittadino extracomunitario verrebbe favorito dal ricongiungimento
familiare, in quanto si ricostituirebbe questo tessuto di rapporti
che aiuta la socializzazione nel territorio, nella scuola, nelle
strutture sanitarie, nella vita sociale, nelle strutture culturali,
sportive e via dicendo. Per questo motivo la sottoscritta presenta
degli emendamenti, che vanno proprio in questa direzione.
Presidente E' aperta la discussione generale.
Ha chiesto la parola il Consigliere Linty.
Linty (LN) Puntualmente, ogni anno, torna in quest'aula la
discussione sugli interventi che questa maggioranza intende
predisporre a favore di cittadini extracomunitari. Interventi per
nulla condivisi dal gruppo consiliare della Lega Nord, e che vanno
esattamente nella direzione opposta alle famose enunciazioni di
principio europeiste, elargite a piene mani da chi fa della
demagogia una bandiera sempre pronta ad essere issata sul pennone
più alto.
L'Europa ha scelto: la Germania, l'Inghilterra, il Belgio, la
Spagna, l'amata Francia hanno deciso, bisogna bloccare i flussi
migratori extracomunitari. L'Italia, ma questa non è una novità,
non ha scelto, non ha deciso ed è rimasta fuori dal trattato.
Mentre la Mitteleuropa avanza verso una società più civile,
rispettosa prima di tutto dei diritti della sua popolazione,
l'Italia scivola sempre più verso i lidi magrebbini, restando
l'unica porta aperta in tutta l'Europa per i flussi migratori
extracomunitari.
Fieri ed orgogliosi delle indiscutibili differenziazioni che
caratterizzano la nostra regione, constatiamo oggi come i bei
principi più volte sentiti in quest'aula affondano inesorabilmente
di fronte a queste scelte politiche, che di europeista non
contengono proprio nulla. Complimenti. Solo questo ci sentiamo di
dire. Ancora una volta la Valle d'Aosta aumenta la distanza che la
separa dall'Europa e si avvicina inesorabilmente alle coste
nord-africane. Il fenomeno dell'immigrazione extracomunitaria ormai
è sfuggito di mano, lo dimostrano i dati - badate bene - elaborati
non dalla segreteria politica della Lega Nord, ma dalla Caritas e
dal Ministero dell'interno. Mentre nelle regioni più avanzate
d'Italia i crimini commessi dagli extracomunitari diminuiscono, in
Valle d'Aosta sono aumentati del 45 percento nell'ultimo anno.
Il possesso del regolare permesso di soggiorno, poi, non
equivale ad un deterrente contro i crimini, poiché l'11 percento
dei delitti compiuti da extracomunitari è riferito a coloro che
sono in possesso del permesso di soggiorno. Approvare questa legge
significa dare un avallo politico, che esce da quest'aula e va a
confrontarsi con i disoccupati in attesa di un lavoro, gli
sfrattati ancora senza casa, i commercianti che pagano le licenze e
si vedono gli ambulanti abusivi di fronte al proprio esercizio, le
ragazze violentate, le dosi di eroina spacciate alla luce del sole
e i racket che sfruttano questa mano d'opera per azioni criminose.
Per la cronaca, l'ultima aggressione di un extracomunitario nei
confronti di una ragazza risale proprio ad una settimana fa.
Nelle precedenti discussioni ci trovavamo davanti a leggi
nazionali, che prevedevano i centri di accoglienza e trasferivano
alle regioni i relativi fondi per realizzarli. La nostra regione ha
speso quasi un miliardo, non sappiamo se ha incassato 200 milioni.
Visto il fallimento dell'azione statale, ora si pensa di voler
caricare sul bilancio regionale una spesa vincolata per
l'assistenza agli immigrati extracomunitari. Per una volta dobbiamo
accettare l'idea che lo stato centralista ha visto molto, ma molto
più lontano della Valle d'Aosta federalista.
I centri di prima accoglienza sono stati introdotti
nell'apparato legislativo nazionale dalla legge Martelli cinque
anni fa. La loro istituzione è stata concepita in forma
transitoria, per dare tempo agli extracomunitari di regolarizzare
la loro posizione con il permesso di soggiorno. La stessa giunta
regionale il 24 settembre 1994 decideva di mantenere in via
provvisoria anche per l'anno 1994 i servizi e gli interventi a
favore dei cittadini extracomunitari. Come nella migliore
tradizione italica, la transizione diviene regola, norma che oggi
si concretizza con l'approvazione di questa legge regionale.
La controtendenza della nostra regione acquista ancora più
evidenza se confrontiamo queste scelte programmatiche con i
contenuti, o meglio i non contenuti del disegno di legge 18
novembre 95 n. 489. Infatti non vengono neppure presi in
considerazione i centri di accoglienza per i cittadini
extracomunitari, lasciando la regolamentazione della materia ai
testi storici della Martelli e successivi decreti.
Per rispondere alle diverse accuse di razzismo e ghettizzazione,
vorrei porre a questo Consiglio una riflessione. Le società civili
avanzate hanno regolarizzato la posizione degli extracomunitari
presenti sul loro territorio, riconoscendo loro i diritti e i
doveri dei propri cittadini; l'istituzione dei centri di
accoglienza, invece, mantiene un distacco e rappresenta la vera
impronta razziale che comunque si intende affidare al problema
della immigrazione extracomunitaria. Credo di seguire un percorso
logico in ciò che sto per dire: con l'entrata in vigore del nuovo
decreto legge sull'immigrazione, gli extracomunitari cosiddetti
irregolari devono essere espulsi, coloro che invece hanno
regolarizzato la loro posizione a nostro avviso possono e devono
accedere alle graduatorie previste per tutti i cittadini bisognosi
di un alloggio popolare. La scelta di creare dei canali
privilegiati, infatti, penalizza chi da molti anni ha onorato i
propri doveri fiscali e ancora oggi si trova senza una casa.
Cominciamo a pensare che questi provvedimenti a favore dei
magrebbini rappresentino ormai la sola strada percorribile per
importare in Valle d'Aosta una sostanziosa aliquota di popolazione
realmente francofona. Abbiamo un piccolo presentimento, una
sensazione: non siamo affatto convinti che la comunità valdostana
condivida queste scelte ed useremo tutti i mezzi che ci dà la
democrazia per potervelo dimostrare.
Termino questo intervento con due riflessioni. La prima è
relativa alla causa della presenza degli extracomunitari, sappiamo
che la violenza non è stata importata da nessun continente,
sappiamo che c'è sempre stata, ma non possiamo disconoscere il
fatto che da quando gli extracomunitari sono entrati non solo in
Italia, ma anche nella nostra regione i delitti non si contano.
Mi fermo solo ad un anno fa e cito titoli di giornali locali:
"Immigrati e aiuti, fondi malgestiti", "Non si spengono le
polemiche sui contributi agli immigrati", "Immigrazione: tanti
milioni spesi male", (questa è per il PpVA) "Extracomunitari
condannati per estorsione ad un prete", "Rissa tra tunisini,
Demirkaya; ridotta di tre anni la pena decisa in assise", "Stupro:
violentata da quattro extracomunitari per tutta la notte", "Polizia
e carabinieri stroncano due traffici di droga", "Sequestrati a
Verrès 4 milioni di eroina quasi pura, arrestati tre tunisini con
l'accusa di spaccio", "Nomade arrestato, soffia 40 milioni, preso
in poche ore", "Condannati due extracomunitari a dieci mesi per
spaccio di eroina", "Solo dieci extracomunitari in via Tzamberlet,
vandalismo e disordine preoccupano la città" ...
...non ti ho mai interrotto, Florio...
"Giovane malmenato, aggredito alla stazione di Châtillon,
arrestati immigrati", "Immigrato processato", "Denunciato
marocchino". Mi fermo al 15 ottobre 1994, ma credo che nel corso di
un anno se non sono triplicati, sono comunque raddoppiati.
Quando siamo stati accusati di ghettizzazione, a chi ha rivolto
a noi questa accusa ho fatto presente che la nostra regione ha
sufficientemente sperimentato l'accoglienza ghettizzata senza il
contributo della Lega Nord, su questo siamo sicuri, altrimenti
centri come Tzamberlet non sarebbero mai esistiti. Perché che il
centro di Tzamberlet fosse un ghetto, sfido chiunque a dimostrarmi
il contrario.
(...Interruzione senza microfono...)
Mi lancia ancora una carotina, Assessore. Perché? Il primo
intervento che feci in questo Consiglio sugli extracomunitari mi
presi del razzista...
...Parisi, non ti ho mai interrotto...
..perché chiedevo la chiusura del centro di Tzamberlet. Invece
quando l'assessore alla sanità di concerto con l'assessore Favre ha
chiuso il centro di Tzamberlet sono stati chiamati salvatori della
patria. Questo anche per spiegare come a volte basta cambiare
l'angolo di inclinazione, per vedere le cose che si vogliono
vedere.
Quindi diciamo che il problema dell'accoglienza degli
extracomunitari non dovrebbe porsi dal momento che è entrato in
vigore un decreto, che prevede delle pene precise per chi non è in
regola con il permesso di soggiorno. E chi è in regola con il
permesso di soggiorno, che quindi paga le tasse sul territorio
nazionale ed ha tutti i diritti e i doveri dei cittadini italiani e
valdostani, a questo punto è messo nelle stesse condizioni degli
altri cittadini. Altrimenti qui si viene a creare - come dicevo -
un canale privilegiato per cittadini extracomunitari.
Non solo per questo, ma per dimostrare che il nostro non vuole
essere un intervento censorio su un atto legislativo, ho preparato
due emendamenti che presenterò adesso all'ufficio di presidenza,
affinché vengano distribuiti tra tutti i consiglieri.
Presidente Ha chiesto la parola il Consigliere Bich.
Bich (APA) Non mi voglio mettere qui a sciorinare principi
filosofici, per carità. Caro collega, Linty, da ariano a ariano
forse stavolta l'hai fatta un po' fuori dal vaso.
(...Ilarità dell'assemblea...)
Oggi non si parla di extracomunitari senza il permesso di
soggiorno, qui lo specifica la legge, quindi siamo a posto con i
documenti.
La mia osservazione voleva essere rivolta all'estensore dei
testi: i destinatari di questi fondi sono gli extracomunitari
residenti in possesso di regolare permesso di soggiorno, quello che
mi sembra riduttivo e forse potrebbe essere visto in un ambito più
largo è che a poter usufruire di questi fondi devono essere i
comuni e le comunità montane, cioè sostanzialmente gli enti
pubblici, territoriali in questo caso, nell'ambito comunale.
Richiamo la vostra attenzione su delle espressioni di
volontariato importanti, che hanno organizzato centri di
accoglienza, centri di informazione, centri di assistenza per
extracomunitari "regolari", che non sono gestiti dai comuni, dalle
comunità montane o comunque da enti pubblici territoriali, e che
come tutte le associazioni di volontariato sono sostenuti
dall'intervento caritatevole e filantropico dei cittadini, ma sono
di poderosa carenza nei fondi e quindi sono alla ricerca continua a
copertura dei bilanci striminziti che essi hanno. Mi riferisco ad
esempi egregi come quello del centro di accoglienza che sta per
essere aperto dalla parrocchia di Saint-Etienne, dove i posti a
disposizione sono notevoli e mi sembra che l'impegno sia anche
consistente.
Allora, se nella legge per l'utilizzo dei 300 milioni, si
potessero aggiungere anche questi soggetti come destinatari dei
fondi, sarebbe la miglior cosa. Ci sono anche altri enti magari
legati a settori di assistenza, del sindacato, le ACLI, o quanto
altro mai, che forniscono pasti caldi e prendono iniziative di
assistenza per gli extracomunitari, che abbisognerebbero di
finanziamenti di questo tipo.
Un suggerimento che posso dare, quindi, è quello di allargare
anche ai soggetti che abbiano una caratterizzazione privatistica e
siano sostenuti dalla volontà di intervento da parte di ciascun
cittadino nel senso caritatevole.
Presidente Volevo informare che anch'io, come tutti i
consiglieri, ho ricevuto la lettera del direttore della Caritas,
Don Busso, riguardante il fatto di favorire il ricongiungimento
familiare.
Voglio solo ricordare che l'articolo 11 del capo VI del decreto
legge 18 novembre 95, n. 489, specifica in maniera molto chiara
quali sono le possibilità relative al ricongiungimento, quindi solo
per coloro che hanno il permesso di soggiorno da almeno due anni,
che non siano residenti in Italia con un prossimo congiunto,
decorso un anno dal suo regolare ingresso nel territorio, può
richiedere alla questura territorialmente competente il
ricongiungimento familiare per il coniuge e per i figli considerati
minori dalla legge italiana. Poi ci sono le specificazioni su come
il tutto avviene.
Avevo intenzione di rispondere a Don Busso, direttore della
Caritas, che questa era la situazione.
Presidente Ha chiesto la parola il Consigliere Squarzino
Secondina.
Squarzino (VA) Rispetto all'intervento fatto adesso dal
Presidente del Consiglio, non ho capito qual è il senso, perché la
legge che siamo chiamati a votare dice all'articolo 1: in armonia
con le leggi in vigore; allora è chiaro che si parla di
ricongiungimento familiare all'interno delle leggi in vigore. E'
chiaro che va rispettato l'ultimo decreto sugli extracomunitari,
non capisco la sua obiezione...
Presidente Non ho fatto obiezioni, ho detto che è già
prestabilito come si può intervenire.
Squarzino (VA) E qui si dice che se il comune o la comunità
montana vogliono favorire questi meccanismi, si attivano
all'interno delle leggi vigenti.
Presidente Ho fatto solo presente cosa dice la legge in maniera
chiara e quali sono i limiti di intervento previsti. Non sono
entrato nel merito della proposta fatta dalla Consigliere
Squarzino.
Altri chiedono la parola? Se nessun altro chiede la parola,
dichiaro chiusa la discussione generale.
Ha chiesto la parola per dichiarazione di voto l'Assessore alla
sanità e assistenza sociale, Vicquéry.
Vicquéry (UV) Je veux préciser ici qu'il s'agit simplement d'une
loi de financement. Depuis quelques années la Vallée d'Aoste
finance la commune d'Aoste pour les centres d'accueil, donc on a
voulu simplement régulariser une position qui n'était pas tellement
régulière pour la simple raison que manque une loi de financement.
Donc on n'a pas voulu changer rien du tout par rapport à la
situation précédente.
Le Conseiller Bich demande justement pourquoi limiter aux
communes les bénéfices de cette loi; on a fait un choix politique,
car les 300 millions de lires servent simplement à financer les
centres d'accueil de la commune d'Aoste par rapport à 40-50
millions que l'état nous passe chaque année du financement prévu de
la loi Martelli. On ne voudrait pas que les associations de
bénévolat, qui sont très utiles, gèrent directement ces centres
d'accueil sans une loi qui prévoit l'organisation de ces centres
mêmes. Mais on a mis dans la loi que la région finance les
communes, les consortiums, les communautés de montagne aussi en
collaboration avec les associations de bénévolat.
Pour ce que je sais, l'association de Don Busso et d'autres ne
sont pas tellement proches aux problèmes des extra-communautaires
pour ce qui concerne la future maison d'accueil, mais c'est une
impression personnelle. Ils veulent donner une réponse en premier
lieu surtout aux valdôtains qui sont sans maison.
Je ne suis pas d'accord entièrement avec l'intervention de M.
Linty, même s'il a raison quand il dit que les extra-communautaires
qui ont la résidence ont les mêmes droits et les mêmes devoirs des
citoyens italiens et valdôtains. Je veux rappeler à tout le monde
que la loi régionale 19/94, portant mesures en matière d'aides
économiques, a déjà prévu une réponse à ce genre de problèmes, là
où on dit que, afin de contribuer à rendre effectif le droit de
chacun à l'épanouissement de sa personnalité dans le cadre de ses
rapports familiaux, sociaux et à la satisfaction des besoins
essentiels de la vie, à la promotion, à la conservation ou à la
récupération du bien-être physique et psychique, la région par
l'intermédiaire des services sociaux prévient et élimine les causes
économiques susceptibles d'engendrer des situations de marginalité
dans le lieu de vie, d'étude et de travail.
La loi dit aussi que les citoyens, les étrangers et les
apatrides demeurant temporairement dans les communes du Val
d'Aoste, se trouvant dans état de besoin tel qu'il s'avère
indispensable d'intervenir, sont bénéficiaires des mesures dont à
l'article 1.
La loi 19 reprend tel quel, là où on parle de apatrides
demeurant temporairement, une disposition de la loi-cadre de l'état
en matière de services sociaux et c'est obligatoire de la part des
régions, des communes et des collectivités locales donner réponse
non seulement aux citoyens résidants, mais aussi aux étrangers et
aux apatrides, et donc nous ne pouvons pas modifier et accepter
l'amendement qui a présenté M. Linty pour ces raisons, qu'on
risquerait tout d'abord de voter une loi qui est contraire à la
constitution même.
L'autre amendement présenté par Mme Squarzino concerne le
problème "di favorire i ricongiungimenti familiari". Là aussi c'est
un problème qu'on ne peut pas essayer de résoudre ici dans cette
loi, même si la Caritas a raison, car évidemment on risquerait ici
de toucher les aspects de compétence d'autres lois, c'est-à-dire
l'aspect qui concerne la politique en général de l'habitation, nous
ne pouvons pas donner dans cette loi la faculté aux communes, aux
entités locales, aux collectivités locales et aux communautés de
montagne de passer de l'avant aux classements qui sont déjà prévus
des lois de l'habitation.
Ce serait une chose affreuse et on risquerait là aussi
d'engendrer toute une série de problèmes. Si nous voulons parler de
ce genre de problèmes, il faut en parler quand on parle de
politique d'habitation et pas quand on parle d'une loi de
financement. Donc on ne peut pas accepter ce genre
d'amendement.
Je ne suis pas contraire en principe à faire entrer dans la
commission le représentant des associations des communautés de
montagne, M. Linty; mais pour l'instant il n'existe aucune
communauté de montagne qui gère en la matière. Donc, si on peut
l'éviter, ce serait mieux pour éviter de constituer les commissions
qui prévoient déjà maintenant 11 personnes.
Presidente Ha chiesto la parola l'Assessore alla pubblica
istruzione, Louvin.
Louvin (UV) Le problème de la scolarisation d'abord et de
l'intégration scolaire ensuite des élèves venant d'autres pays, en
particulier de l'extérieur de l'U.E. est un problème auquel nous
sommes confrontés depuis un certain nombre d'années.
Je voudrais cependant attirer l'attention du Conseil sur un
problème général, qui est celui du circuit décisionnel à ce
sujet.
Nous avons en effet dans le domaine scolaire, par l'effet de
dispositions de lois récentes à la fois de l'état et régionales une
forte orientation allant dans le sens de renforcer l'autonomie des
établissements scolaires. Nous avons demandé en effet, à travers
les projets éducatifs d'institut, de renforcer ce moment de
planification des initiatives scolaires et en particulier pour ce
qui concerne l'amélioration de l'offre de formation et toutes ces
prestations supplémentaires qui sont aujourd'hui demandées à
l'école pour jeter un pont et renforcer les possibilités d'accès
des élèves les plus démunis.
J'estime que, tout en considérant tout à fait positif l'esprit
par lequel les amendements 1 et 3 des Conseillers Squarzino et
Ferraris ont été présentés, il faut éviter qu'il y ait
superposition d'interventions et que l'on finisse par avoir un
cadre un peu trop brouillé. Nous avons en effet à doter les
établissements scolaires d'un fonds spécifique qui est prévu à
l'article 78 du nouveau contrat de travail, celui pour
l'amélioration de l'offre formative et de prestations
supplémentaires, par lequel toute une série d'initiatives
spécifiques des écoles, visant aux interventions dans ce domaine,
devront être financées. Il me paraît utile de reprendre cette
indication qui nous vient des conseillers et de la traduire
concrètement dans quelque chose d'opérationnel à partir du 1er
janvier, moment à partir duquel les écoles disposeront de ces
fonds, sur la base des barèmes qui sont actuellement à l'étude,
pour permettre aux écoles d'avoir immédiatement à leur disposition
les fonds nécessaires.
Mme Squarzino, en tant que président de la Iere commission et
pour son expérience professionnelle précédente, connaît les
initiatives des médiateurs linguistiques, qui ont déjà été
réalisées par cet assessorat à travers les écoles et qui devront
aussi trouver un financement spécifique par ce biais. Nous devons
cependant éviter qu'il y ait planification de la planification, où
en tout cas que des initiatives différentes soient réalisées et
amènent les écoles aussi à parcourir des chemins un peu trop
compliqués. Nous devons faire de sorte que les financements qu'ils
leur sont directement adressés, soient suffisants pour faire face à
ces besoins.
Je tiens à l'informer que, en particulier, les interventions de
médiation linguistique de par leur courte durée ne sont pas des
interventions extrêmement lourdes au point de vue financier et que
jusqu'à présent beaucoup d'écoles ont pu faire face aux
financements de ces mêmes interventions directement sur les fonds
ordinaires qui sont attribués aux établissements scolaires. C'est
une donnée que je tire d'une note qui m'a été préparée à ce sujet
par la surintendance des études, qui estime également qu'il serait
opportun d'adresser directement aux écoles ces interventions.
Je ne veux pas dire par cela que l'école va demeurer un monde à
part et qu'elle ne doit pas être en liaison avec les autres
interventions qui sont mis sur pied. Il est cependant nécessaire
que celles-ci soient directement prévues, organisées, structurées à
l'intérieur des établissements scolaires et par le corps enseignant
lui-même, pour que cela ne s'avère pas occasionnel, mais qu'il
rentre de plein droit dans la planification de l'institut.
Un barème spécifique dans le financement de ces fonds dont à
l'article 78 devra justement être celui de considérer en
particulier les besoins des écoles qui accueillent en ce moment
certains élèves venant d'autres pays, surtout des pays qui, de par
leur tradition linguistique, sont particulièrement loin de
notre.
Il y a donc à mon avis l'utilité de reprendre ces indications
qui nous viennent du Conseil, de les vérifier à court terme dans la
commission elle-même et de faire de sorte que l'on puisse rendre
opérationnelle ces indications en dehors de cette loi, mais d'une
façon tout aussi immédiate comme il est souhaité.
Presidente Si passa all'esame dell'articolato. All'articolo 1 ci
sono due emendamenti del Consigliere Squarzino Secondina che
recitano:
Emendamenti 1) Dopo l'espressione "integrazione culturale",
aggiungere "e scolastica".
2) Alla fine del primo articolo, aggiungere "e di favorire il
ricongiungimento familiare".
Ha chiesto la parola il Consigliere Squarzino Secondina.
Squarzino (VA) Rispetto all'emendamento che abbiamo presentato,
quello concernente l'integrazione culturale e scolastica, vorrei
dare due tipi di risposte. Prima di tutto, una risposta
all'Assessore Vicquéry, il quale fa riferimento alla famosa legge
19 sul minimo vitale, che non ha niente a che vedere con questo
tipo di esigenza.
La legge sul minimo vitale è una legge che prevede un contributo
a delle famiglie che si ritiene non abbiano i mezzi necessari per
vivere. Ora, questo tipo di contributo viene dato appunto perché
queste famiglie possano vivere. Il tipo di intervento che qui si
individua, e che è stato anche chiarito dalla sottoscritta nella
relazione e che l'Assessore Louvin ha capito, è di tutt'altro
genere. Abbiamo bambini che arrivano nelle nostre classi, e faccio
un esempio; recentemente è arrivato un cinese nelle scuole
elementari del circolo del quartiere Cogne, che non capisce una
parola della nostra lingua, che quindi non è in grado di
comunicare; pertanto bisogna non aspettare il primo gennaio del
1996 ma occorre adesso dare alla scuola la possibilità di avere un
mediatore culturale.
Questa è una esigenza che va sicuramente soddisfatta, non dico
che non possano essere previste anche altre possibilità, quella a
cui faceva cenno l'Assessore Louvin; d'accordo, si può dare un
budget apposta perché anche queste scuole possano fare riferimento
a queste risorse interne per i loro progetti. Ma qui si dice
un'altra cosa, e cioè che là dove un comune, una comunità montana,
vede che c'è all'interno del proprio territorio una richiesta da
parte delle scuole, in quel caso appoggia il progetto e lo manda
avanti. Tant'è vero che credo che la risposta al problema, che in
questo momento ha la scuola del quartiere Cogne, gliela darà non la
sovrintendenza agli studi, non l'assessorato alla pubblica
istruzione, ma gliela darà probabilmente il comune di Aosta, in
quanto è l'unico che ha recepito questa esigenza e che si attiva in
questo senso.
Allora voglio dire che questa richiesta scolastica non è una
richiesta campata in aria. Posso anche accettare l'altra
possibilità, e ripeto di essere disponibile a vederla, ma secondo
me questa non va tolta, perché qui non si dice che è il comune che
fa i progetti di integrazione scolastica, non si dice che li fa lui
direttamente, come anche per gli altri tipi di servizio. Non è il
comune che direttamente li fa, ha ragione Bich, in genere sono le
associazioni che sono più attente a questi bisogni.
Ora queste rilevano un bisogno, lo presentano al comune, trovano
un interlocutore pubblico che risponde ed ecco che si attiva il
circuito del passaggio di informazione, del finanziamento, ma anche
della progettazione di un intervento che è all'interno di una
comunità, e di cui tutti quanti sono responsabili. Per cui non mi
sento di ritirare questo emendamento, anzi chiederei ai colleghi di
votarlo.
Presidente Pongo in votazione l'emendamento n. 1 presentato da
Squarzino:
Presenti: 23
Votanti: 10
Favorevoli: 8
Contrari: 2
Astenuti: 13 (Agnesod, Bich, Bionaz, Lavoyer, Louvin, Perrin
J.C., Perron, Piccolo, Rini, Stévenin, Vallet, Vicquéry, Viérin
D.)
Presidente Pongo in votazione l'emendamento n. 2 presentato da
Squarzino:
Presenti: 25
Votanti: 13
Favorevoli: 11
Contrari: 2
Astenuti: 12 (Agnesod, Bionaz, Lavoyer, Louvin, Mostacchi,
Perrin J.C., Perron, Rini, Stévenin, Vallet, Vicquéry, Viérin
D.)
Presidente Pongo in votazione l'articolo 1 nel testo predisposto
dalla commissione:
Presenti: 24
Votanti: 18
Favorevoli: 16
Contrari: 2
Astenuti: 6 (Chenuil, Ferraris, Florio, Mostacchi, Parisi,
Squarzino)
Presidente All'articolo 2 vi è l'emendamento presentato da
Linty, che recita:
Emendamento Il comma 1 dell'articolo 2 è sostituito dal
seguente: "Destinatari dei servizi di cui all'articolo 1 sono i
cittadini extracomunitari residenti in Valle d'Aosta, in possesso
di regolare permesso di soggiorno".
Ha chiesto la parola il Consigliere Linty.
Linty (LN) Per ribadire l'emendamento per un semplice motivo.
Quando si discusse in aula la legge regionale 19, se non ricordo
male era successo un piccolo patratrac con le commissioni perché
dopo un'attività ostruzionistica, non ricordo bene, avevamo
abbandonato l'aula. Adesso racconto l'episodio, se ti ricordi,
Roberto, ci eravamo parlati su quegli apolidi dimoranti,
domiciliati, che per una scelta politica non avevo potuto portare
in quest'aula in sede di discussione di detta legge. Però mi pare
che, forse sarò monotono, quando dico due pesi e due misure, non ci
vado tanto distante.
Abbiamo sentito un'ora fa circa l'Assessore Riccarand che, in
merito ad uno dei due disegni di legge, paventava il rischio della
commissione di coordinamento; allora io dico, se c'è rischio per i
TIR, perché non si può decidere (e quindi prendere una decisione
politica) così come rischiamo per i TIR, di rischiare anche per gli
extracomunitari, accettando l'emendamento n. 1? Perché se da una
parte rischiamo, dall'altra diciamo no perché ci sarebbe il rischio
di incorrere nell'incostituzionalità con le leggi dello stato, a
questo proposito voglio ricordare che la materia degli
extracomunitari detiene uno dei primi record come chili e chili di
carta stampata, quindi sappiamo che sono poi contenuti del tutto
discutibili.
Però credo che, così come si rischia per i TIR, si possa
rischiare decidendo in un certo senso, quindi dando una soluzione
politica anche in questa materia, accettando quell'emendamento che
abbiamo presentato ed andando incontro alle determinazioni della
commissione di coordinamento.
Secondo il mio modo di vedere, questa sarebbe una posizione
forte che in qualche modo riesce a marginare i danni che può
causare una legge del genere.
Presidente Pongo in votazione l'emendamento Linty:
Presenti: 25
Votanti: 9
Favorevoli: 2
Contrari: 7
Astenuti: 16 (Agnesod, Bionaz, Chenuil, Dujany, Lavoyer, Louvin,
Marguerettaz, Mostacchi, Perrin J.C., Perron, Piccolo, Rini,
Stévenin, Vallet, Vicquéry, Viérin D.)
Presidente Pongo in votazione l'articolo 2 nel testo predisposto
dalla commissione:
Presenti e votanti: 25
Favorevoli: 23
Contrari: 2
Presidente All'articolo 3 vi sono due emendamenti presentati
rispettivamente da Squarzino e Linty, di cui do lettura:
Emendamenti All'articolo 3, comma 1, dopo la lettera m),
aggiungere:
"n) il Sovraintendente agli studi o un suo delegato".
Tra la lettera c) e la lettera d) del comma 1 dell'articolo 3 è
inserita la seguente lettera:
"c1) un rappresentante designato dall'Associazione dei
Presidenti delle Comunità montane della Valle d'Aosta".
Ha chiesto la parola il Consigliere Squarzino Secondina.
Squarzino (VA) Solo per dire che ritiriamo l'emendamento, nel
senso che non essendo passato il primo emendamento non ha più
ragione di essere contemplata la presenza di un rappresentante del
mondo scolastico.
Presidente Ha chiesto la parola il Consigliere Linty.
Linty (LN) Per far notare come nell'articolo 1, nelle finalità,
vengono citate le comunità montane come possibili gestori di questi
servizi, quindi dal momento che viene nominato il rappresentante
dell'ANCI, non vedo perché non debba esserci il rappresentante dei
presidenti delle comunità montane.
E poi, il fatto di dire che le comunità montane ad oggi non
gestiscono questo, è sintomo di scarsa lungimiranza. Perché quando
si fanno le leggi si pensa solo al presente, o si guarda al futuro?
E il fatto di inserire potrebbe voler significare uno stimolo per
questi tipi....
(...Interruzione dell'Assessore Vicquéry, senza
microfono...)
Presidente Allora viene accolto l'emendamento Linty, pertanto
pongo in votazione l'articolo 3 nel testo così emendato:
Articolo 3 (Gruppo di lavoro)
1. E' istituito un gruppo di lavoro per la programmazione degli
interventi a favore di cittadini extracomunitari. Il gruppo di
lavoro è costituito con deliberazione della Giunta regionale ed è
composto da:
a) l'Assessore regionale alla sanità ed assistenza sociale, con
funzione di coordinatore;
b) un funzionario del Servizio affari generali, assistenza e
servizi sociali dell'Assessorato della sanità ed assistenza
sociale;
c) un rappresentante dei comuni della Valle d'Aosta designato
dall'Associazione nazionale dei comuni italiani (ANCI);
d) un rappresentante designato dall'Associazione dei Presidenti
delle Comunità montane della Valle d'Aosta;
e) l'Assessore del Comune di Aosta competente in materia di
politiche sociali;
f) un funzionario dell'Assessorato del Comune di Aosta
competente in materia di politiche sociali;
g) il Consigliere regionale presidente della Commissione
consiliare permanente competente in materia di politiche
sociali;
h) un funzionario della Presidenza della Giunta;
i) un rappresentante delle associazioni che operano nel settore
dell'erogazione dei servizi a cittadini extracomunitari, designato
dalle stesse;
l) un funzionario della Questura;
m) un rappresentante dell'Agenzia del lavoro;
n) un rappresentante dell'Ufficio del lavoro e della massima
occupazione.
Presenti, votanti e favorevoli: 25
Presidente Pongo in votazione l'articolo 4:
Presenti e votanti: 25
Favorevoli: 23
Contrari: 2
Presidente Pongo in votazione l'articolo 5:
Presenti e votanti: 25
Favorevoli: 23
Contrari: 2
Presidente Pongo in votazione l'articolo 6:
Presenti e votanti: 25
Favorevoli: 23
Contrari: 2
Presidente Pongo in votazione la legge nel suo complesso:
Presenti e votanti: 24
Favorevoli: 22
Contrari: 2
Il Consiglio approva
