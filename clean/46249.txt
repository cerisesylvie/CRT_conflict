Classificazione
ZONA FRANCA



Oggetto del Consiglio n. 2709 del 27 luglio 2023 - Resoconto
OGGETTO N. 2709/XVI - D.L. n. 104: "Disposizioni in materia
di Zona Franca per la Ricerca e lo Sviluppo (ZFR&S)".
Bertin (Presidente) -
Alla presenza di 31 Consiglieri,
riprendiamo i lavori. Avevamo aperto il punto n. 6.01.È stato
depositato un emendamento da parte del gruppo della Lega. Il
relatore per la I e per la IV Commissione è il consigliere Jordan
che si è prenotato per presentare la relazione. Consigliere Jordan
ne ha facoltà.
Jordan (AV-VdA Unie) -
Le projet de Zona Franca de
recherche et développement, même s'il ne fait pas partie de la
législation nationale prévue pour les zones franches urbaines
établies en 2007, est née de l'expérience des zones franches
urbaines françaises et partage les finalités de soutien au
développement économique, à la recherche, au développement et à
l'innovation. À ce titre, il fait partie intégrante du nouvel
extrait Smart Specialisation Strategy de la Région Autonome Vallée
d'Aoste, pour la période 2021-2027 et du def régional. En effet, la
zona franca de recherche et développement renforce le processus
d'attraction des capitaux et des talents, mais aussi du soutien au
développement des activités économiques déjà existantes sur les
territoires, qui décident de faire de l'innovation, de la recherche
et du développement des points forts de leur compétitivité. Ce
projet définit un programme de soutien fort d'accès facile avec des
temps de remboursement bien définis au bénéfice des entreprises
engagées dans le transfert de technologie, dans l'innovation et
dans l'investissement. Aussi avec des mesures fiscales qui
permettent aux entreprises de décider leurs priorités et des aides
financières plutôt concentrées sur des priorités spécifiques
identifiées par les entreprises dans leurs programmes
d'investissement. Un projet de loi créé dans le but - en plus de
ceux qui étaient déjà faits avec d'autres instruments législatifs
et des programmes de développement régional - d'attirer des
capitaux de la technologie, mais, surtout, aider à démarrer un
processus de croissance en ayant comme objectif celui de développer
quelque chose de plus que la manœuvrabilité
fiscale qui a été accordée par l'État en 2017. Je veux juste
souligner que cette disposition concerne bien que marginalement un
sujet d'intérêt pour la politique et pour les citoyens valdotains
qui revient périodiquement à l'attention de l'opinion publique. Il
est donc nécessaire aussi, dans le cadre de cette disposition
législative, d'éviter des malentendus et de faire référence aux
différentes déclarations du terme Zona Franca. Le terme Zona Franca
dans son interprétation plus utilisée, à savoir celle douanière,
désigne un territoire - bien que soumis à la souveraineté de l'État
- qui est situé en dehors de la ligne douanière et est soumis à un
régime fiscal tout particulier. La zona franca dans ce sens est
prévue par l'article 14 de notre statut spécial, mais son
application est liée à des modalités de réalisation qui doivent
être encore être fixées par une loi de l'État et, aujourd'hui,
elles ne sont pas encore fixées. Au contraire, il est possible, et
c'est le cas de ce projet de loi, d'encourager le développement
d'une politique spécifique dans notre région, en partageant les
principes et les finalités de la Zone Franca urbana et de la Zone
Franca economica, dont le projet de loi contient des éléments
significatifs.
Infatti, la Zona Franca di Ricerca e Sviluppo della Regione
Valle d'Aosta rispecchia nei suoi obiettivi quanto si prefiggono le
zone economiche speciali, cosiddette ZFR&S che sono aree
geografiche nell'ambito delle quali vengono offerti incentivi a
beneficio delle aziende che vi operano, attraverso la previsione di
strumenti e la concessione di agevolazioni che agiscono in un
regime derogatorio rispetto a quelli vigenti.
Il termine Zona Franca di Ricerca e Sviluppo ha inoltre una
denominazione che agevola la comunicazione verso le aziende e gli
stakeholders interessati.
Il marketing territoriale della misura infatti coniuga il
concetto di Zona Franca con il rafforzamento della competitività
delle aziende ubicate nelle aree interessate attraverso il sostegno
pubblico agli investimenti in innovazione, ricerca e sviluppo.
Il presente disegno di legge reca pertanto: "Disposizioni per
l'individuazione di una Zona Franca per la ricerca e lo sviluppo"
con lo scopo di supportare, attraverso misure specifiche, la
crescita di una porzione di territorio che presenta potenzialità di
sviluppo in termine di ricerca e d'innovazione e creare quindi
pertanto un impatto positivo a livello economico e sociale.
L'innovazione, la ricerca e lo sviluppo vanno intesi quali
fattori chiave per la competitività delle imprese regionali, che
rappresentano quindi un valore aggiunto per il territorio.
La" Zona Franca, Ricerca e Sviluppo" intende in particolare
sostenere la valorizzazione delle attività di ricerca e sviluppo,
promuovere il trasferimento tecnologico all'innovazione e favorire
quindi la crescita, la competitività e l'attrattività delle aziende
e del territorio di riferimento.
Si articolano in un insieme di misure quali contributi,
incentivi, agevolazioni fiscali e contributive che possono essere
richiesti dagli operatori economici insediati, nonché attraverso il
finanziamento della definizione e realizzazione d'innovativi
progetti e programmi di sviluppo industriale.
Gli effetti del rafforzamento della capacità delle imprese
d'innovarsi attraverso la ricerca possono essere valutati in un
periodo medio-lungo, ed è per questo necessario per lo sviluppo di
queste politiche avere misure strutturali, come la creazione di una
Zona Franca che duri appunto nel tempo.
Tuttavia, è anche necessario misurare gli effetti di una misura
così innovativa, ed è per questo che la norma prevede, in sede di
prima applicazione, un'applicazione sperimentale per un periodo di
tre anni.
Al contempo, con una visione prospettica, con la norma viene
autorizzata la Giunta regionale a negoziare con lo Stato
l'introduzione di ulteriori agevolazioni fiscali con impatto sul
bilancio regionale a favore degli operatori economici.
L'applicazione di questa norma potrà creare opportunità di
crescita in un sistema delle imprese, ma occorre concretizzare un
progetto che ha bisogno anche di altre condizioni per essere
competitivo, altrimenti rischierebbe di restare un riconoscimento
senza alcun ritorno per il territorio.
La carenza nel sistema infrastrutturale delle comunicazioni
materiali e immateriali e il costo delle utilities - a cominciare
da quello dell'energia e di quello ancora più grave del denaro -
sono problemi tutt'ora irrisolti che costituiscono da sempre un
ostacolo fisico alla crescita del sistema economico regionale.
Infine l'iniziativa "Zona Franca, Sviluppo e Ricerca", come
accennato, è individuata nella strategia di specializzazione
regionale del periodo 21-27 tra le risposte strategie per superare
il gap con le altre Regioni, in termini di capacità d'innovazione
ed è anche previsto, come dicevo, nel DEFR.
Il disegno di legge si compone di dieci articoli dei quali si
riassumono gli aspetti più significativi.
L'articolo 1 definisce e delimita il concetto di "Zona Franca di
Ricerca e Sviluppo" e ne individua le finalità.
L'articolo 2 specifica il carattere locale delle misure previste
e rimanda a una successiva deliberazione attuativa della Giunta
regionale.
L'articolo 3 individua i beneficiari delle misure, ovvero le
imprese industriali e i centri di ricerca che hanno insediato
un'unità produttiva della Zona Franca, Ricerca e Sviluppo.
L'articolo 4 elenca le tipologie di misure previste per gli
operatori economici insediati, ovvero i contributi per la
realizzazione dei programmi d'investimenti al comma 1 e per
l'esenzione dell'IRAP al comma 2, per le imprese industriali e per
i centri di ricerca, specificando che questi sono concessi nei
sensi e nei limiti della normativa dell'Unione Europea in materia
di aiuti di Stato.
Il comma 4 evidenzia il carattere sperimentale dell'iniziativa,
stabilendo la durata - come ho detto - in tre anni di
sperimentazione.
L'articolo 5 autorizza la Giunta regionale a negoziare con lo
Stato l'introduzione di ulteriori agevolazioni fiscali.
L'articolo 6 prevede azioni di marketing territoriale a sostegno
della Zona Franca Ricerca e Sviluppo.
L'articolo 7, al comma 1, stabilisce che le misure previste
dall'articolo 4 sono attuate tramite procedimenti a bando. Il comma
2 stabilisce che le modalità di applicazione, oltre ogni altro
adempimento o aspetta relativo all'applicazione, saranno demandati
alla Giunta regionale.
L'articolo 8 al comma 1 elenca i casi di revoca totale o
parziale delle misure.
L'articolo 9 prevede la misura di possibilità di cumulare le
misure di cui al presente disegno di legge con altre agevolazioni
pubbliche con esse per gli stessi costi ammissibili nel rispetto
della normativa eurounitaria.
L'articolo 10 infine reca le disposizioni finanziarie.
Presidente -
La relazione è stata presentata, apriamo la
discussione generale sul disegno di legge 104. Si è prenotato il
consigliere Aggravi, ne ha facoltà.
Aggravi (LEGA VDA) -
Semplicemente per fare alcune
considerazioni e approfittarne anche già per presentare
l'emendamento, così efficientiamo i tempi.
Penso che il collega Jordan nella sua relazione abbia colto un
passaggio che è abbastanza importante riguardo a questa
tematica.
Lui ha parlato di malentendu; quando si parla di Zona Franca c'è
il rischio d'intendere di più di quello che poi effettivamente nel
concreto si può fare.
C'è più di un esempio e ci sono anche stati degli interventi,
ricordo anche il lavoro fatto - e l'abbiamo già citato più volte -
promosso dal Consiglio regionale sulla flessibilità fiscale dove -
al di là di retaggi o prerogative storiche che alcuni territori
hanno ancora e di cui ancora beneficiano - è ovvio che le Zone
Franche sembrano far parte di un retaggio passato, di momenti in
cui c'erano situazioni di concorrenza fiscali molto più ampie. I
poteri dei singoli Stati e delle Regioni erano differenti e c'era
anche una cosa, almeno nell'ambito europeo, che non si chiamava
atto unico e codice doganale, quindi era "Più facile", lo
semplifico, portarsi dietro delle prerogative in ambito di
facilitazione fiscale per determinate motivazioni che in realtà
avevano dei deficit da un certo punto di vista, principalmente di
natura geografica, oppure che avevano dei retaggi storici che erano
portati dal passato.
Questo articolato, questo disegno di legge che dall'analisi può
sembrare estremamente semplice e sintetico, in realtà è un disegno
di legge che, se esaminato in maniera più approfondita, è qualcosa
di più e ha anche delle potenzialità che sono poi collegate a una
parte di discorsi che abbiamo fatto a vario titolo proprio in
questa seduta del Consiglio laddove- e l'ho fatto anche stamattina,
l'hanno fatto anche altri colleghi - si parlava di rapporti con un
altro attore che è lo Stato centrale e direi anche, in realtà,
l'Unione Europea perché, come dicevo oggi, la normativa non è più
nazionale ma è anche quella eurocomunitaria, anzi, forse su queste
tematiche quella nazionale ormai è praticamente dipendente
totalmente da direttive e regolamenti che arrivano dall'Unione
Europea.
Devo dire- e non voglio tediare l'uditorio - che il mio gruppo,
al di là di quella che fu la provocazione del programma delle
regionali del 2018 con la proposta della zona autonoma di
imposizione, nell'esperienza del Governo Spelgatti scrisse nel DEFR
la proposta della Zona Franca Urbana, che si è poi, di fatto,
consolidata per l'appunto in quella che giustamente è stata una
proposta, che oggi troviamo in qualche modo ben rappresentata da
questo disegno di legge.
Devo dare atto, sia all'Assessore competente che agli uffici che
se ne sono occupati, di aver tradotto in un testo che abbiamo
condiviso sin dalla sua presentazione e di cui, tra l'altro, in più
occasioni, avevamo detto che eravamo in attesa di leggere e capire
quale fosse la proposta che veniva fatta.
All'interno del testo, oltre alla parte operativa delle misure e
delle modalità di attuazione già rappresentate dal relatore, ci
troviamo in particolare quello che è rappresentato dall'articolo 5,
quelle che sono chiamate le "Ulteriori misure".
È vero, sull'IRAP la Regione può dire già qualcosa. Veniva anche
ricordata la norma di attuazione che ci consente di manovrare,
ovviamente a pareggio di bilancio - perché ricordo che non esistono
pasti gratis, perché qualcuno ogni tanto la fa molto semplice, ma
bisogna sempre ricordarsi che, in realtà, non è proprio così. È
stata anche l'occasione, lo voglio dire ma senza alcuna polemica,
nel corso di un'audizione di ricordare anche quello che qualcuno ha
rilanciato, ovvero il modello Livigno; dobbiamo ricordare che sul
modello Livigno comunque una forma di tassazione c'è, perché sennò
il Comune di Livigno non potrebbe finanziarsi.
È un modo diverso, è una tassazione diversa ma comunque non è
vero che non si paga e che non c'è nessun tipo di tassazione,
perché, ripeto, da qualche parte Pantalone deve trovare le risorse
per poter reggersi. Quindi anche in quel caso -  se non erro è
sui 26 milioni il bilancio di quel Comune - con dei sovracanoni e
con delle sue tassazioni da qualche parte le risorse devono
arrivare.
Parlavo dell'articolo 5 perché in quest'articolo c'è un
passaggio importante, sicuramente complesso e complicato, anche
perché sappiamo benissimo che la situazione generale non è
positivissima. Nel senso che sia l'evoluzione di quello che sarà il
post crisi o la nuova crisi post pandemica, tutte le difficoltà che
ci sono potranno portare a dei nuovi assetti. Tra l'altro, spesso
ce lo dimentichiamo, ma a livello di Unione Europea si stanno
facendo dei ragionamenti sulla normativa in materia di aiuti di
Stato anche se forse tutto verrà rimandato dopo l'esito delle
elezioni del prossimo anno a livello europeo. Però nell'articolo 5
si dà un'autorizzazione al Governo regionale di poter andare
eventualmente - e nelle possibilità del rapporto con lo Stato - a
definire una serie di potenziali riduzioni di altre imposte, si
parla dell'IMU, dei contributi INPS e di altre possibilità.
Ne approfitto per rappresentare l'emendamento che abbiamo
presentato e che avevamo già esposto in Commissione che segue un
po' questo
sillon
. Nel senso che se il comma 1 ha come
focus, giusto e corretto, le imprese, l'altra parte che manca - e
questo forse è più legato proprio alla tematica della ricerca e
dello sviluppo -o che è necessario recuperare, trovare o attirare
sono poi i cervelli, sono le persone, le competenze.
In più di un'occasione, al di là del tema della ricerca, abbiamo
detto che spesso è complesso, soprattutto per un territorio come il
nostro, attirare determinate competenze, ma per una questione sia
di economia di scala sia di occasioni.
Abbiamo pensato per l'appunto di proporre e di aggiungere un
comma dove, anche in questo caso, poter autorizzare la Giunta
regionale a negoziare con lo Stato l'introduzione di ulteriori
agevolazioni fiscali - con impatto ovviamente sul bilancio
regionale, perché ho detto che non esistono pasti gratis e quindi
da qualche parte le risorse devono essere prese - per quei soggetti
residenti all'estero che rientrano in Italia trasferendo la propria
residenza fiscale in Valle d'Aosta aderenti a una serie di
categorie, in particolare si parla di docenti, di ricercatori e di
maestranze con significative esperienze lavorative.
È vero che ci sono già delle normative. Non c'è una normativa
univoca ma una serie di normative che permettono questo tipo di
attrattività a livello nazionale ma, perché no... poter dare la
possibilità al Governo regionale eventualmente nelle discussioni
con il Governo centrale di poter integrare, pro domo nostra, delle
possibilità che già ci sono.
Sicuramente sia il comma 1, sia nel caso passasse
quest'ulteriore comma 1bis... non sono dei percorsi semplici e
immediati, sono dei percorsi complessi che devono essere gestiti
con le dovute maniere, ma ci sembrava opportuno aumentare le
possibilità e le potenzialità che questa legge potrebbe portare con
tutte le situazioni di sorta.
Quindi da parte del mio gruppo ci sarà il voto favorevole su
questo disegno di legge e su questi temi; come spesso è già
capitato, siamo disponibili a discutere, lavorare e implementare le
possibilità che oggi la normativa vigente ci dà e, perché no, anche
quelle che possono essere delle prospettive su cui, al di là delle
idee politiche, tutti quanti potremmo a vario titolo lavorare.
Presidente -
Siamo in discussione generale, altri
vogliono intervenire in discussione generale? Consigliere Lavy, ne
ha facoltà.
Lavy (LEGA VDA) -
Quando si parla di Zona Franca, si deve
avere ben chiaro un obiettivo: lo scopo della Zona Franca è un
riequilibrio di uno svantaggio che può essere di diversi tipi, ed
era quello che era stato concepito appunto per la Valle d'Aosta
nello Statuto, visto che la Regione Valle d'Aosta è una regione di
confine, che soffre alcune questioni, anche fisiche, al di fuori
del territorio. Si doveva in qualche maniera trovare un sistema per
riequilibrare ciò che altre Regioni avevano e hanno ancora
tutt'oggi.
È ovvio che con questo disegno di legge non ci può essere un
paragone con la Zona Franca integrale concepita praticamente 80
anni fa, però alcuni aspetti sono interessanti, perché anche qui si
vuole in qualche maniera cercare di dare delle risposte a un
settore, quello imprenditoriale e industriale, che, a parte alcune
eccezioni, in Valle d'Aosta purtroppo si ritrova in alcune
condizioni di svantaggio rispetto ad altre aree del territorio
dell'Italia, e non solo dell'Italia, ovviamente.
Ecco perché con questo disegno di legge si vuole dare una mano,
creando tutta una serie d'incentivi e di defiscalizzazioni, tramite
il decreto legislativo 184, per favorire l'importazione da fuori
regione di persone, capitali, di know-how che purtroppo spesso in
questa Valle mancano.
Il disegno di legge, molto interessante, inverte anche un poco
la tendenza che c'era qui in Valle di puntare magari solamente sul
settore pubblico; ora si sta capendo che invece avere anche un
settore privato molto forte, avere imprese, avere luoghi in cui si
fa ricerca, è fondamentale, perché tutte le ricadute sul territorio
hanno anche delle ripercussioni sulle casse regionali.
Il sistema che c'è alla base di questo disegno di legge è quello
del cosiddetto marketing territoriale. Ci sono tre tipi di aspetti
che devono essere considerati affinché questo disegno di legge
possa avere un successo: il primo è innanzitutto capire dove queste
aree verranno create - e qui verranno scelte con delibera
successiva - e adesso poi entrerò più nel particolare.
Il secondo aspetto: la fase d'installazione in queste aree delle
aziende, il loro consolidamento.
Terzo aspetto: la fase del monitoraggio, perché, essendo questo
provvedimento sperimentale, la fase del monitoraggio è forse quella
addirittura più importante di tutte. Perché, una volta arrivati
alla fine del periodo di prova, ci devono essere i risultati
affinché questo provvedimento possa essere di nuovo ripresentato e
riconfermato nel futuro.
Questo è essenziale, ma andiamo per ordine.
Con questo disegno di legge si può prospettare, sotto il lato
imprenditoriale e non solo, lo sviluppo futuro della Valle d'Aosta.
Perché dove saranno installate queste aree di Zona Franca della
Ricerca e dello Sviluppo? In Commissione è stato detto che si
lavorerà sulle aree omogenee della Media e Bassa Valle,
assolutamente giusto, però qualche mese fa mi ricordo che avevo
lanciato addirittura un'idea, quando si parlava della questione del
Bando Borghi, di puntare anche - ovviamente dopo il 2026, sperando
che tutto vada nel migliore dei modi - sulla comunità di Arvier,
sul Comune di Arvier, visto anche i rapporti che ci dovranno essere
con i vari Politecnici, con varie Università, con vari Enti che
faranno parte del progetto. Lì sarà appunto interessante, anche
perché se si guarda nel disegno dell'intera Valle d'Aosta, avere
tutta una serie di queste piccole aree all'imbocco anche delle
valli laterali permetterebbe in qualche maniera di fare in modo che
non solo non ci possa essere uno spopolamento di queste valli, ma
anche addirittura un ripopolamento di esse, perché se il luogo di
lavoro di eccellenza è vicino comunque all'imbocco di queste valli,
ecco che la popolazione deciderà di restarci ed il fenomeno dei
"Cervelli in fuga" magari potrebbe essere addirittura ridotto.
Quindi Pont-Saint-Martin, Hône, Verrès, Saint-Vincent,
Châtillon, Arvier, possono essere tutti dei luoghi in cui
sviluppare questo genere di aree.
C'è poi la seconda questione, perché bisogna chiedersi: ma chi
si vuole attirare? Grandi aziende, piccole aziende, aziende già
presenti sul territorio valdostano, aziende di fuori Valle? Non è
per niente tutto uguale, anzi, se si vuole puntare sulle piccole e
medie imprese, bisogna un poco analizzare quali potrebbero essere i
vantaggi e gli svantaggi, perché sappiamo tutti che queste soffrono
di più le debolezze dei mercati locali, hanno svantaggi
nell'accesso al credito, al mercato dei capitali in maniera
maggiore rispetto alle grandi imprese, hanno una maggiore incidenza
dei costi fissi per quanto riguarda l'insediamento, quindi magari
avere già delle strutture pronte sarebbe qualcosa di fondamentale,
basti pensare alle pépinière degli incubatori. Hanno una forte
dipendenza dei servizi locali e una minore capacità di difendere
eventuali
asset
interni.
Ecco perché, se si punta sul settore della ricerca, anche la
difesa degli asset sarà fondamentale, quindi sarà essenziale avere
una sorta di ombrello che protegga questa sorta di aziende, o anche
Università, dalla questione dello sviluppo dei loro asset o dei
loro eventuali brevetti.
C'è poi anche la questione distributiva, perché ciò che manca in
Valle purtroppo è un Hub in entrata e in uscita delle varie materie
che servono per fare alcuni prodotti, ma anche per esportare al di
fuori della Valle i prodotti fatti da queste aziende.
Per fortuna, a livello privato, soprattutto in Bassa Valle,
qualcosa si sta muovendo però anche qua deve essere seguito, perché
avere degli Hub che possano lavorare per quanto riguarda la
logistica dell'azienda è assolutamente fondamentale.
Si potrebbe pensare - e questo forse è l'aspetto più
interessante che avrebbe anche un lato pericoloso tra l'altro -
all'attrazione di spin off. Quindi queste unità che provengono
magari da aziende più grandi, o addirittura da Università, che
potrebbero decidere d'inserirsi con delle unità locali in queste
aree di Zona Franca.
Sarebbe interessante, soprattutto per quanto riguarda l'aspetto
universitario, perché comunque, se si riguarda l'aspetto
industriale, bisogna in qualche maniera evitare che si ripeta, per
esempio, il caso della Lavazza. Grandi aziende che arrivano, che
hanno la convenienza per un po' di tempo d'installare una loro
unità locale nel territorio valdostano e poi, per qualche motivo,
decidono di spostarlo.
Bisogna in qualche maniera trovare un sistema per cui l'uscita
dal mercato locale, cioè la dismissione dell'unità locale da parte
di queste aziende, sia addirittura un problema per le aziende
stesse, cioè non convenga loro spostare questa unità locale.
È un lavoro molto complesso, difficile, sicuramente, ma per
evitare che poi da un giorno all'altro ci ritroviamo magari con
delle aziende che decidono di spostarsi da un'altra parte, lo
sforzo credo valga la pena che sia fatto.
Si decidesse puntare poi sulle piccole imprese. Anche lì è
interessante capire quale potrebbe essere il disegno di sviluppo di
queste, perché puntare sulla creazione di un'economia di
agglomerazione, tante piccole imprese interconnesse che hanno fatto
la fortuna dei distretti - soprattutto nel Nord Italia - ecco che
lì sarebbe molto interessante il discorso da approfondire, perché
oggi vediamo nel territorio valdostano tante aziende che -
purtroppo, o per fortuna, per diversi tipi di motivi che non sta a
noi giudicare - ragionano un poco per comparti stagni. C'è una
scarsa collaborazione fra di loro. Invece creare questa sorta di
economia di agglomerazione di tutte queste piccole aziende sarebbe
centrale perché sarebbero tutti stakeholders del territorio e
addirittura avrebbero delle difficoltà anche a spostarsi dopo la
fine di questo provvedimento sperimentale.
Cerchiamo in qualche maniera di lavorare in questo senso, poi
sapendo benissimo che se arrivassero tante piccole aziende, queste,
almeno in un primo momento, punterebbero su innovazioni di
prodotto, di processo, la questione logistica... niente di speciale
in una prima fase. Ecco perché comunque bisogna guardare anche un
poco oltre lo scadere di questo provvedimento che, speriamo, possa
avere un futuro.
Terza questione è quella del monitoraggio che, come ho detto
prima, forse è quella più importante, anche nell'ottica del
marketing territoriale, perché se l'azione funziona, ecco che
magari tra qualche anno altre aziende decideranno di venire a
installarsi in questi territori di Zona Franca di Ricerca
dell'impresa.
Ovvio che si deve percorrere un doppio tipo di binario, quindi
outcome monitoring
, la monitorazione ex post e anche
in
progress
, e dall'altro lato un'analisi controfattuale, per
capire quali sono le influenze positive, o anche negative,
dell'avere queste aziende in quest'area di Zona Franca, magari
paragonandole ad altre aziende che, in realtà, non sono inserite
nella Zona Franca.
Poi è ovvio che ci possono essere anche degli effetti di
spiazzamento, per cui aziende che sono fuori dall'area di Zona
Franca potrebbero avere degli effetti positivi rispetto alle
aziende presenti nella Zona Franca, perché magari hanno una
collaborazione.
Tutto questo da tenere in considerazione, cercando anche di
evitare il cosiddetto "Effetto di selezione", il
selection
bias
.
Essendo che in Valle d'Aosta il numero di aziende non è enorme,
anche nel monitoraggio ci potrebbero essere degli errori. Per cui
certe aziende potrebbero essere influenzate indirettamente o
direttamente da altre aziende e, se prese in considerazione,
potrebbero dare risultati più o meno positivi, quindi un pochino
storpiare i risultati del monitoraggio.
Ecco perché sono tutte questioni che devono in qualche maniera
essere affrontate, anche perché la volontà della Regione è quella
di attrarre. Poi c'è il cosiddetto "Azzardo morale" delle aziende
che non si sa dove porti loro nella strada di sviluppo, e anche la
questione della selezione avversa, per cui noi non possiamo
decidere di portare avanti un certo tipo d'idea ma appunto sta
nella libertà, nelle scelte strategiche delle varie aziende
decidere il loro futuro.
Sono tutte questioni molto complesse da trattare e anche da
controllare nel tempo.
Bisogna capire se anche la Regione abbia la forza o meno di
farlo, non lo so.
Ecco perché sarebbe interessante legarsi alle varie Università,
abbiamo qui l'Università della Valle d'Aosta che ha anche un
aspetto più economico aziendale, la laurea magistrale, su cui
puntare e con cui avere una sorta di correlazione.
Interessante questo tipo di provvedimento perché si può
finalmente in questa maniera far diventare un valore quello che è
sempre stato, in realtà, un grande svantaggio, che è quello di
essere territorio di confine: la Valle d'Aosta ai margini di tutto,
nel grande settore industriale del Nord; è al di qua delle Alpi per
quanto riguarda la Francia, la Svizzera idem, ma soprattutto per
quanto riguarda gli spin-off universitari. Sarebbe invece la Valle
d'Aosta un punto d'incontro, anche fra diverse Università che in
questo territorio potrebbero trovare una convergenza su tanti
aspetti di ricerca.
Ecco che lì, soprattutto il rapporto con l'Università, e il
ruolo dell'Università della Valle d'Aosta, deve essere
assolutamente fondamentale con i suoi rapporti che ha anche con
altri tipi di Università. È la base.
È un disegno molto complesso, articolato, che sicuramente avrà
dei rischi, però bisogna fare in modo assoluto che - alla fine
della sperimentazione di questo disegno di legge, di queste misure
che verranno portate avanti - non ci si ritrovi in realtà con una
sorta di fregatura, per cui magari non ci sono i dati, o i dati
sono sbagliati, non del tutto corretti o addirittura
controproducenti, perché non si è fatto il massimo.
Questa è un'occasione e sappiamo che se questa occasione
fallisse, da qui ai prossimi tot anni non possiamo più parlare di
attirare le aziende.
Questo è un provvedimento veramente molto importante e c'è da
ringraziare comunque anche l'assessore Bertschy per il contributo
che ha voluto dare e l'impegno.
Questa è una prima fase, un primo passo per disegnare quella che
deve essere la Valle d'Aosta del futuro. I rischi sono tanti, ne ho
elencati alcuni, potremmo stare qui delle ore a parlare di questi,
ma non avrebbe senso. Per un passo alla volta bisogna capire che
tutte queste questioni, la questione territoriale, del
consolidamento delle imprese e del monitoraggio, sono questioni
essenziali, fondamentali affinché questo disegno di legge possa
avere un futuro.
Serve l'impegno di tutti, soprattutto delle strutture
dell'Assessorato che devono in qualche maniera anche rapportarsi
con le aziende che decideranno di installarsi in quelle aree.
C'è da augurarsi che vada tutto al meglio.
Presidente -
Siamo sempre in discussione generale sul
disegno di legge 104. Se qualcun altro vuole intervenire, lo invito
a prenotarsi. Consigliere Rollandin, ne ha facoltà.
Rollandin (PA) -
Ho seguito quanto detto dal collega ma
mi sembra che in particolare all'articolo 4 dove leggo: "I
beneficiari dei contributi di cui... a decorrere dal primo gennaio
successivo alla data di entrata in vigore del decreto legislativo
in materia di coordinamento e di un rapporto di finanza statale e
regionale sono altresì esentati dal pagamento dell'imposta
regionale delle attività produttive". Credo che sia abbastanza.
Presidente -
Altri vogliono intervenire in discussione
generale? Consigliere Restano ne ha facoltà.
Restano (GM) -
Innanzitutto ringrazio l'Assessore e il
Governo regionale che hanno voluto presentare questo disegno di
legge, sollecitati anche dal gruppo della Lega e da quanto fatto
nelle precedenti legislature.
Un ringraziamento va anche ai componenti del gruppo Pays d'Aoste
Souverain che in audizione ci hanno anche fornito un lavoro da loro
predisposto che riassume bene l'argomento.
Interessante è stata l'illustrazione del collega Jordan e
l'intervento del collega Aggravi, direi più che stimolanti.
Mi permetto di aggiungere qualcosa a quanto detto. La
particolarità di questo disegno di legge è che si va a intestare in
una Regione che è a statuto speciale, quindi gode già di una certa
specificità riguardo alle imposte.
Proprio per il principio evocato dal collega Aggravi, che
"Pantalone dà, ma Pantalone deve anche prendere", è opportuno fare
una riflessione e individuare quanto espresso nell'articolo 5: chi
è l'interlocutore per eccellenza.
Secondo me l'interlocutore per eccellenza è il Governo
nazionale, è lì che ci giocheremo la partita, perché, se può essere
un dare e avere, forse inizialmente - nella fase quantomeno
sperimentale per i Comuni che ospiteranno queste zone - si potrà
verificare una diminuzione di determinate entrate, senza avere il
corrispondente guadagno, almeno inizialmente, guadagno che noi
auspichiamo; è molto importante l'accordo con lo Stato.
Vi sono le Zone Franche urbane che sono state evocate, le Zone
Franche speciali che sono state concepite per dei problemi
specifici, per determinate zone particolarmente disagiate.
Da una verifica rapida, lo Stato interviene in maniera pesante e
lì noi ci giocheremo una partita, una partita - colleghi - che, dal
mio punto di vista, non è solo una partita economica, perché con
questa legge ci giochiamo la nostra, è una partita soprattutto
politica e soprattutto in questo momento.
Sicuramente la norma è importante, passata all'unanimità in
Commissione, ho motivo di pensare che sarà votata all'unanimità
anche dal Consiglio, perché tutti crediamo in questa norma; è un
punto di partenza, ed è importante che ci si faccia vedere
compatti, è importante l'interlocuzione con i nostri Parlamentari
perché la iniziamo solo oggi e i frutti li vedremo fra tanti
anni.
Auspicavo e pensavo di proporre un ordine del giorno; mi sono
confrontato con l'Assessore che mi ha garantito - non avevo dubbi -
il suo massimo impegno, ma l'ordine del giorno, come ho già avuto
modo di dire, era un impegno politico per rafforzare il
convincimento del nostro Consiglio e per stimolare - anche chi non
è seduto all'interno di questo Consiglio - a partecipare al
raggiungimento dei nostri obiettivi.
Quindi faccio anche la dichiarazione di voto. Voteremo
convintamente questo Disegno di legge nell'auspicio di ricevere il
giusto coinvolgimento dagli attori che parteciperanno ai successivi
lavori e - come detto da altri colleghi - di poter vedere che tutto
il territorio regionale possa giovare di questa norma. Vi sono aree
particolarmente disagiate rispetto ad altre, aree con vocazione
turistica, altre un po' meno; è l'occasione per riuscire a
riequilibrare le entrate future di tutti i Comuni, ma soprattutto
per far valere la nostra specificità.
Presidente -
Altri in discussione generale? Non vedo
richieste, non vi sono richieste, chiudiamo la discussione
generale. La discussione generale è chiusa. Si è prenotato
l'assessore Bertschy in fase di replica, ne ha facoltà.
Bertschy (AV-VdA Unie) -
Grazie a tutti i colleghi che
sono intervenuti, in particolare al relatore Corrado Jordan, che,
con la solita puntualità e anche attenzione, ha presentato nella
maniera migliore possibile questo provvedimento che personalmente
sono molto contento di portare a nome del Governo, ma che ritengo
sia un provvedimento del Consiglio tutto, anche perché nasce da un
piccolo seme che noi abbiamo coltivato, già lasciato, nel
2018-2019, dalla programmazione dei Governi precedenti, in
particolare gli Assessori che mi hanno preceduto, l'Assessore
Aggravi e poi Testolin, oggi Presidente. Su questo tema si sono
confrontati, noi l'abbiamo coltivato, fatto crescere, fino a farlo
diventare infine un provvedimento di legge che, come avete ben
detto tutti, non è che un punto di partenza, perché è uno strumento
legislativo che ci permette di governare una visione politica, ma
da solo ovviamente non può affrontare la sfida.
Ci sono tanti elementi positivi negli interventi che ho sentito,
e vi ringrazio, perché c'è l'attenzione giusta verso questo
provvedimento, che non si propone di far crescere nell'immediato i
posti di lavoro ma si propone di costruire un progetto di sviluppo
per il futuro che passa per le competenze e per la ricerca, ricerca
che si associa alle competenze e che vuol dire provare a costruire
un modello di lavoro più stabile e più radicato; perché quando i
saperi si radicano in un territorio è più difficile poi portarli
via. Quando le competenze si costruiscono insieme e diventano parte
di una cultura di una comunità poi è più difficile estirparle.
Ha detto bene in quest'ultima parte dell'intervento il collega
Restano: "Lo vedremo in futuro il prodotto di questa legge"; da
oggi inizia un percorso più governato per andare in una direzione
che non sia quella di vedere le nostre politiche industriali - se
parliamo di politiche industriali - le nostre politiche di sviluppo
semplicemente collegate all'arrivo o meno di un'azienda e poi alla
sua partenza nel momento in cui non ci sono più i benefici che ha
trovato nell'arrivare.
Quali sono gli elementi importanti che è bene tenere in
considerazione?
Intanto che abbiamo una strategia. È la strategia sulla
specializzazione intelligente che è una programmazione che ci siamo
dati, attraverso la quale svilupperemo tutta una serie di azioni
per la ricerca.
La seconda cosa è che lavoriamo - in particolare nell'ultimo
periodo il collega Sammaritani l'ha portato in aula come tema
d'interpello al Governo - per mettere insieme i nostri centri di
ricerca: anche lì, da questo lavoro sinergico dei prossimi anni,
potrà nascere un'ulteriore forza e un'ulteriore capacità di
costruire progetti di sviluppo.
Diamo la possibilità di elevare la qualità del nostro lavoro,
perché attraverso lo studio, attraverso le competenze e attraverso
la possibilità che daremo ai nostri giovani e a coloro che vorranno
venire in Valle d'Aosta, a coloro che vorranno tornare in Valle
d'Aosta, eleveremo la qualità di questo lavoro. Un lavoro di
ricerca che permetterà da un lato di sviluppare le nostre aziende,
dall'altro lato di farle diventare più competitive, perché è la
ricerca che mette il comparto economico produttivo in condizione di
essere più competitivo.
Soprattutto ci misureremo con delle forze più adatte al nostro
territorio; noi non potremo mai competere con i territori dove c'è
grande popolazione e capacità di produzione che noi non possiamo
mettere in campo.
Noi potremo dire la nostra in futuro se sapremo essere
competitivi nella qualità e nella capacità del nostro modello di
lavoro.
Queste cose insieme diventano una sfida, come avete ben detto,
perché la legge si è data una fase di prima applicazione in attesa
di aprire questo confronto con il Governo nazionale e con la
Comunità europea e qui la speranza - e sono sicuro che sarà così -
è di avere la possibilità di presentare questa legge a tutti i
livelli, ai nostri Parlamentari, al Governo nazionale e di vederla
sostenuta come interesse di sviluppo della nostra comunità e non
come semplice azione di Governo.
Abbiamo bisogno che anche chi oggi si siederà dall'altra parte
del tavolo, i nostri interlocutori, capisca che qui non stiamo
chiedendo degli sconti o piuttosto delle agevolazioni semplicemente
economiche, qui stiamo chiedendo delle risorse per investire nel
nostro futuro e nella nostra capacità di essere in futuro
sostenibili nel nostro progetto di sviluppo, e non semplicemente
assistiti.
Questo è un po' il pensiero che accompagna questo provvedimento,
perché, a mio avviso, pur parlando di ricerca, è la migliore leva
di sviluppo che possiamo mettere in campo tutti insieme.
Da parte mia, senza andare oltre rispetto alla presentazione
della legge che è già stata fatta, voglio ricordare ancora tre
cose: l'importanza di costruire una rete intorno ai centri di
ricerca. Mi è piaciuto anche lo stimolo di non fermarsi agli
attuali poli industriali, quelli ovviamente sono il punto di
partenza, però dobbiamo immaginare...  e qui lo possiamo fare
con il sistema delle nostre imprese, perché questa diventa anche
una sfida per le nostre imprese, grandi o piccole che siano che
stiamo cercando di far lavorare negli ultimi bandi insieme, per
fare in modo che i più piccoli possano cogliere le occasioni di
ricerca che non sempre in passato hanno potuto cogliere perché non
dotati di strutture sufficientemente robuste e con le giuste
competenze per poter partecipare. Però dobbiamo, insieme alle
imprese, agli Enti locali e insieme al territorio, immaginare che
da un primo punto di partenza si possano sviluppare tanti ulteriori
punti di centri di ricerca e di possibilità di andare a introdurre
questi sgravi fiscali, queste possibilità, ma con l'obiettivo che
in quei posti poi nasca uno sviluppo collegato al territorio, alle
peculiarità dei territori e, se possibile, a un recupero anche di
quella vitalità di alcune località che nel tempo si è persa.
Oggi abbiamo un bando che si chiama "Housework", attraverso il
quale i ricercatori che vengono a lavorare in Valle d'Aosta possono
avere un contributo per i primi tre anni di attività in Valle
d'Aosta sui costi di alloggio.
Noi dobbiamo, insieme agli enti locali, rispetto a queste
persone - oggi siamo a una sessantina di ricercatori in Valle
d'Aosta, circa la metà sono quelli che stanno lavorando al CMP3 -
fare un'azione di ospitalità, di accoglienza anche di queste
persone nuove che vengono a lavorare in Valle D'Aosta, anche per
cercare di capire come insieme magari costruire un percorso poi di
definitiva residenza, che vuol dire aver attratto delle competenze
ma anche aver fatto un'azione per far crescere in futuro o
quantomeno contrastare il calo demografico che abbiamo; farlo
insieme vuol dire anche mettere delle competenze a disposizione
delle aziende in via definitiva e con la possibilità di rendere più
robusta la nostra azione e l'azione di sviluppo.
L'ultima cosa: credo sia giusto, tutti insieme, provare a
sostenere la struttura attuale, struttura che si prenderà in carico
la prima parte di sviluppo della legge. Però dovremmo fare in modo
che le aziende e il sistema nel suo complesso sentano proprio
questo provvedimento in modo che possa nascere quella capacità di
sviluppo necessaria per cogliere i benefici che immediatamente ci
saranno, ci saranno questi bandi con le prime risorse dedicate; ma
soprattutto la crescita di una legge che speriamo sia la prima
iniziativa - qui siamo molto settoriali: Zona Franca per la ricerca
- per riuscire a far crescere invece quello che tutti ci
auspichiamo.
La recente mozione che è stata approvata ha messo al lavoro
tutta l'Amministrazione regionale ma quello che tutti auspichiamo è
una Zona Franca per la Valle d'Aosta rinnovata, nuova, adatta ai
tempi ma sicuramente utile a essere competitivi in un ambito molto
difficile e di sviluppo.
Presidente -
Consigliere Rollandin per dichiarazione di
voto.
Rollandin (PA) -
Credo che i riferimenti presentati
dall'Assessore dicano in modo chiaro quali sono i problemi ancora
da decifrare, e non solo. In più credo che siano una serie di
attivazioni non semplici, perché da come è stato presentato con
queste misure, è evidente che hanno delle difficoltà oggettive,
quindi si tratterà di verificare per tempo, e soprattutto nella
prima parte, gli aspetti che potranno essere da guida nei
riferimenti ai progetti successivi, perché altrimenti non si può
partire.
Credo che non sarà una cosa facile, ci vorrà tutta l'attenzione
necessaria per coordinare le parti che si vogliono attivare, in
modo da progressivamente avere i risultati di cui parlava
l'Assessore.
Credo che ci vorrà molta attenzione sui temi che sono qui
previsti e che sono delicati. Non è facile uscire da questa
situazione. Bisognerà fare in modo che su questo lavoro ci sia un
coordinamento da parte di tutti.
Presidente -
Il Presidente della Regione ne ha
facoltà.
Testolin (UV) -
Solo due brevi considerazioni a margine
di una discussione che ci ha visti unanimemente convinti su un
progetto di legge che ha un'importanza strategica per la nostra
regione, un progetto di legge che, come ha giustamente sottolineato
l'Assessore, è nato nel 2018 con un'iniziativa messa in campo
dall'allora Assessore Aggravi e che poi è stata portata avanti con
convinzione, perché è effettivamente un'opportunità che è, per il
momento, tutta a carico dell'Amministrazione regionale. Anche
quelle che saranno le agevolazioni da mettere in campo con lo Stato
saranno agevolazioni che peseranno sulle entrate della Regione, ma
è un investimento, alla stregua di altri investimenti e altre
agevolazioni che, nel tempo, la nostra comunità ha voluto mettere
in campo.
È un investimento che potrà ritornare a favore del nostro
territorio con tutta una serie di vantaggi che sono quelli di un
insediamento industriale, come qualcuno ha auspicato, per
l'abbinamento tra il processo di ricerca e sviluppo e di un
insediamento di attività industriali o artigianali, che possano
essere compatibili con il nostro desiderio e con le infrastrutture
che vogliamo insediare nella nostra comunità.
Penso che un inizio di percorso e d'individuazione di questo
tipo di processi l'Assessorato lo abbia già individuato anche con i
bandi che individuano già nei prossimi mesi, opportunità di ricerca
e sviluppo abbinate anche con aziende di produzione che possono
intersecarsi con la necessità di sviluppare e di fare ricerca in
loco, con la possibilità poi di produrre e di elaborare tutta la
capacità di creare nuovi processi che possono essere sviluppati e
possono dare una redditività soprattutto in funzione di quelle che
saranno le capacità di mettere "A terra" le ricerche espletate.
Il lavoro inizia solo adesso, perché ci sarà evidentemente la
necessità di trovare i giusti canali per promuovere questo tipo
d'iniziativa, per sostenerla dall'altra parte con delle risorse
iniziali già previste, ma sulle quali bisognerà continuare a
investire anche nel prossimo futuro; per noi era nel programma di
Governo uno dei punti forti da perseguire; per perseguirli bisogna
comunque crederci, ma metterci poi anche le risorse finanziarie che
dovranno essere conseguenti alla nostra volontà di raggiungere un
obiettivo importante.
Questo si interseca, l'ha detto bene l'Assessore, con l'altro
tipo di attività che ci siamo presi carico di analizzare più nel
profondo. Questo è un primo passo verso la Zona Franca, una Zona
Franca che è stata presa come una piccola sfida da svilupparsi da
qui all'autunno prossimo. Occorre capire innanzitutto quali sono le
possibilità e le opportunità di poterla sviluppare, così com'è
emerso dalla mozione che abbiamo votato unanimemente, con degli
esempi che ci sono in Italia e all'estero, di trovare delle
soluzioni che possano essere adattate ai tempi attuali rispetto
alla concezione di Zona Franca che era stata evocata nel nostro
Statuto, che comunque è quella che è rimasta nelle nostre memorie.
Un processo che dovrà vederci coinvolti nel prosieguo di
quest'attività con la consapevolezza che questo può essere
veramente un punto di partenza importante anche rispetto ad altre
problematiche che oggi ci toccano: non solo il rientro dei nostri
giovani da percorsi nazionali e internazionali che li hanno
coinvolti magari in altre nazioni o in altre regioni italiane, ma
anche per attirare personale qualificato che possa insediarsi in
regione e dare anche nuovo stimolo e nuova linfa ai processi
demografici che tanto ci preoccupano e che caratterizzano purtroppo
anche la nostra regione.
È con soddisfazione che oggi chiudiamo questa prima parte del
percorso e andiamo a pensare al domani con rinnovato
entusiasmo.
Presidente -
Consigliere Lucianaz per dichiarazione di
voto.
Lucianaz (LEGA VDA) -
Rapidement, comme on parle de zone
franche, en confirmant le vote comme annoncé par le collègue
Aggravi. Je veux seulement remarquer que, en audition de la
Commission, on a eu la possibilité d'entendre le représentant de
mouvement soi-disant autonomiste de Pays d'Aoste Souverain, si
possible encore plus intéressé à soutenir l'initiative du
gouvernement que Confindustria, par exemple, donc on ne peut pas
avoir qu'un vote en faveur.
Presidente -
Altri? Non vi sono altre richieste
d'intervento, passiamo all'articolato. Articolo n. 1, ci sono
richieste d'intervento? Altrimenti mettiamo in votazione. La
votazione è aperta. La votazione è chiusa.
Presenti, votanti e favorevoli: 35
L'articolo n. 1 è approvato all'unanimità.
Stesso risultato per l'articolo n. 2, 3 e 4. All'articolo 5 vi è
l'emendamento della Lega. Assessore Bertschy, a lei la parola.
Bertschy (AV-VdA Unie) -
Semplicemente per dire che
l'emendamento è accolto, ringraziamo per il contributo che migliora
la legge e s'inserisce all'articolo 5, che sarà la prima fase del
lavoro di questa legge e completa le proposte che dovranno essere
messe in campo e discusse con il Governo che potranno contribuire a
rendere ancora più efficace l'azione e gli obiettivi che la legge
si propone di raggiungere.
Presidente -
L'emendamento è già stato illustrato,
mettiamo in votazione. Stesso risultato per l'emendamento, per
l'articolo 5, articolo 6, articolo 7, articolo 8, articolo 9,
articolo 10.
Adesso esprimiamo il voto sulla legge nel suo insieme. Se non vi
sono interventi, mettiamo in votazione la legge nel suo insieme. La
votazione è aperta. La votazione è chiusa.
Presenti, votanti e favorevoli: 35
La legge è approvata all'unanimità.
