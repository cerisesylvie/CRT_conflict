Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2658 del 25 ottobre 1991 - Resoconto
OGGETTO N. 2658/IX Concessione di un contributo di lire
9.400.000 al Movi-mento Adulti Scouts Cattolici di Aosta - Masci -
a parziale copertura delle spese sostenute per la realizzazione dei
lavori di installazione del "Camping Internazionale Scouts-Guide",
in comune di Rhêmes-Notre-Dame - Approvazione, impegno e
liquidazione di spesa.
Presidente
Do lettura del testo della
delibera:
Deliberazione Il Consiglio
delibera
1) di approvare la concessione di un contributo di lire
9.400.000= (novemilioniquattrocentomila) a favore del Movimento
Adulti Scouts Cattolici Italiani di Aosta, a parziale copertura
delle spese sostenute per la realizzazione dei lavori di
installazione del "Camping Internazionale Scouts-Guide", in Comune
di Rhêmes-Notre-Dame;
2) di approvare ed impegnare la spesa di lire 9.400.000=
(novemilioniquattrocentomila), da imputare al Capitolo 21640
("Contributi ad Enti ed Associazioni ecc.") del bilancio di
previsione della Regione per l'anno 1991, che presenta la
necessaria disponibilità;
3) di stabilire che alla liquidazione della somma di cui al
precedente punto 1) si provveda ai sensi dell'articolo 58 della
legge regionale 27 novembre 1989, n. 90.
Presidente
Ha chiesto di parlare il Consigliere Viérin,
ne ha facoltà.
Viérin (UV)
Nous voudrions connaître la nature des
travaux effectués et qui constituent l'objet de la demande de
subvention.
Presidente
Ha chiesto di parlare il Presidente
della Giunta, ne ha facoltà.
Bondaz (DC)
Non vorrei dire delle cose inesatte,
ma mi sembra siano dei lavori che riguardano le fosse settiche e
cose di questo genere. Non ho qui la lettera con la quale mi è
stata fatta la richiesta; se ci sono delle preoccupazioni posso
farmela mandare e leggerla successivamente. Credo comunque si
tratti di lavori inerenti alle fosse settiche in relazione a questo
camping, che fra l'altro ospita persone provenienti da parecchie
zone d'Italia.
Presidente
Pongo in votazione la delibera in
oggetto:
Esito della votazione
Presenti: 30
Votanti: 20
Favorevoli: 20
Astenuti: 10 (Agnesod, Faval, Louvin, Mostacchi, Perrin,
Rollandin, Stévenin, Vallet, Viérin e Voyat)
Il Consiglio approva
