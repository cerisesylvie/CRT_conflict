Classificazione
COMMERCIO



Oggetto del Consiglio n. 633 del 26 maggio 2004 - Resoconto
OGGETTO N. 633/XII - Progetto di legge: "Disposizioni per la
tutela dei consumatori e degli utenti".
Articolo 1
(Finalità)
1. La Regione promuove la tutela dei diritti dei cittadini in
qualità di consumatori e di utenti di beni e servizi di godimento
individuale e collettivo.
2. La Regione, in conformità alla normativa comunitaria e
statale vigente in materia, persegue, in particolare, le seguenti
finalità:
a) tutelare la salute e la sicurezza dei consumatori e degli
utenti;
b) tutelare i diritti dei consumatori e degli utenti e i
relativi interessi economici e giuridici, favorendo la correttezza
dei rapporti contrattuali e promuovendo la soluzione delle
controversie presso le sedi di conciliazione;
c) promuovere l'associazionismo fra i consumatori e gli
utenti per la tutela dei loro diritti;
d) promuovere ed attuare una politica di informazione,
formazione ed educazione dei consumatori e degli utenti in funzione
di un più razionale rapporto socio-economico con la produzione e la
distribuzione.
Articolo 2
(Comitato regionale dei consumatori e degli utenti)
1. La Regione, per il perseguimento delle finalità di cui
all'articolo 1, si avvale del Comitato regionale dei consumatori e
degli utenti, di seguito denominato Comitato.
2. Il Comitato è composto:
a) dall'assessore regionale competente in materia di
commercio, con funzioni di presidente, o suo delegato;
b) da un rappresentante di ciascuna delle associazioni
iscritte nell'elenco regionale dei consumatori e degli utenti di
cui all'articolo 4;
c) da un rappresentante designato dal Consiglio permanente
degli enti locali;
d) dal dirigente della struttura regionale competente in
materia di tutela dell'ambiente, o suo delegato;
e) dal dirigente della struttura regionale competente in
materia di tutela della salute, o suo delegato;
f) dal dirigente della struttura regionale competente in
materia di produzione agro-alimentare, o suo delegato;
g) da un rappresentante della Camera valdostana delle imprese
e delle professioni - Chambre valdôtaine des entreprises et des
activités libérales.
3. Contestualmente alla designazione dei propri
rappresentanti, gli enti di cui al comma 2, lettere b), c) e g),
individuano i relativi membri supplenti.
4. Il Comitato è costituito con decreto del Presidente della
Regione e dura in carica cinque anni.
5. Il Comitato si riunisce, su convocazione del presidente,
almeno due volte all'anno e ogniqualvolta il presidente ne ravvisi
la necessità; deve inoltre essere convocato entro il termine di
quindici giorni dalla richiesta fatta da almeno un terzo dei suoi
componenti.
6. Le deliberazioni del Comitato sono assunte con la presenza
della maggioranza dei componenti e con il voto favorevole della
maggioranza dei presenti; in caso di parità, prevale il voto del
presidente.
7. Il Comitato approva il regolamento per il suo
funzionamento entro sessanta giorni dalla data del suo insediamento
con il voto favorevole della maggioranza dei componenti.
8. Le funzioni di segreteria del Comitato sono svolte da un
funzionario della struttura regionale competente in materia di
commercio, di seguito denominata struttura competente.
9. Il Comitato può avvalersi della collaborazione di esperti,
segnalati dalle associazioni dei consumatori e degli utenti, sulla
base dei rispettivi curricula, iscritti in apposito elenco
istituito presso il Comitato medesimo. L'elenco è aggiornato con
cadenza triennale.
Articolo 3
(Compiti del Comitato)
1. Al Comitato spetta:
a) esprimere parere in merito ad eventuali misure necessarie
a garantire la corretta applicazione dei prezzi dei prodotti al
consumo e delle tariffe dei servizi;
b) formulare proposte idonee a garantire la sicurezza e la
salute dei consumatori e degli utenti;
c) segnalare alle strutture regionali competenti per materia
situazioni di rischio per la salute e la sicurezza dei consumatori
e degli utenti;
d) proporre alla Giunta regionale studi, ricerche, gruppi di
lavoro, conferenze ed altre iniziative sui problemi inerenti al
consumo;
e) proporre alla Giunta regionale l'attuazione di iniziative
volte alla sensibilizzazione degli studenti sulle problematiche del
consumo;
f) esprimere parere in merito ai programmi annuali presentati
dalle associazioni dei consumatori e degli utenti ai sensi
dell'articolo 5.
2. Entro il 31 marzo di ogni anno, il Comitato trasmette al
Consiglio regionale una relazione illustrante l'attività da esso
svolta nel corso dell'anno precedente.
Articolo 4
(Elenco regionale delle associazioni dei consumatori e degli
utenti)
1. È istituito presso la struttura competente l'elenco
regionale delle associazioni dei consumatori e degli utenti al
quale possono iscriversi le associazioni di consumatori ed utenti
aventi un'effettiva rappresentanza sociale ed organizzativa in
Valle d'Aosta, comprese quelle che risultano affiliate o
costituenti sezioni di associazioni nazionali comprese nell'elenco
di cui all'articolo 5 della legge 30 luglio 1998, n. 281
(Disciplina dei diritti dei consumatori e degli utenti), come
modificato dall'articolo 3 del decreto legislativo 23 aprile 2001,
n. 224, in possesso dei seguenti requisiti:
a) avvenuta costituzione, da almeno un anno, mediante atto
pubblico o scrittura privata autenticata, e possesso di uno statuto
che preveda come scopo esclusivo, senza finalità di lucro, la
tutela dei diritti e degli interessi dei consumatori e degli
utenti;
b) numero di iscritti residenti in Valle d'Aosta non
inferiore allo 0,5 per mille del totale della popolazione residente
nel territorio regionale;
c) disponibilità di almeno una sezione o sede operativa in
territorio regionale;
d) svolgimento, da almeno un anno, di un'attività
continuativa e documentata nel territorio regionale;
e) non avere i rappresentanti legali dell'associazione subìto
alcuna condanna, passata in giudicato, in relazione all'attività
dell'associazione medesima e non rivestire i medesimi
rappresentanti la qualifica di imprenditori o di amministratori di
imprese di produzione di beni e di servizi, in qualsiasi forma
costituite, negli stessi settori in cui opera
l'associazione;
f) elaborazione di un bilancio annuale delle entrate e delle
uscite e tenuta dei libri contabili con indicazione delle quote
complessivamente versate dagli iscritti, approvato dai competenti
organi statutari conformemente alle norme vigenti in
materia.
2. Nel caso di associazioni affiliate o costituenti sezioni
di associazioni nazionali comprese nell'elenco di cui all'articolo
5 della l. 281/1998, i requisiti di cui al comma 1 si intendono
riferiti alla relativa associazione nazionale.
3. Ai fini dell'iscrizione nell'elenco, le associazioni
presentano apposita istanza alla struttura competente corredata
della documentazione comprovante il possesso dei requisiti di cui
al comma 1.
4. Entro sessanta giorni dalla data di presentazione
dell'istanza di cui al comma 3, il dirigente della struttura
competente adotta il provvedimento di iscrizione nell'elenco ovvero
ne dispone il diniego.
5. La perdita, comunque accertata, di uno dei requisiti di
cui al comma 1 comporta la cancellazione dell'associazione
dall'elenco. La cancellazione è disposta con provvedimento del
dirigente della struttura competente.
Articolo 5
(Contributi alle associazioni dei consumatori e degli utenti
iscritte nell'elenco regionale)
1. Per le finalità di cui all'articolo 1, comma 2, lettera
c), la Regione può concedere alle associazioni iscritte nell'elenco
di cui all'articolo 4:
a) contributi a fondo perso sulle spese relative alla
realizzazione di specifici progetti finalizzati all'informazione e
alla formazione del consumatore e dell'utente, al miglioramento
della qualità dei prodotti e dei servizi, nonché all'assistenza
nelle controversie;
b) contributi a fondo perso sulle spese relative all'attività
di sportello in favore dei consumatori e degli utenti.
2. I contributi sono concessi annualmente, nei limiti degli
stanziamenti di bilancio, con deliberazione della Giunta regionale,
previo parere del Comitato, nella misura massima del 50 percento
delle spese preventivate e ritenute ammissibili.
3. Ai fini della concessione dei contributi, le associazioni
interessate presentano, a pena di decadenza, entro il 31 dicembre
di ogni anno, apposita istanza alla struttura competente corredata
di un dettagliato preventivo di spesa e di una relazione
illustrante il programma dell'attività in relazione alla quale i
contributi sono richiesti, prevista per l'anno successivo.
4. I contributi sono liquidati in acconto, fino ad un massimo
del 50 per cento e, a saldo, su presentazione di idonea
documentazione attestante le spese sostenute e di una relazione
illustrante l'attività effettuata nel corso dell'anno cui i
medesimi contributi si riferiscono.
Articolo 6
(Informazione dei consumatori e degli utenti e programmi di
educazione)
1. La Regione promuove l'attuazione di una corretta
informazione dei consumatori e degli utenti, anche avvalendosi
della collaborazione degli organi di stampa e di informazione
radiotelevisiva e di ogni altro mezzo di informazione ritenuto
idoneo.
2. La Giunta regionale, su proposta del Comitato e d'intesa
con l'autorità scolastica regionale, elabora progetti e definisce
iniziative di sensibilizzazione sui diritti dei consumatori e degli
utenti e di educazione alimentare e sanitaria, rivolti agli
studenti delle scuole di ogni ordine e grado.
Articolo 7
(Rinvio)
1. Con deliberazione della Giunta regionale, da adottarsi
entro novanta giorni dalla data di entrata in vigore della presente
legge, sono stabilite ulteriori disposizioni applicative
concernenti:
a) la disciplina del procedimento di iscrizione nell'elenco
di cui all'articolo 4;
b) la definizione dei criteri per la concessione dei
contributi di cui all'articolo 5, la determinazione delle spese
ammissibili e la disciplina dei relativi procedimenti
amministrativi.
Articolo 8
(Disposizione transitoria)
1. In sede di prima applicazione della presente legge e ai
fini della concessione, per l'anno 2004, dei contributi di cui
all'articolo 5, i soggetti interessati presentano alla struttura
competente, entro il 30 settembre 2004, apposita istanza corredata
del programma delle iniziative attuate e da attuare nel corso del
medesimo anno, completa dei relativi preventivi di spesa o della
documentazione comprovante le spese già sostenute.
Articolo 9
(Disposizione finanziaria)
1. L'onere derivante dall'applicazione dell'articolo 5 è
valutato complessivamente in annui euro 75.000,00 a decorrere
dall'anno 2004.
2. L'onere di cui al comma 1 trova copertura nello stato di
previsione della spesa del bilancio della Regione per l'anno
finanziario 2004 e di quello pluriennale per gli anni 2004/2006
nell'obiettivo programmatico 2.2.2.11 (Interventi promozionali per
il commercio) e vi si provvede mediante riduzione di pari importo
dello stanziamento iscritto al capitolo 69000 (Fondo globale per il
finanziamento di spese correnti) dell'obiettivo programmatico 3.1.
(Fondi globali) a valere sull'accantonamento previsto al punto
B.2.1 (Interventi per lo sviluppo del sistema economico - Norme per
la tutela del consumatore) dell'allegato 1 del bilancio di
previsione della Regione per l'anno finanziario 2004 e di quello
pluriennale per gli anni 2004/2006.
3. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di bilancio
e finanze, le occorrenti variazioni di bilancio.
Presidente - Ricordo che si discute sul nuovo testo coordinato
predisposto dalla IV Commissione.
La parola al relatore, la Consigliera Viérin Adriana.
Viérin A. (UV) - Avant de présenter dans le détail ce dessin de
loi, je me dois de faire quelques petites considérations.
Premièrement il s'agit là d'une norme qui donne réalisation aux
principes énoncés par la loi de l'Etat n° 281 du 30 juillet 1998.
On arrive donc, il faut l'avouer, avec un certain retard ou, si
vous préférez, avec un retard certain surtout par rapport à
quelques régions italiennes qui, elles, avaient légiféré bien avant
1998. Les temps étaient donc mûrs pour remplir ce vide législatif,
tellement mûrs - permettez-moi - que cette Assemblée s'est
retrouvée face a deux initiatives analogues: un dessin de loi
présenté par le Gouvernement valdotain et un projet de loi proposé
par le groupe de "l'Edelweiss" et là on a décidé de suivre une
procédure quelque peu inhabituelle, mais pas pour autant
inintéressante: on s'est mis à travailler ensemble, sans parti
pris, afin d'élaborer une ébauche de texte coordonné qui a été
soumise à l'attention des commissions compétentes.
Je me dois de signaler que les travaux de commission ont été
extrêmement profitables. On a procédé à l'audition de toutes les
associations des catégories, des consommateurs et des usagers
présentes sur notre territoire, ainsi que le Comité permanent des
collectivités locales, la Chambre valdôtaine des entreprises et des
activités libérales, les présidents des associations des
commerçants et les différentes organisations syndicales. Ces
auditions nous ont permis de mieux cerner le problème, de revoir et
de réviser plusieurs articles. On a donc abouti à un nouveau texte
qui a obtenu l'avis unanime de la commission et que nous soumettons
aujourd'hui à l'attention de cette Assemblée.
Cette loi se pose plusieurs objectifs, j'en citerais que
quelques-uns: œuvrer pour la sauvegarde de la
santé et la sécurité des consommateurs; promouvoir des actions
visant à l'information et à l'éducation des consommateurs;
promouvoir et contribuer au développement des associations des
consommateurs oeuvrant sur notre territoire; sauvegarder les
intérêts économiques et juridiques des consommateurs et des
usagers.
Un comité régional des consommateurs est institué par l'article
2, un comité présidé par l'Assesseur compétent et composé d'une
part par les responsables de toutes les associations des
consommateurs, un représentant de la Chambre valdôtaine des
entreprises et des activités libérales, par un représentant du
Conseil permanent des collectivités locales, ainsi que par les
dirigeants de l'Administration régionale qui ont en charge la
sauvegarde de l'environnement, de la santé et de la production
agro-alimentaire. Le cas échéant, ce comité pourra profiter de
l'apport d'experts en différentes matières, experts réunis dans une
liste sur propositions des associations des consommateurs, liste
mise à jour chaque 3 ans.
Le comité devra donner son avis quant aux éventuelles mesures
nécessaires à garantir une correcte application des prix des
produits et des services; devra également formuler des propositions
visant à sauvegarder la santé et la sécurité des consommateurs et
signaler aux structures compétentes les éventuelles situations
dangereuses. Il pourra également proposer au Gouvernement valdôtain
toute initiative susceptible d'améliorer l'information et la
sensibilisation en la matière, avec une attention particulière
vis-à-vis des jeunes générations.
L'article 4 prévoit la création de la liste des associations des
consommateurs oeuvrant sur notre territoire et en établit les
règles de fonctionnement, ainsi que les qualités requises pour en
faire partie. L'article 5 définit les modalités et les pourcentages
relatifs aux contributions qui seront accordées aux associations
concernées. L'article 6, lui, met l'accent sur l'information des
consommateurs et sur les éventuels projets que l'on pourra
élaborer, afin de sensibiliser les étudiants, en accord avec les
autorités scolaires compétentes. L'article 7 énonce le renvoi à une
délibération du Gouvernement qui devra être adoptée dans un délai
de 90 jours à faire date de la promulgation de la loi, qui
permettra d'établir les procédures pour l'inscription dans la liste
visée à l'article 4 et de définir dans les détails les critères
pour l'obtention des contributions prévues à l'article 5. Des
dispositions transitoires sont prévues à l'article 8 afin de
permettre l'élargissement des contributions pour l'année en
cours.
Merci de votre attention.
Presidente - La parola al relatore, Consigliere Stacchetti.
Stacchetti (SA) - Parlo anche a nome degli altri due firmatari:
i colleghi Comé e Salzone.
Il Trattato di Amsterdam, le politiche dell'Unione europea e la
legge nazionale n. 281 del 1998 affidano alle associazioni dei
consumatori un ruolo fondamentale per la tutela e l'informazione
del consumatore. La legge n. 281 del 1998 promuove la tutela dei
consumatori e degli utenti anche in sede locale e favorisce le
iniziative che perseguono tale obiettivo, anche attraverso la
disciplina dei rapporti fra le associazioni dei consumatori e degli
utenti e le pubbliche amministrazioni. La tutela dei diritti dei
cittadini costituisce uno degli aspetti essenziali dell'attività
istituzionale della Regione Valle d'Aosta, che non aveva ancora
assunto, a differenza di molte altre realtà regionali, un
provvedimento legislativo per garantire la tutela degli interessi,
individuali e collettivi, dei consumatori e degli utenti. La
proposta di legge n. 9/2003 presentata dal gruppo della "Stella
Alpina" ed il disegno di legge delle Giunta regionale n. 15/2004
intendono, attraverso il testo concordato sul quale oggi il
Consiglio dovrà esprimersi, soddisfare tale carenza.
La legge fissa gli obbiettivi da perseguire, anche per il
tramite delle associazioni dei consumatori e degli utenti, alle
quali è, infatti, richiesto il possesso e la dimostrazione di
specifici requisiti, quali la capacità organizzativa, la
trasparenza morale e professionale e, soprattutto, la totale
assenza, per specifico limite statutario, di qualsiasi finalità di
lucro nello svolgimento delle attività di cui si tratta.
Per evitare un ulteriore appesantimento nell'attività degli
uffici della Regione, nonché per garantire la reale efficienza ed
efficacia degli obiettivi considerati, è prevista l'istituzione di
un solo organo consultivo, ad alta qualificazione professionale,
per formulare alla Giunta e/o al Consiglio regionale proposte,
pareri e suggerire le azioni necessarie a realizzare le finalità
indicate nella legge. La particolare funzione di tale organo -
Comitato regionale dei consumatori e utenti - costituisce una
tangibile ulteriore iniziativa di "deregulation" nello svolgimento
dell'attività dell'Amministrazione regionale.
Stante l'assenza di lucro nello svolgimento dell'attività di cui
si tratta, le associazioni dovranno forzatamente ricorrere
all'azione di volontariato per la gestione degli sportelli al
servizio dei consumatori ed utenti. Ciò permetterà, oltre a
caratterizzare ulteriormente l'encomiabile azione del servizio di
volontariato, di limitare considerevolmente le spese per
l'organizzazione e l'espansione sull'intero territorio della Valle
d'Aosta delle strutture di immediato contatto con la
cittadinanza.
Lo stanziamento a carico del bilancio della Regione ammonta a
soli 75.000 euro annui per l'erogazione di contributi a parziale
copertura delle spese indispensabili alla gestione dei servizi e,
comunque, solo se effettivamente documentate e fino ad un massimo
del 50%. I criteri per l'erogazione dei contributi saranno definiti
con deliberazione di Giunta entro 90 giorni dall'entrata in vigore
della legge in esame. Infine, la legge contiene una norma
transitoria che stabilisce la possibilità di presentare, anche per
l'anno 2004, le domande di contributo.
Annuncio anche la presentazione di un emendamento da parte del
gruppo della "Stella Alpina".
Presidente - Dichiaro aperta la discussione generale.
La parola alla Consigliera Squarzino Secondina.
Squarzino (Arc-VA) - Volevo solo ricordare che l'unanimità di
alcune votazioni in commissione dipendono anche dal fatto che la
sottoscritta ad esempio non ha partecipato alla votazione, in
quanto a suo parere non era stato rispettato il Regolamento per
quanto riguarda la funzione dei relatori, cioè a me è sembrato poco
opportuno che si procedesse all'approvazione di una legge in
assenza dei relatori di questa legge. Questo è stato un mio gesto
di presa di distanza dall'interpretazione del Regolamento dato
dalla commissione e non ho partecipato alla votazione. Chiudo
questa parentesi non senza però chiedere a tutti di fare attenzione
al rispetto del Regolamento, perché prima o poi nuoce al
funzionamento dei lavori.
Per quanto riguarda i contenuti, il nuovo disegno di legge che è
stato presentato è migliorativo rispetto alle due proposte
precedenti e alla stessa sintesi precedente. Gli emendamenti che
sono stati via via apportati hanno tenuto conto delle audizioni, in
particolare credo sia stato utile aver eliminato quello sportello
unico che, di fatto, si sovrapponeva agli sportelli che già adesso
le singole associazioni di difesa dei consumatori hanno attivato;
quindi in questo senso è utile che si sia tenuto conto della realtà
regionale.
Vorrei sottolineare un aspetto sul comitato: non ho presentato
emendamenti, perché non vogliamo ogni volta andare a precisare
tutti gli aspetti però, analizzando quello che nelle altre regioni
è stato fatto e vedendo come è stato strutturato questo Comitato
regionale dei consumatori e degli utenti, se guardiamo la
composizione, nella nostra Regione questo comitato appare molto
burocratico, nel senso che sono presenti le componenti
istituzionali e vi è poco spazio per le componenti portatrici di
professionalità specifiche di conoscenza. Nel nostro comitato vi
sono 5 rappresentanti che sono - per questo dicevo prima
"istituzionali" -: l'Assessore, un rappresentante degli enti
locali, un dirigente dell'ambiente, un dirigente della salute, un
dirigente della struttura che riguarda la produzione
agro-alimentare e poi vi è anche un rappresentante di ogni
associazione, ma il nucleo forte è costituito da dirigenti. In
altre realtà regionali vediamo che il nucleo della dirigenza è
ridotto a uno o due: in Liguria sono 2, in Lombardia 1, nelle
Marche 2; in Sicilia, in Toscana, in Campania 1 e invece sono
inseriti degli esperti o degli universitari. È vero, non abbiamo
un'università che si occupa in modo particolare di questi aspetti.
Prendiamo atto di questa realtà. Prendiamo atto che il comitato è
stato pensato secondo l'ottica di una piccola Regione come la
nostra, che forse manca di queste professionalità "spinte" e anche
libere, nel senso che non sono professionalità che
istituzionalmente sono chiamate ad occuparsi di questi problemi nel
loro ruolo istituzionale. Probabilmente non era possibile fare
diversamente, probabilmente è un primo passo, probabilmente devono
crescere le associazioni di consumatori. Questo è un primo avvio.
Pur con questi limiti, riteniamo utile che si avvii anche in Valle
un luogo in cui si affrontino, insieme consumatori e responsabili
di assessorati e di enti locali, i temi relativi alla qualità dei
prodotti che vengono immessi sul mercato e anche alle distorsioni
che a volte il mercato presenta. È sicuramente un elemento utile,
spero che questo comitato lavori parecchio - in questo caso anche
la Regione ha un ruolo ben preciso in questo senso - per fare
programmi di educazione, perché sappiamo che quanto più il
consumatore è attento e sa leggere un'etichetta, sa leggere le date
di scadenza, quanto più sa leggere la provenienza di un prodotto e
la sua composizione, tanto più è in grado di indirizzare le scelte
del mercato attraverso le sue decisioni quotidiane di acquisto.
Presidente - La parola al Consigliere Comé.
Comé (SA) - La mia è una fiducia nei confronti del collega
Stacchetti, che ha dichiarato che la relazione è a nome dei
Consiglieri Comé e Salzone, quindi non parlo a titolo personale, ma
leggo la relazione predisposta dal collega Marco Viérin, il primo
firmatario del disegno di legge, quindi colui che ha predisposto il
testo, ma che è oggi non può essere qui con noi in quanto è in
missione con il collega Fiou.
La tutela del consumatore e dell'utente non deve essere intesa
solo come politica sociale, ma anche come fattore economico di
riequilibrio del libero mercato. Il controllo del libero mercato
non può essere affidato solo alle istituzioni, ma richiede sempre
di più la partecipazione delle rappresentanze dei cittadini per
garantire la trasparenza e la correttezza dei rapporti fra
commercio e consumo, anche al fine di sviluppare un'adeguata azione
di informazione, educazione ed assistenza ai cittadini ed utenti,
sia per i prodotti che per i servizi. È per questa ragione che nei
vari Paesi dell'Unione europea sono riconosciute significative
risorse finanziarie di provenienza istituzionale alle attività e
per i servizi svolti dalle associazioni dei consumatori. Le leggi
regionali, per essere efficaci, devono correlare l'affermazione di
diritti, di ruoli e di programmi con adeguati strumenti e risorse
finanziarie. Spetta quindi alle istituzioni la definizione di
indirizzi, priorità, obiettivi e lo stanziamento di risorse
adeguate che permettano alle associazioni organizzate di lavorare
in tal senso e alle istituzioni il controllo e la verifica dei
risultati. Oggi quasi tutte le regioni, in conformità alle norme
comunitarie ed alla legislazione nazionale, si sono dotate di un
proprio strumento legislativo in materia e nella maggior parte
delle altre sono già stati presentati specifici disegni di legge
regionale, mancava ancora la Valle d'Aosta.
Credo che oggi, discutendo su un testo coordinato fra la
proposta di legge della "Stella Alpina" - la n. 9 - e il disegno di
legge della Giunta regionale - il n. 15 -, la politica abbia
dimostrato, al di là dei ruoli di maggioranza e opposizione, di
guardare alle cose da fare, alla sostanza e quindi al bene della
nostra comunità. Va ricordato inoltre che nella stesura del testo
concordato sono state accolte la gran parte delle richieste e delle
osservazioni pervenuteci dalle associazioni dei consumatori, dai
sindacati e dalle associazioni di categoria, che hanno espresso
apprezzamento per il lavoro svolto su tale iniziativa. Con questo
disegno di legge la Regione, in armonia con i principi ispiratori
dell'Unione europea e del Trattato di Maastricht e con la legge
nazionale n. 281 del 30 luglio 1998, riconosce i diritti dei
consumatori ed utenti, unitamente alla rappresentanza delle
associazioni, con il loro ruolo consultivo e propositivo. La legge,
inoltre, per sostenere l'attività ed i servizi resi dalle
associazioni dei consumatori e utenti, prevede che le stesse
possano ricevere contributi per un massimo pari al 50% delle spese
preventive e ritenute ammissibili. Pertanto l'attività delle
associazioni, fra cui quella importantissima degli sportelli in
favore degli utenti e dei consumatori dotati di relativo numero
verde, finalizzati all'informazione e alla formazione sulla qualità
dei prodotti e dei servizi, nonché all'assistenza nelle
controversie tecnico-legali... saranno in grado di svolgere un
ruolo di controllo e di proposta nei vari settori: dal commercio,
all'assicurativo, alla salute, dalle tariffe, agli standard di
qualità nei servizi, dall'informazione all'educazione al consumo
responsabile, anche in funzione del fatto che sempre maggiori
servizi pubblici locali verranno liberalizzati e questo comporterà
nuovi problemi di controllo sulla qualità, sugli standard e sulle
garanzie del servizio ai cittadini.
La tutela dei consumatori e utenti definita da questa legge
favorisce anche i commercianti e le imprese erogatrici di servizi
in quanto fiducia e lealtà sono le basi di un solido ed efficiente
mercato; pertanto sarà anche una reale ed efficiente garanzia per
le numerosissime aziende produttive, commerciali e di erogazione di
servizi che operano correttamente e che spesso devono purtroppo
scontare gli effetti del clamore della disonestà di un singolo, in
sintesi sarà lo strumento legislativo che contemporaneamente
tutelerà l'utente, il consumatore, premiando e cautelando l'onesto
produttore/distributore. D'altronde la trasparenza
nell'identificazione dei prodotti, della qualità e dei costi sono
senz'altro importanti elementi di mercato attraverso il quale si
valorizza l'origine del prodotto, con particolare riferimento al
territorio di produzione. In sintesi: in tempi di bufera su l'euro
e di carovita era più che indispensabile, anche in Valle d'Aosta,
una legge contro i "bidoni" diventati tristemente noti, come
obbligazioni "Parmalat" e "Cirio", bond argentini, vendite
televisive, vendite a domicilio, addebiti bancari e postali non
dovuti o errati, prodotti non conformi al prezzo/qualità.
Con questa iniziativa si concretizza nella sostanza uno dei
ruoli della "Stella Alpina" in questo Consiglio, quale forza
politica propositiva e costruttiva verso le esigenze dei cittadini
valdostani. Voglio altresì ringraziare la maggioranza ed "in
primis" l'Assessore Caveri, che hanno dimostrato su questo tema
vera disponibilità al confronto per la ricerca di un comune
obiettivo.
Presidente - La parola al Consigliere Tibaldi.
Tibaldi (CdL) - Ho sentito i diversi interventi dei relatori e
di altri colleghi che sono intervenuti, non ultimo quello del
collega Comé che, forse preso dall'enfasi e dal momento elettorale,
ha aggiunto un po' di "colore" a una legge che senz'altro è
importante, però è una legge che alla fine dei conti è senza lode e
senza infamia, perché era nata ed era stata pensata con
un'impostazione, che è stata, non dico stravolta, ma cambiata
grazie all'apporto delle associazioni di categoria, che sono state
opportunamente audite. Se uno guarda il disegno di legge originario
della Giunta nella sua stesura iniziale, vede che questo poggiava
sull'articolo 6, che mirava all'istituzione di uno sportello dei
consumatori degli utenti e il tenore letterale era il seguente:
"Allo scopo di rendere effettiva la tutela dei diritti e degli
interessi dei consumatori e degli utenti, la Regione promuove la
costituzione... dello sportello dei consumatori..."
. Questo era
il perno centrale della legge ideata e pensata dall'Assessorato e
dalla Giunta nel suo insieme e il "nocciolo" è stato "triturato"
letteralmente dopo le audizioni con i rappresentanti delle
associazioni, perché lo sportello unico del consumatore significava
annullare l'identità e la presenza pluralista delle associazioni
sul territorio. Vedete quindi che non vi è da lodare molto di
questa legge, perché l'elemento essenziale è stato cassato senza
appello, o magari anche con qualche perplessità da parte dei
proponenti e dei relatori, che si accingevano a fare i loro compiti
per l'aula.
Diciamo piuttosto che è una legge che serve ed indubbiamente
servirà alla vita, alla continuità e al miglior esercizio
dell'attività delle associazioni preposte alla tutela dei
consumatori, perché è un provvedimento che prevede dei contributi.
È una legge di contributi a fondo perso per diverse iniziative che
sono, come è stato detto, la realizzazione di specifici progetti
finalizzati all'informazione e alla formazione del consumatore,
oppure sulle spese relative all'attività di sportello in favore dei
consumatori e degli utenti; 75.000 euro quindi sono una prima
risorsa o un insieme di risorse finanziarie che hanno un loro
significato per far fronte e aiutare la difficile opera di coloro
che nelle diverse associazioni si occupano della tutela dei
consumatori con l'ausilio di esperti, di avvocati e di consulenti
ad hoc. È un provvedimento che, sotto questo profilo, non abbiamo
alcun problema a votare favorevolmente, come d'altronde abbiamo
espresso parere in commissione, però è una legge che, se è partita
con un intento grandioso - che rimane peraltro lodevole -, è alla
fine dei conti una legge di contributi a favore delle associazioni,
quindi i consumatori hanno una tutela indiretta; vi è subito un
intervento immediato a favore di queste associazioni.
Non sappiamo quanto questa legge sarà in grado di porre di freno
al carovita euro; è una legge che potrà svolgere un'opera di
informazione e di tutela del consumatore, se sarà utilizzata nelle
dovute maniere, ma non penso sia quel deterrente all'incremento di
prezzi che, come sappiamo, si formano sul libero mercato e che
spesso vanno a svantaggio dei consumatori e in definitiva delle
famiglie... il nostro gruppo ha condiviso il miglioramento che è
stato apportato nei lavori di commissione, di conseguenza voterà
favorevolmente il testo coordinato come è stato proposto.
Presidente - Se non vi sono altre richieste di intervento,
chiudo la discussione generale.
La parola all'Assessore al turismo, sport, commercio, trasporti
e affari europei, Caveri.
Caveri (UV) - Je voudrais d'abord dire qu'on peut accepter
l'amendement qui a été présenté par M. Stacchetti, parce que c'est
tout à fait une amélioration, on explique mieux la durée de ce
Comité des usagers et des consommateurs.
Je voudrais remercier les rapporteurs, en particulier Madame
Viérin, parce qu'à mon avis il y a eu un bon climat en commission
et d'ailleurs des fois on se plaine qu'il n'y a pas une centralité
du Conseil, il me paraît que sur cette matière il y a eu toute la
possibilité de pouvoir s'exprimer, de faire un bon travail.
D'ailleurs, mon attitude a été celle, après des années d'attente,
de soumettre à l'attention du Conseil un dessein de loi qui entre
temps a été fusionné avec le texte qui était présenté par M. Viérin
et les autres Conseillers de la "Stella Alpina". Je pense que le
texte actuel est un bon texte, qui répond parfaitement aux
exigences des associations qui sauvegardent les consommateurs et
les usagers. Je dois dire à M. Tibaldi que le fait de casser un
article de la loi, qui était lié au guichet unique, ne change pas
le sens de la loi, c'était une chose tout à fait secondaire, le
cœur de la loi était dans les autres
articles.
Je pense que c'était opportun d'avoir finalement une loi
régionale, moi j'avais eu la possibilité de suivre la naissance et
l'approbation de la loi cadre de 1998 et je pense qu'il y avait
vraiment cette nécessité. Ce n'est pas à la Région maintenant de
bien l'appliquer, dans le sens que nous aurons toute la
responsabilité de réunir ce comité, mais il est clair que même le
mécanisme de fonctionnement des contributions est lié au bon
travail que sera accompli par les associations; donc la
responsabilité n'est pas seulement de la Région, qui aura tout
l'intérêt d'un travail de collaboration, et les projets seront
directement présentés par les associations des consommateurs.
Au nom du Gouvernement régional, je réaffirme la bonne entente
avec l'ensemble des groupes, qui ont permis une véritable
amélioration de la loi que nous sommes en train d'approuver.
Presidente - Pongo in votazione l'articolo 1:
Consiglieri presenti, votanti e favorevoli: 29
Il Consiglio approva all'unanimità.
Presidente - All'articolo 2 vi è l'emendamento dei Consiglieri
Stacchetti, Lanièce, Comé, che recita:
Emendamento
All'articolo 2, comma 4, dopo le parole "cinque anni"
aggiungere "ed è, comunque, rinnovato ad ogni rinnovo del Consiglio
regionale".
Lo pongo in votazione:
Consiglieri presenti, votanti e favorevoli: 28
Il Consiglio approva all'unanimità.
Presidente - Pongo in votazione l'articolo 2 nel testo così
emendato:
Articolo 2
(Comitato regionale dei consumatori e degli utenti)
1. La Regione, per il perseguimento delle finalità di cui
all'articolo 1, si avvale del Comitato regionale dei consumatori e
degli utenti, di seguito denominato Comitato.
2. Il Comitato è composto:
a) dall'assessore regionale competente in materia di
commercio, con funzioni di presidente, o suo delegato;
b) da un rappresentante di ciascuna delle associazioni
iscritte nell'elenco regionale dei consumatori e degli utenti di
cui all'articolo 4;
c) da un rappresentante designato dal Consiglio permanente
degli enti locali;
d) dal dirigente della struttura regionale competente in
materia di tutela dell'ambiente, o suo delegato;
e) dal dirigente della struttura regionale competente in
materia di tutela della salute, o suo delegato;
f) dal dirigente della struttura regionale competente in
materia di produzione agro-alimentare, o suo delegato;
g) da un rappresentante della Camera valdostana delle imprese
e delle professioni - Chambre valdôtaine
des entreprises et
des activités libérales.
3. Contestualmente alla designazione dei propri
rappresentanti, gli enti di cui al comma 2, lettere b), c) e g),
individuano i relativi membri supplenti.
4. Il Comitato è costituito con decreto del Presidente della
Regione, dura in carica cinque anni ed è, comunque, rinnovato ad
ogni rinnovo del Consiglio regionale.
5. Il Comitato si riunisce, su convocazione del presidente,
almeno due volte all'anno e ogniqualvolta il presidente ne ravvisi
la necessità; deve inoltre essere convocato entro il termine di
quindici giorni dalla richiesta fatta da almeno un terzo dei suoi
componenti.
6. Le deliberazioni del Comitato sono assunte con la presenza
della maggioranza dei componenti e con il voto favorevole della
maggioranza dei presenti; in caso di parità, prevale il voto del
presidente.
7. Il Comitato approva il regolamento per il suo
funzionamento entro sessanta giorni dalla data del suo insediamento
con il voto favorevole della maggioranza dei componenti.
8. Le funzioni di segreteria del Comitato sono svolte da un
funzionario della struttura regionale competente in materia di
commercio, di seguito denominata struttura competente.
9. Il Comitato può avvalersi della collaborazione di esperti,
segnalati dalle associazioni dei consumatori e degli utenti, sulla
base dei rispettivi curricula, iscritti in apposito elenco
istituito presso il Comitato medesimo. L'elenco è aggiornato con
cadenza triennale.
Consiglieri presenti, votanti e favorevoli: 28
Il Consiglio approva all'unanimità.
Presidente - Pongo in votazione l'articolo 3:
Consiglieri presenti, votanti e favorevoli: 28
Il Consiglio approva all'unanimità.
Presidente - Pongo in votazione l'articolo 4:
Consiglieri presenti, votanti e favorevoli: 28
Il Consiglio approva all'unanimità.
Presidente - Pongo in votazione l'articolo 5:
Consiglieri presenti, votanti e favorevoli: 28
Il Consiglio approva all'unanimità.
Presidente - Pongo in votazione l'articolo 6:
Consiglieri presenti, votanti e favorevoli: 28
Il Consiglio approva all'unanimità.
Presidente - Pongo in votazione l'articolo 7:
Consiglieri presenti, votanti e favorevoli: 28
Il Consiglio approva all'unanimità.
Presidente - Pongo in votazione l'articolo 8:
Consiglieri presenti, votanti e favorevoli: 28
Il Consiglio approva all'unanimità.
Presidente - Pongo in votazione l'articolo 9:
Consiglieri presenti, votanti e favorevoli: 28
Il Consiglio approva all'unanimità.
Presidente - Pongo in votazione la legge nel suo complesso:
Consiglieri presenti, votanti e favorevoli: 30
Il Consiglio approva all'unanimità.
