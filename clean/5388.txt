Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 280 del 4 maggio 1983 - Resoconto
OGGETTO N. 280/VII - RIAPPROVAZIONE CON MODIFICAZIONI DELLA
L.R. CONCERNENTE: "ISTITUZIONE DELL'ISTITUTO MUSICALE REGIONALE IN
AOSTA".
PRESIDENTE:
Ha chiesto di parlare l'Assessore alla
Pubblica Istruzione Viglino, ne ha facoltà.
M.IDA VIGLINO - (U.V.):
Dans la relation nous expliquons
d'une façon que je retiens suffisamment claire, les modifications
que nous avons apportées au premier texte. Nous avons accueilli
certaines observations, en particulier nous avons insisté sur le
fait - et cela a été introduit à l'art. 1 - que l'Institut musical
est une école privée de la Région.
Nous avons expliqué que si les Communes avaient la possibilité
de créer des Instituts musicaux, la Région ne pouvait pas être
privée d'une compétence de ce genre. Nous avons retiré le
paragraphe qui parlait de l'institution des cours régionaux, mais
cela ne veut pas dire que nous ne les instituerons pas, car il
existe une délibération du Conseil qui les prévoit. On nous a fait
observer que la loi devait parler simplement "delle scuole" et
alors nous avons retiré ce petit alinéa. Pour le restant nous avons
répété ce que nous avions dit et j'espère qu'avec cette petite
modification la loi puisse être approuvée par la Commission de
Coordination.
PRESIDENTE:
Ha chiesto di parlare il Consigliere Cout, ne
ha facoltà.
COUT - (P.C.I.):
C'era parso di aver capito nella
discussione precedente che, al limite, mancasse solo un timbro
(così almeno diceva anche il Consigliere Lustrissy) affinchè questa
scuola potesse diventare a tutti gli effetti una scuola parificata.
Invece abbiamo visto che ancora una volta questo non è stato
possibile, anzi dobbiamo indicare che questo è un Istituto
privatistico con tutto quello che ne consegue. Quindi continuano a
rimanere in piedi i problemi più grossi che avevamo già messo in
evidenza, fra i quali quello che gli alunni dovranno continuare a
dare gli esami fuori sede e per gli insegnanti non ci sarà una
graduatoria regionale ma una graduatoria a parte, che verrà fatta
di anno in anno da parte della Giunta, dei Sindacati, con i
requisiti che vengono richiesti. E' da auspicare che si riesca
comunque in futuro a definire la questione, cercando di parificarlo
o di trovare una soluzione affinchè anche questi, che erano i
problemi essenziali, possano essere risolti.
Per il momento pensiamo che questa proposta possa essere votata,
anche perchè non vediamo attualmente altra alternativa.
PRESIDENTE:
Ha chiesto di parlare l'Assessore alla
Pubblica Istruzione Viglino, ne ha facoltà.
M.IDA VIGLINO - (U.V.):
Je pense que nous avions des
beaux rêves peut-être pas par mon compte, parce que j'avais déjà
exprimé des forts doutes qu'il suffisait d'un timbre pour que le
titre d'étude soit valable sur tout le restant du territoire
national. La démonstration nous l'avons eu: non seulement nous
n'avons pas le droit de mettre le timbre su des certificats, mais
on nous a même contesté la possibilité d'ouvrir une école de ce
genre. Donc je crois que c'est le devoir de tous les Conseillers de
voter de nouveau cette loi qui affirme au moins le principe que
nous avons le droit d'instituer un Institut musical. Il est évident
que c'est le premier pas, d'autre part cette loi nous permet de
commencer à faire des concours, c'est-à-dire d'avoir du personnel
titulaire et immédiatement après de pouvoir commencer la
documentation pour demander le fameux "pareggiamento", seulement je
crois qu'il faudra encore un an ou deux avant d'arriver à ce
résultat.
PRESIDENTE:
Passiamo all'esame dell'articolato. Do
lettura dell'art. 1:
ART. 1
A decorrere dall'anno scolastico 1982 1983 è istituito un
Istituto musicale regionale con sede in Aosta.
L'Istituto ha carattere privatistico.
L'Istituto musicale regionale ha lo scopo di promuovere
l'educazione musicale quale mezzo di sviluppo culturale e di curare
la preparazione artistica dei propri allievi.
Presso l'Istituto musicale regionale funzioneranno le seguenti
scuole: pianoforte, violino, violoncello, clarinetto, tromba e
trombone. Oltre alle scuole principali sono previsti il corso
fondamentale di teoria, solfeggio e dettato musicale, i corsi
complementari e le esercitazioni obbligatorie per gli alunni delle
diverse scuole.
Per quanto concerne la durata dei corsi di studio e la loro
suddivisione in periodi, i requisiti di età e di cultura degli
alunni per ottenere l'ammissione ai diversi corsi, la durata del
corso fondamentale e dei corsi supplementari obbligatori per
ciascuna scuola, si fa espresso riferimento alle tab. A e B
allegate al R.D. 11.12.1930, n. 1945, nonchè alle norme relative
all'assolvimento dell'obbligo scolastico.
PRESIDENTE:
Metto in approvazione l'articolo 1:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità.
PRESIDENTE:
Do lettura de11'art. 2:
ART.
2
A capo dell'Istituto è un direttore dispensato
dall'insegnamento, che provvede al funzionamento didattico e
disciplinare dell'Istituto stesso e ne ha la direzione
amministrativa.
All'assunzione in ruolo del direttore dell'Istituto musicale
regionale si provvede mediante concorso per titoli; all'assunzione
in ruolo del personale docente si provvede mediante concorsi per
titoli ed esami.
I concorsi sono indetti dal Presidente della Giunta regionale
d'intesa con l'Assessore alla Pubblica Istruzione. La Commissione
giudicatrice è composta di tre membri esperti nel campo musicale,
nominati dall'Assessore regionale alla pubblica istruzione.
Ai sensi dell'art. 38 dello Statuto speciale della Valle
d'Aosta, i candidati debbono dimostrare la piena conoscenza della
lingua francese. L'accertamento relativo si attua con modalità
analoghe a quelle stabilite dall'art. 6 della L.R. 26.4.1977, n.
23. A tal fine le Commissioni di esame, limitatamente allo
svolgimento delle prove per l'accertamento della lingua francese,
saranno integrate da un professore di francese.
La tabella organica di cui all'all. n. 1 alla presente legge
indica il numero di posti di ruolo del personale docente.
Tutti gli altri posti di insegnamento dell'Istituto musicale
saranno conferiti per supplenza.
La Giunta regionale, tenuto conto dei requisiti per
l'insegnamento, stabilisce annualmente le modalità per la nomina
del personale supplente, sentite le Organizzazioni sindacali. Per
il conferimento delle supplenze è richiesta, di norma, la piena
conoscenza della lingua francese, da accertarsi mediante il
possesso di titoli idonei o esami.
Il direttore ed i docenti dell'Istituto possono svolgere
attività artistica musicale, purchè detta attività non abbia
carattere continuativo e sia compatibile con l'orario e gli
obblighi scolastici dell'interessato.
Le norma di cui al DPR 31.10.1975, n. 1861, non trovano
applicazione nei confronti del personale dell'Istituto musicale
regionale.
PRESIDENTE:
Metto in approvazione l'articolo 2:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità.
PRESIDENTE:
Do lettura dell'Art. 3:
ART. 3
Al personale docente e direttivo dell'Istituto musicale
regionale si applicano
in quanto a stato giuridico, il vigente ordinamento del
personale regionale. Nei confronti del personale in servizio nei
posti di insegnamento le competenze attribuite dalla vigente
normativa regionale ai dirigenti ed ai vice-dirigenti sono
esercitate dal direttore dell'Istituto;
in quanto a trattamento economico e di carriera, le norme
concernenti il personale delle scuole secondarie di 2° grado della
Regione.
Il direttore ed i docenti dell'istituto musicale regionale sono
iscritti alla C.P.D.E.L. e a l l I. N. A. D. E. L. e seguono la
normativa in atto per i dipendenti della Regione.
L'orario di servizio del personale docente è fissato in ore 16
settimanali ripartite come segue:
12 ore di insegnamento della materia specifica;
2 ore di partecipazione alle attività concertistiche ed
orchestrali dell'Istituto e 2 ore a disposizione dell'Istituto, in
periodo di apertura dell'Istituto stesso.
Al personale docente supplente si applicano, in quanto
compatibili, le norme di cui alla legge 19.3.1955, n. 160.
PRESIDENTE:
Metto in approvazione l'articolo 3:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità.
PRESIDENTE:
Do lettura dell'art. 4:
ART. 4
L'organico del personale non docente addetto all'Istituto
musicale regionale, che prevede le qualifiche di segretario,
coadiutore e bidello, è determinato entro il 31 marzo di ogni anno
con deliberazioni della Giunta regionale, su proposta
dell'Assessore alla Pubblica Istruzione, in conformità dei criteri
previsti dalla tabella A) annessa alla legge regionale 24.10.1977,
n. 64, sulla base della situazione esistente al 31 gennaio dello
stesso anno.
Per gli incarichi e supplenze del suddetto personale si
applicano le disposizioni di cui all'art. 6, comma 2° e seguenti,
della L.R. 24.10.1977, n. 64, succitata.
Lo stato giuridico, il trattamento economico e di carriera,
previdenziale ed assistenziale e l'orario di servizio del personale
non docente dell'Istituto sono regolati dal vigente ordinamento del
personale regionale.
Per l'assunzione nella qualifica di bidello si utilizza la
graduatoria permanente di cui all'art. 2 della L.R. 24.10.1977, n.
64.
PRESIDENTE:
Metto in approvazione l'articolo 4:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità.
PRESIDENTE:
Do lettura dell'art. 5;
ART. 5
Alla gestione dell'Istituto musicale regionale provvede il
Consiglio di Amministrazione nominato dalla Giunta regionale e del
quale fanno parte:
il direttore dell'Istituto, che lo presiede;
un rappresentante della Regione;
due docenti dell'Istituto designati dal collegio dei
docenti;
due genitori degli alunni dell'Istituto eletti dai genitori
degli alunni;
un alunno dell'Istituto, maggiorenne, eletto dagli alunni in
possesso dei requisiti richiesti agli alunni delle scuole
secondarie di 2° grado per l'accesso al diritto di voto.
Il Consiglio di amministrazione dura in carica tre
anni.
L'ufficio di componente del Consiglio è gratuito.
Il consigliere che, senza giustificato motivo, non intervenga
a tre adunanze consecutive, decade dal suo ufficio.
PRESIDENTE:
Metto in approvazione l'articolo 5:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità.
PRESIDENTE:
Do lettura dell'art. 6:
ART. 6
Il Consiglio di amministrazione;
delibera il bilancio di previsione dell'Istituto, le
eventuali variazioni del bilancio medesimo, nonchè il conto
consuntivo;
delibera e provvede alle spese ordinarie occorrenti al buon
funzionamento dell'istituto e propone le spese straordinarie alla
Giunta regionale;
propone annualmente alla Giunta regionale con motivata
relazione l'istituzione o la chiusura di scuole e di corsi
dell'Istituto. Sono altresì attribuite al Consiglio di
Amministrazione, per quanto compatibili, le competenze dei consigli
di istituto previste dall'art. 6 del D.P.R. 31.5.1974, n.
416.
PRESIDENTE:
Metto in approvazione l'articolo 6:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità.
PRESIDENTE:
Do lettura dell'art. 7:
ART. 7
L'Istituto musicale regionale è sottoposto alla vigilanza
dell'Assessorato alla Pubblica Istruzione.
PRESIDENTE:
Metto in approvazione l'articolo 7:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità.
PRESIDENTE:
Do lettura dell'art. 8:
ART. 8
L'onere derivante dall'applicazione della presente legge,
valutato in annue L. 155.000.000=, graverà sul cap. 43860 del
bilancio della Regione per l'anno 1983, che presenta la necessaria
disponibilità e sui corrispondenti capitoli di bilancio per gli
anni successivi.
Alla copertura dell'onere per gli anni 1984 e 1985 si
provvede con la disponibilità relativa al programma 2.2.4.02
"funzionamento scuole" del bilancio pluriennale della Regione per
gli anni 1983-85.
Per gli anni successivi gli oneri necessari saranno iscritti
con legge di approvazione dei relativi bilanci di
previsione.
PRESIDENTE:
Metto in approvazione l'articolo 8:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità.
PRESIDENTE:
Do lettura dell'art. 9:
ART. 9
La presente legge è dichiarata urgente ai sensi del 3° comma
dell'art. 31 dello Statuto speciale ed entrerà in vigore il giorno
successivo a quello della sua pubblicazione sul Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Autonoma Valle d'Aosta.
PRESIDENTE:
Metto in approvazione l'articolo 9:
ESITO DELLA VOTAZIONE
Presenti: 29
Votanti: 29
Maggioranza: 18
Favorevoli: 29
Il Consiglio approva all'unanimità.
PRESIDENTE:
Metto in approvazione la tabella A:
(...omissis...)
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità.
PRESIDENTE:
Metto in approvazione la legge nel suo
complesso per scrutinio segreto
VOTATION A SCRUTIN SECRET
RESULTAT DU VOTE
Présents: 31
Votants: 31
Avis favorables: 29
Avis contraires: 2
Le Conseil approuve.
