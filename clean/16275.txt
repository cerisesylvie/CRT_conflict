Classificazione
SPORT E TEMPO LIBERO
Sport invernali


Resoconto integrale del dibattito dell'aula
Oggetto del Consiglio n. 2625 del 11 giugno 1997 - Resoconto
SEDUTA ANTIMERIDIANA DELL'11 GIUGNO 1997
OGGETTO N. 2625/X Concessione, ai sensi della legge regionale
31/1992, di un contributo di lire 30.000.000 alla Comunità montana
Monte Cervino nelle spese previste per l'organizzazione dell'11^
edizione del "Superrol Cervino", in programma nel mese di luglio
1997. Approvazione ed impegno di spesa.
Deliberazione Il Consiglio
Premesso che:
La Comunità Montana Monte Cervino ha presentato all'Assessorato
regionale del turismo, sport e beni culturali, una richiesta
tendente ad ottenere, ai sensi della legge regionale 24 giugno
1992, n. 31, un contributo nelle spese previste per
l'organizzazione dell'11^ edizione del "Superroll Cervino", gara
internazionale di skiroll, in programma nel mese di luglio
1997;
Alla gara, il cui percorso tradizionalmente si snoda da
Saint-Vincent a Breuil-Cervinia su una lunghezza di circa 30 km., è
prevista la partecipazione dei più noti e quotati atleti dello sci
di fondo a livello internazionale. La notorietà e il prestigio
degli atleti partecipanti garantiscono alla competizione un alto
livello agonistico e di spettacolarità richiamando l'interesse
della Rai e dei più importanti quotidiani e riviste specializzate
del settore;
Alla richiesta sopra specificata è stato allegato il preventivo
di spesa che ammonta a complessive Lire 75.000.000, così
dettagliate:
- promozione e stampa (filmato e varie) Lire 7.000.000
- realizzazione manifesti, dépliants, eccetera Lire
7.000.000
- ospitalità atleti Lire 6.000.000
- cronometristi Lire 1.000.000
- rimborso viaggi e compensi partecipazione atleti Lire
45.000.000
- varie Lire 9.000.000
============
Totale Lire 75.000.000
Si dà atto che l'Ufficio regionale per il turismo, ritiene che
le spese sopra esposte siano ammissibili a contributo e che
l'iniziativa di cui trattasi sia da considerarsi di interesse
turistico promozionale;
Si ritiene pertanto di aderire alla richiesta della Comunità
Montana Monte Cervino mediante la concessione di un contributo
massimo di Lire 30.000.000, pari al 40 percento delle spese
preventivate per l'organizzazione dell'iniziativa in oggetto;
Si fa presente che il contributo in questione è riferito al
raggiungimento dell'obiettivo n. 3207 "Programmazione e gestione
dei contributi per l'organizzazione di manifestazioni promozionali"
del bilancio di gestione per l'anno 1997 e triennio 1997/1999;
Vista la legge regionale 24 giugno 1992, n. 31;
Richiamate le deliberazioni della Giunta regionale n. 6162 in
data 30 dicembre 1996 e n. 317 in data 3 febbraio 1997 concernenti
il bilancio di gestione della Regione per l'anno 1997 e per il
triennio 1997/1999, nonché la circolare applicativa n. 7 in data 6
febbraio 1997 (prot. 320/SGT);
Visto il parere favorevole di legittimità rilasciato dal
Dirigente dell'Ufficio regionale per il turismo dell'Assessorato
del Turismo, Sport e Beni Culturali, ai sensi dell'articolo 72
della legge regionale 3/1956, e successive modificazioni, e del
combinato disposto degli articoli 13 - comma 1 - lettera e) e 59 -
comma 2 - della legge regionale 45/1995, sulla presente
deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di Lire
30.000.000 (trentamilioni) a favore della Comunità Montana Monte
Cervino, con sede in Châtillon, Via Chanoux, 11 - P. IVA
00193840071 e comunque in percentuale non superiore al 40 percento
delle spese effettivamente sostenute e regolarmente giustificate
per l'organizzazione dell'11^ edizione del "Superroll Cervino",
gara internazionale di skiroll, in programma da Saint-Vincent a
Breuil-Cervinia nel mese di luglio 1997;
2) di approvare e di impegnare la spesa di Lire 30.000.000
(trentamilioni), con imputazione al cap. 62520 del bilancio
preventivo della Regione per l'anno 1997 ("Contributi e sussidi ad
enti locali per attività nel settore del turismo e del tempo
libero"), riferimento dettaglio n. 1601, che presenta la necessaria
disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta del Dirigente dell'Ufficio regionale per il turismo e lo
sport, a manifestazione avvenuta e previa presentazione del
consuntivo corredato da idonei giustificativi di spesa;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
Decreto Legislativo 22 aprile 1994, n. 320 e di darne
esecuzione.
Presidente È aperta la discussione generale. Se nessuno chiede
la parola, pongo in votazione la delibera in oggetto:
Presenti, votanti e favorevoli: 26
Il Consiglio approva all'unanimità
