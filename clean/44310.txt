Classificazione
SPORT E TEMPO LIBERO



Oggetto del Consiglio n. 1363 del 9 marzo 2022 - Resoconto
OGGETTO N. 1363/XVI - Interpellanza: "Condizioni e modalità
per l'avvio di un progetto di Elibike sul territorio
regionale".
Bertin (Presidente) -
Punto n. 32. Per l'illustrazione
dell'interpellanza, si è prenotato il consigliere Carrel, ne ha
facoltà.
Carrel (PA) -
Con quest'interpellanza vogliamo chiedere
all'Amministrazione regionale se è sua intenzione lavorare a un
progetto di
elibike
individuando alcune località e sentieri
da destinare a quest'attività e quali siano le difficoltà, anche
normative, perché siamo a conoscenza del fatto che vi siano anche
delle difficoltà normative da affrontare per poter approvare questo
progetto, un progetto che di fatto è assimilabile all'
eliski
ma estivo, un progetto che va sicuramente limitato nel territorio
valdostano ed è un progetto campione, che potrebbe andare a
interessare magari alcuni sentieri della nostra regione per mettere
insieme gli aspetti peculiari della nostra regione, quindi le
bellezze che abbiamo con l'esperienza di alcuni elicotteristi per
poter appunto mettere assieme questi due mondi e poter regalare
un'offerta ancora più ampia, soprattutto per quello che riguarda la
nostra montagna e il nostro turismo estivo.
Siamo a conoscenza della legge regionale n. 15/1988, una legge
che non vieta l'elibike, non vieta il sorvolo, ovviamente lo
regolamenta, e questo è un aspetto sicuramente positivo anche ai
fini ambientali, ma che prevede delle autorizzazioni
ad hoc
e delle esenzioni, come quelle dell'allegato A che riguarda appunto
l'eliski.
Per questo motivo andiamo a chiedere se vi sia l'intenzione di
lavorare a tale progetto, con quali tempi, con quali modi e se è
necessario anche un intervento normativo per poter andare ad
abbozzare quest'offerta turistica, che, dal nostro punto di vista,
potrebbe dare un qualcosa in più al turismo estivo in Valle
d'Aosta.
Presidente -
Risponde l'assessore Jean-Pierre
Guichardaz.
Guichardaz J. (FP-PD) -
Devo dire che non avrei mai
pensato di dover rispondere a un'iniziativa che propone delle
deroghe al volo dell'elicottero per il trasporto di biciclette, di
mountain bike
; per il momento, ammesso come lei ha
giustamente detto, fino a 1500-1600 metri, ad altitudini alle quali
si arriva tranquillamente. Non pensavo, proprio in considerazione
anche del fatto che, al di là della questione della vocazione credo
della nostra Regione per un turismo
slow
, per un turismo
ambientalmente sostenibile, con l'esplodere della pratica
dell'
i-bike
che ci concede e ci permette di percorrere
tragitti anche in salita fino ad altezze prima inimmaginabili per
target
che siano anche diffusi... prima ne parlava il
collega Brunod, faceva considerazioni anche sulla presa che ha
questa moda dell'e-bike su una fetta sempre più ampia di
praticanti.
In ogni caso, siccome lei ha posto quest'interpellanza, io mi
sono fatto preparare intanto una relazione rispetto alla normativa.
Giustamente lei ha accennato che la normativa è la legge regionale
n. 15/1988: quella che disciplina le attività di volo ai fini della
tutela ambientale, questo è lo scopo della legge n. 15/1988 e che
giustamente impone un generale divieto di tale attività proprio al
fine, dice la legge, "di assicurare la tutela dell'ambiente
naturale e la sua difesa anche dall'inquinamento acustico
nell'ambito dei parchi, delle aree naturali protette e delle oasi
di protezione della fauna", prevedendo certo alcune possibili
deroghe da parte della Giunta regionale "previo assenso - dice la
norma - della struttura competente".
Il divieto è inoltre esteso anche al di fuori di tali ambiti per
tutte le zone site ad altitudine superiore ai 1500 metri sopra il
livello del mare, fatta eccezione per le aviosuperfici autorizzate
per lo svolgimento dell'
eliski
secondo quanto disposto
dall'articolo 2 della legge.
Il quadro normativo si arricchisce inoltre delle disposizioni
statali sull'attività elicotteristica, il decreto ministeriale è
del 2022 e, relativamente ai punti di atterraggio, prevede due
ipotesi: l'elisuperficie gestita con rotazione illimitata ma
condizionata da vari vincoli e dotazioni infrastrutturali che non è
praticabile nel nostro contesto, poi l'elisuperficie occasionale
che permette al massimo cento rotazioni all'anno, cinquanta decolli
e cinquanta atterraggi con molti meno vincoli. Per l'uso delle aree
è sufficiente in questo specifico caso l'assenso del proprietario
anche non scritto.
Mettere mano a un progetto sull'
elibike
, qualunque cosa
ciò significhi, perché io francamente non ho capito qual è lo
spirito della norma, se è di far diventare la Valle d'Aosta un
luogo su cui, oltre alle
e-bike
, oltre alle illimitate
possibilità di risalita attraverso gli impianti che attualmente
fanno anche servizio di trasporto biciclette, ricordo Cervinia con
i suoi centinaia di chilometri di piste, Gressoney, La Thuile,
Pila, addirittura Torgnon ha la possibilità di fare questo tipo di
attività di trasporto delle biciclette senza necessariamente
trasvolare il territorio, però immagino voglia dire questo mettere
mano, oltre che misurarsi con queste regole, anche introdurre delle
modifiche alla legge n. 15/1998, che è un ambito totalmente
sottratto alle competenze della Regione atteso che la materia della
tutela dell'ambiente e dell'ecosistema è di esclusiva spettanza
dello Stato in base all'articolo 117 della Costituzione.
Al di là degli aspetti costituzionali, vi è fortemente da
dubitare dell'opportunità di estendere all'elibike il regime
derogatorio che storicamente la medesima legge regionale ha
riservato non senza polemiche, ripeto, perché sono anni e anni che
si sente parlare di questo tema all'eliski, peraltro sottoposta nel
tempo a comprensibili limitazioni nel rilascio delle relative
autorizzazioni, proprio al fine di salvaguardare i valori primari
che la legge regionale ha inteso preservare.
Pensare alla Valle d'Aosta come a una sorta di Luna Park aperta
agli appassionati di determinati sport adrenalinici, che peraltro
sono riservati a una ristretta nicchia di praticanti... io ho avuto
modo di vedere su Internet alcune tariffe che vengono praticate per
questo sport, tra l'altro, è uno sport che allo stato attuale può
essere praticato fino a 1500 metri, ho visto che ci sono elicotteri
che portano le biciclette a 1499 metri, per esempio, e poi queste
squadre di praticanti si divertono a scendere, cosa che potrebbero
fare tranquillamente passando per la strada sterrata che porta fino
a su, sia con la bicicletta muscolare che con quella elettrica
peraltro, questo tipo di pratica contrasta con le esigenze di
quiete di pieno godimento dell'ambiente montano, che, viceversa,
costituiscono, a mio modesto parere, la principale motivazione di
vacanza dei nostri turisti e più che il mio modesto parere è anche
uno dei temi sui quali costantemente le risposte ai questionari, di
chi pone i questionari sulle motivazioni per cui si viene in Valle
d'Aosta, quello della quiete e della non contaminazione
dell'ambiente, sono tra i temi più quotati rispetto ad altre
tematiche che comunque rappresentano la nostra Valle come un luogo
in cui si ricerca la tranquillità e il silenzio, caratteristiche
che, a mio parere, si scontrano un po' con la pratica di uno sport
come questo, che, ripeto, può essere tranquillamente oggi praticato
sia con le bici elettriche che arrivano in cima alle montagne senza
nessun problema, anche a 2700-3000 metri, sia con gli impianti di
risalita.
Quanto infine legato agli aspetti assicurativi di sicurezza dei
nostri sentieri, questa pratica, come accennava prima anche il
collega Brunod, sconta evidentemente, con maggiore rilievo, le
problematiche che il Governo regionale sta approfondendo mediante,
come rispondeva prima il collega Sapinet, la recente costituzione
di un apposito tavolo di lavoro interassessorile.
Presidente -
Per la replica, ha chiesto la parola il
consigliere Carrel.
Carrel (PA) -
Grazie Assessore. Io vedo la Svizzera
esattamente come la Valle d'Aosta dove si può svolgere una vacanza
tranquilla in mezzo alle montagne nell'ambiente e immersi
nell'ambiente, eppure, quando lei sale a Valtournenche, proprio ad
Antey, trova un grande cartellone che promuove l'
elibike
a
Zermatt, quindi le due realtà possono benissimo convivere e
potrebbero convivere. La scelta di non aderire a un progetto del
genere e di non lavorare a un progetto è una scelta che si può
condividere o no, ma con quest'interpellanza volevamo appunto
capire se vi fosse l'intenzione oppure no da parte del Governo
regionale di approfondire un progetto, ovviamente che non riguarda
tutta la Valle d'Aosta come lei ha detto, nessuno vuole trasformare
la Valle d'Aosta in un parco giochi, assolutamente, potrebbe
riguardare magari uno o due punti, uno o due sentieri, magari di
diversi livelli di difficoltà, far lavorare i quarantacinque
maestri di
mountain-bike
, fare un progetto con loro e
cercare di dare anche a un
target
medio alto delle risposte
e delle opportunità per venire in Valle d'Aosta e per svolgere
delle attività che a loro piacciono.
Questo era lo spirito dell'iniziativa, non era sicuramente di
trasformare la Valle d'Aosta in un atterraggio unico con atleti e
le loro biciclette, l'idea era proprio quella di selezionare dei
punti con la collaborazione dei maestri di mountain-bike, svolgere
questo tipo di lavoro e dare la possibilità a qualcuno di lavorare,
ricordo che anche l'eliski dà del lavoro e del lavoro molto
importante soprattutto in alcune vallate, ma ciò non vuol dire
trasformare assolutamente la Valle d'Aosta in una Regione che non
rispetta l'ambiente.
Prendiamo atto della sua risposta, ovviamente non vi è
l'intenzione di approfondire questo progetto che, secondo noi,
poteva valere la pena di approfondire per comprendere come poterlo
sviluppare nel rispetto delle caratteristiche della Valle d'Aosta
esattamente come la Svizzera fa.
