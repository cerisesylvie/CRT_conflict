Classificazione
TRASPORTI E VIABILITÀ
Viabilità



Oggetto del Consiglio n. 30 del 24 luglio 2013 - Resoconto
OGGETTO N. 30/XIV - Interrogazione: "Approvazione del
progetto definitivo dei lavori di riqualificazione della SS 26 nei
comuni di Saint-Christophe e Quart".
Presidente -
La parola all'Assessore Viérin.
Viérin M. (SA)
- Grazie Presidente.
Con riferimento al primo quesito, ricordo che la procedura
dell'intesa è gestita dalla competente struttura dell'Assessorato
dell'ambiente e il Dirigente della Direzione pianificazione
territoriale ha confermato che, con nota protocollo 2369 dell'11
marzo del 2013, è stata inviata all'ANAS S.p.A. e ai Comuni di
Quart e Saint-Christophe la delibera della Giunta regionale n. 345
del 1° marzo del 2013 di approvazione dell'intesa. ANAS,
compartimento per la Valle d'Aosta, ha quindi provveduto
successivamente a trasmettere ai Comuni il progetto definitivo su
supporto informatico nelle seguenti date: in data 9 aprile 2013,
con nota protocollo 3037/p, al Comune di Saint-Christophe,
integrata successivamente in data 10 luglio tramite
Jumbo
Mail
, con l'invio di alcuni
file
risultati difettosi nel
primo invio; in data 15 aprile 2013, con nota protocollo 3200/p, al
Comune di Quart, in questo caso non ci sono stati problemi di
file
.
Con riferimento al secondo quesito, l'ANAS ha comunicato di aver
inviato specifica comunicazione, in data 13 dicembre 2012, relativo
al procedimento ai soggetti interessati all'esproprio delle aree ai
sensi degli articoli 11 e 16 del DPR 8 giugno 2001 n. 327, cioè il
Testo unico delle disposizioni legislative e regolamentari in
materia di espropriazione per pubblica utilità. Tale comunicazione
è prevista dalla legge in relazione all'opposizione del vincolo
preordinato proprio all'esproprio e all'approvazione del progetto
definitivo, mentre la procedura di effettivo esproprio delle aree è
subordinata, come prevede la normativa vigente, ai tempi di appalto
delle opere e non è quindi attualmente possibile definire la
tempistica per l'immissione in possesso dei terreni e il relativo
pagamento delle indennità.
Con riferimento al terzo quesito, informo che il progetto
esecutivo dell'intervento prevede un cronoprogramma di circa 24
mesi, risulta tuttavia condizionato, come le parti sanno
perfettamente, dalle scelte operative che sono specificate dal
progetto esecutivo e per la programmazione finanziaria delle
risorse che verranno destinate all'intervento in argomento. La
disponibilità finanziaria condiziona sostanzialmente ogni
previsione anche sull'inizio dei lavori, per il quale non è al
momento possibile formulare una precisa data. Si evidenzia comunque
che il Presidente della Regione, con propria nota 4273 del 5 giugno
2013, quindi un mese e mezzo fa, ha segnalato al Ministro delle
infrastrutture e trasporti la priorità dell'intervento e del
relativo progetto, evidenziando che si tratta di un'opera
assolutamente necessaria e non più procrastinabile. In quest'opera
quindi ci crediamo tutti, anche i Comuni, quindi certamente anche
la Regione.
Président
- Merci. Pour la réplique, la parole à la
collègue Certan.
Certan (ALPE)
- Merci Madame la Présidente.
Ringrazio l'Assessore per la risposta ai tre quesiti e faccio
qualche osservazione. Credo che tutti condividiamo che la messa in
sicurezza della strada statale in quei tratti e un'entrata più
decorosa dei due chilometri e mezzo all'entrata di Aosta fossero
necessarie. Ci rendiamo conto che quest'area, che nel progetto
viene definita di sutura tra l'ambiente urbano e quello rurale, che
io definirei non più rurale in quella zona, ma piuttosto
commerciale, aveva la necessità di una sistemazione generale e
direi anche un po' "logica" poiché negli anni è cresciuta molto in
modo disordinato, forse, anche per una mancata programmazione
generale all'inizio e, in effetti, regna anche un po' di disordine,
che non si sa mai a chi imputare in queste zone. So che per la
progettazione è stata fatta una grande analisi sul volume di
traffico che gravita su questa strada e su chi abita e lavora è
diventato importante punto e anche per questo sicuramente era...è
importante quest'intervento.
Sottolineo anche che nella versione definitiva del progetto, che
è anche un risultato di concertazione e di discussione con le
comunità interessate, quindi riconosciamo il lavoro che è stato
fatto in queste fasi. È stata fatta una concertazione con i Comuni,
con i cittadini e, direi, che ora il progetto è un po' più umano
rispetto alla follia iniziale. Riconosciamo che, insomma, sono
stati fatti gli sforzi per ridimensionare sopraelevate, paraboliche
che sembravano più per Fiabilandia che per la messa in sicurezza di
una strada. La ringrazio quindi per quanto mi ha detto e la
ringrazio anche soprattutto per avermi indicato le date, perché ero
al corrente che alcuni progetti non erano arrivati ai Comuni e
quindi non potevano in effetti procedere, come mi ha confermato
lei, sono stati ritrasmessi il 10 di luglio e, anche per quanto
riguarda gli espropri, è chiaro che sono necessarie delle fasi
diverse.
Ciò premesso, aprirei anche una parentesi da un punto di vista
di "quadro economico". Oggi non le ho chiesto nulla, non intervengo
in modo dettagliato sul quadro economico e sul costo dell'opera,
sulla sua copertura finanziaria, mi riservo poi di intervenire in
un secondo momento, anche perché non ho ricevuto questi dati, credo
sia stata una svista, ma mi sono mancati nel
file
che ho
ricevuto quando ho fatto richiesta, (credo - ripeto - solo per una
svista, poiché mi è stato confermato che me li rimanderanno). Non
avevo quindi il quadro economico e quindi ci dovrò ritornare.
Rivengo un po' sulle richieste puntuali e chiedo veramente che
questo progetto venga seguito in modo attento e puntuale, perché
credo che con gli investimenti che si faranno, e da Vicesindaco
avevo seguito un po' i preliminari, mi pare di ricordare che le
cifre fossero sui 20 milioni, credo in tutto...
(interruzione di un Consigliere, fuori microfono)
...21 milioni. Penso quindi che insomma sia abbastanza
importante che questo progetto venga portato avanti nei tempi il
più possibile veloci. Credo che la sburocratizzazione tanto evocata
e la razionalizzazione delle risorse passino anche attraverso il
rispetto dei tempi, con una programmazione puntuale e precisa. Da
un punto di vista proprio procedurale, quindi chiediamo
all'Assessore di seguirlo e di non fare poi gli scaricabarili in un
secondo momento visto che ci sono anche altri enti che cofinanziano
in modo cospicuo l'intervento, quindi chiediamo che veramente siate
voi a controllare, a vigilare, affinché tutto venga fatto in modo
trasparente e legale per non avere poi sorprese dopo. Noi faremo la
nostra parte. Grazie.
Président
- Point 15 à l'ordre du jour.
