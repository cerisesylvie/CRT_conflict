Classificazione
FORESTE E TERRITORI MONTANI


Resoconto integrale del dibattito dell'aula
Oggetto del Consiglio n. 1165 del 8 febbraio 1995 - Resoconto
SEDUTA ANTIMERIDIANA DELL'8 FEBBRAIO 1995
OGGETTO N. 1165/X Approvazione del programma di interventi dei
cantieri dipendenti dal Servizio forestazione e risorse naturali
per l'anno 1995.
Deliberazione Il Consiglio
Richiamata la legge regionale 27 luglio 1989, n. 44, concernente
i cantieri forestali, stato giuridico e trattamento economico dei
relativi addetti;
Preso atto che, come stabilito dall'articolo 3 della suddetta
legge, il Servizio forestazione e risorse naturali ha predisposto
il programma degli interventi per lavori da eseguirsi in economia
diretta per l'anno 1995 per la parte di propria competenza;
Considerato che i lavori elencati nei prospetti allegati alla
presente deliberazione comportano l'occupazione di circa 835 operai
forestali sia con contratto a tempo determinato che indeterminato
compresi gli addetti ai rilievi dei piani di assestamento forestale
e gli addetti occupati ai sensi della legge regionale 18 agosto
1986, n. 51 F.R.I.O. e successive modificazioni e di 31 impiegati
forestali (di cui 13 F.R.I.O.);
Preso atto che la programmazione lavori a causa del loro
carattere prevalentemente stagionale e della loro tipologia, è da
ritenersi comunque preventiva e potrà subire nel corso dell'anno
delle variazioni;
Esaminato il programma degli interventi da eseguirsi in economia
diretta per l'anno 1995 redatto dal Servizio forestazione e risorse
naturali, come da allegati alla presente deliberazione, dando atto
che all'approvazione e all'impegno dei fondi necessari ammontanti a
lire 9.345.000.000= per il pagamento degli oneri retributivi,
contributivi e previdenziali, si è provveduto con apposita
deliberazione della Giunta regionale;
Visto il parere favorevole rilasciato dal Dirigente del Servizio
forestazione e risorse naturali, dell'Assessorato Agricoltura,
Forestazione e Risorse naturali, ai sensi del combinato disposto
dell'articolo 72 della legge regionale n. 3/1956 e successive
modificazioni, e dell'articolo 21 della legge regionale n. 18/1980
e successive modificazioni, in ordine alla legittimità della
presente deliberazione;
Visto il parere della III Commissione consiliare permanente;
Delibera
1) di approvare il programma degli interventi per lavori da
eseguirsi in economia diretta per l'anno 1995 redatto dal Servizio
forestazione e risorse naturali, come da allegati alla presente
deliberazione, dando atto che all'approvazione e all'impegno dei
fondi necessari ammontanti, a lire 9.345.000.000= per il pagamento
degli oneri retributivi, contributivi e previdenziali, si è
provveduto con apposita deliberazione della Giunta regionale;
2) di approvare l'esecuzione dei lavori stessi in
amministrazione diretta, a cura e sotto la direzione del Servizio
forestazione e risorse naturali con l'impiego di addetti forestali
assunti con rapporto di natura privatistica regolato dal Contratto
Collettivo Nazionale di Lavoro e ai sensi della legge regionale 27
luglio 1989, n. 44;
3) di autorizzare la Giunta regionale ad apportare con proprie
deliberazioni eventuali successive parziali variazioni e ulteriori
integrazioni al programma degli interventi, in relazione al
verificarsi di sopravvenute priorità, nel limite dei fondi
stanziati per gli interventi di cui si tratta;
4) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera b) del decreto legislativo 22
aprile 1994,
n. 320.
Programma lavori
(...omissis...)
Presidente Passiamo alla votazione della deliberazione in
oggetto.
Presenti, votanti e favorevoli: 26
Il Consiglio approva all'unanimità
