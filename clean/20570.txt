Classificazione
ASSISTENZA SANITARIA E OSPEDALIERA
Presidio ospedaliero



Oggetto del Consiglio n. 580 del 12 maggio 2004 - Resoconto
OGGETTO N. 580/XII - Interruzione dei lavori per la
realizzazione della Radioterapia presso l'Ospedale di Aosta.
(Interrogazione)
Interrogazione
Visto lo scavo enorme che è stato fatto presso l'Ospedale di
Aosta per l'avvio dei lavori di costruzione della
radioterapia;
Constatato che da alcune settimane i lavori sono
fermi;
la sottoscritta Consigliera regionale
Interroga
l'Assessore competente per conoscere:
i motivi per cui i lavori nel cantiere si sono
interrotti.
F.to: Squarzino Secondina
Presidente - La parola all'Assessore al territorio, ambiente e
opere pubbliche, Cerise.
Cerise (UV) - Il s'agit d'une très courte question, à laquelle
je donnerai une très courte réponse, tout en assurant qu'au point
de vue administratif les travaux n'ont pas subi la moindre
interruption. Il ressort, en effet, du procès-verbal de la visite
effectuée sur place par la direction des travaux que, pendant une
quinzaine de jours, du 19 avril au 3 mai plus exactement,
l'entreprise a travaillé dans son atelier à la préparation de la
charpente des nouveaux combles qui occuperont l'espace autrefois
réservé à la pharmacie, dans l'ancienne construction. Il est bien
évident qu'il s'agit, là, d'une phase nécessaire à la poursuite des
travaux en cours et, loin d'être une interruption, constitue un
moment propre à l'aménagement du bloc de radiothérapie.
Presidente - La parola alla Consigliera Squarzino Secondina.
Squarzino (Arc-VA) - Sarò altrettanto breve, perché i dati sono
quelli che contano più dei giudizi.
Faccio solo presente che nel 2001 si parlava, per questa
radioterapia, dell'appalto in corso; nel 2003 si parlava di lavori
che iniziavano e andavano oltre il 2005; nel maggio 2003, ancora
nell'ultimo studio, si dice che questa parte fino al 2006 non sarà
conclusa. Questi elementi sono sufficienti per farci dire come i
lavori - pur con tutta la buona volontà che possono avere gli
assessorati e le autorità preposte - presso la struttura
ospedaliera di Viale Ginevra, una struttura vecchia e una struttura
fra l'altro in funzione, registrino delle pause e soprattutto degli
allungamenti dei tempi, che sono veramente non rispondenti alla
programmazione e che ci fanno dire come i cantieri in una struttura
vecchia e in funzione si sa quando iniziano, ma non si sa quando
finiscono!
