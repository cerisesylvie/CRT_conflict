Classificazione
CONSIGLIO REGIONALE
Attività consiliare d'aula



Oggetto del Consiglio n. 171 del 17 ottobre 2018 - Resoconto
OGGETTO N. 171/XV - Comunicazione del Presidente della
Regione.
Fosson (Presidente) -
La Presidente della Regione
ha chiesto un'interruzione del Consiglio per avere una riunione con
i tecnici, prima di maggioranza e poi dei capigruppo, per formulare
una risposta ai vigili del fuoco. La sospensione è concessa. C'è
prima una riunione di maggioranza e poi dei capigruppo.
La seduta è sospesa alle ore 16:18 e riprende alle ore
18:01.
Fosson (Presidente) -
Possiamo riprendere i lavori dopo
un incontro lungo, ma proficuo, con una delegazione dei vigili del
fuoco, dopo un ampio dibattito fatto con le realtà politiche del
Consiglio. La parola alla Presidente della Giunta per una
comunicazione.
Spelgatti (LEGA VDA) -
Abbiamo tenuto un incontro prima
con il Consiglio insieme all'avvocato della Regione e la parte
relativa al personale e poi abbiamo richiamato le sigle dei vigili
del fuoco in maniera tale da specificare ulteriormente quale fosse
la posizione.
Facciamo un attimo un
excursus
del percorso che abbiamo
attivato. Nella prima riunione in cui ci siamo trovati e i vigili
del fuoco hanno rappresentato quali fossero le loro difficoltà,
soprattutto il fatto di essere penalizzati rispetto ai vigili del
fuoco nazionali, altre sigle sindacali hanno dato la versione
esattamente opposta dicendo che i vigili del fuoco regionali
guadagnano di più. Quindi di fronte a queste due posizioni io ho
specificato subito come ci fosse un unico modo per poter capire chi
ha ragione ed effettivamente se ci siano delle differenze e quindi
se i nostri vigili del fuoco percepiscano meno rispetto ai vigili
del fuoco nazionali: quello di risolverlo in maniera tecnica,
quindi ho attivato un tavolo tecnico dove ci fossero i vigili del
fuoco e ci fosse la parte nostra, l'Avvocatura e i rappresentanti
dell'Ufficio personale. A fronte delle richieste dei vigili del
fuoco ? se potessero portare anche i loro avvocati per confrontare
tutti i dati e le tabelle ? ho detto assolutamente di sì, perché
questo sarebbe stato importantissimo, perché bisogna arrivare a una
definizione definitiva della questione paragonando i dati:
perché  i dati emergono solo dalle risultanze tecniche
rispetto al confronto delle tabelle, che è difficilissimo, e con
tutti i problemi relativi alla parte pensionistica, previdenziale;
ci sono tante questioni tecniche complicatissime e che io ho detto
dal primo giorno di non essere in grado di capire chi abbia ragione
sentendo due campane differenti e comunque solo i dati tecnici
possono supportare qualsiasi scelta politica successiva. Questo è
quello che ho detto, esplicitato fin dal primo momento e oggi ho
trovato il consenso di tutto il Consiglio rispetto a questa
esternazione. L'obiettivo è di far sì che i nostri vigili del fuoco
non guadagnino un euro in meno rispetto ai vigili incardinati nel
comparto nazionale.
Il concetto è che soltanto dopo che il tavolo tecnico avrà
esaurito, quindi avrà dato delle risposte, tra le altre cose, sulla
base del confronto delle tabelle di dati a cui non si riusciva a
dare una risposta tecnica ? sono state fatte anche delle richieste
da parte dell'Ufficio dell'avvocatura direttamente al Ministero per
avere dei dati che comunque mancavano per effettuare questo
confronto ? si potrà procedere; quindi il lavoro sta andando
avanti, ma è la prima volta che viene attivato un tavolo tecnico di
questo tipo; mi è stato anche chiesto di togliere i sindacati da
questo tavolo tecnico perché la risposta deve essere prettamente
tecnica e invece a questo tavolo poi la
bagarre
si sposta
spesso e volentieri sul politico, quindi ho detto di essere
assolutamente d'accordo. Il tavolo tecnico però deve dare delle
risposte e bisogna arrivare a capire esattamente qual è lo stato
dell'arte e se ci sono, come sembra, delle differenze tra il
trattamento che percepiscono i vigili regionali e quello che
percepiscono gli altri vigili del fuoco.
Una volta arrivati a questa soluzione tecnica, bisogna capire
qual è la strada giuridicamente percorribile, perché l'Avvocatura
ci stava spiegando che sia per l'ipotesi A, presentata oggi per
iscritto, sia per l'ipotesi B, rappresentata oralmente oggi in sede
di Capigruppo, ci sono comunque tecnicamente delle questioni
giuridiche che vanno affrontate. Immaginiamo soltanto l'ipotesi B:
chiaramente un'ipotesi di quel tipo va concertata con lo Stato,
bisogna modificare le norme di attuazione dello Statuto speciale, è
un percorso certamente non facile. Tutto teoricamente può essere
percorribile, però va studiato per capire, giuridicamente parlando,
per arrivare a quell'obiettivo di far sì che i vigili valdostani
non percepiscano meno soldi rispetto agli altri vigili del fuoco,
bisogna capire quali siano le strade giuridicamente percorribili.
Quindi il tavolo tecnico deve solo finire di elaborare questi
risultati che servono poi alla parte politica ? all'unanimità tutti
i Consiglieri hanno detto che ha l'obiettivo di far sì che il
vostro trattamento economico sia parificato e che voi non
guadagniate meno degli altri ? su quale sia poi la strada
giuridicamente percorribile saranno anche lì i nostri avvocati a
dirci, parlando ovviamente anche con i vigili e spiegando quali
siano eventualmente, sulle varie strade, le problematiche che
s'incontrano, e dobbiamo poi arrivare ad una soluzione. Però tutto
il Consiglio vuole andare in quella direzione. Dobbiamo aspettare
gli esiti del tavolo tecnico.
Presidente -
La parola al consigliere Viérin.
Viérin (UVP) -
Per ribadire che condividiamo a oggi, a
seguito dell'incontro che c'è stato, un percorso chiaro che dovrà
verificare dei contenuti che sono stati ben esplicitati.
C'eravamo permessi questa mattina, Presidente, a seguito
dell'incontro con i capigruppo e i vigili del fuoco, di
sottolineare il fatto che erano stati fatti degli annunci a mezzo
stampa che ci sembravano essere un po' avanti rispetto alle cose
che poi si possono fare. Ci dispiace che effettivamente questo
venga confermato, perché questa mattina chiaramente sono stati
esplicitati degli intenti dicendo che dall'1 gennaio si sarebbero
fatte delle cose ben precise, delle modifiche normative, che poi
abbiamo scoperto e verificato che effettivamente, tecnicamente, non
si potevano fare. Rispetto ai tanti richiami che spesso ci sono
stati rivolti di non annunciare, di non cercare di speculare su
certe categorie, soprattutto creando illusioni riguardo a
delicatezze anche lavorative che sono di tutto rispetto e che
meritano dignità, siamo lieti che la riunione di questo pomeriggio
abbia riportato la discussione nel giusto alveo e che siano state
smentite le fughe in avanti annunciate questa mattina e poi
tecnicamente rese impossibili dalle percorribilità normative,
legislative che invece erano state date come una possibilità da
realizzare in poche settimane, così da renderle effettive dall'1
gennaio.
Quindi, solo per confermare che in questa direzione noi siamo e
saremo disponibili a lavorare con le dovute delicatezze e con i
dovuti approfondimenti e quando e se si annuncerà di fare qualcosa,
lo faremo per davvero, ma non solo attraverso delle enunciazioni di
principio che poi non vedono fatti concreti.
Presidente -
La parola al consigliere Chatrian.
Chatrian (ALPE) -
Per quanto ci riguarda è stato un
pomeriggio utile durante il quale abbiamo avuto modo di
confrontarci con i tecnici regionali, i quali hanno messo in
evidenza le difficoltà di natura legislativa, giuridica e tecnica.
I tecnici hanno capito perfettamente la volontà di tutto questo
Consiglio: trovare, reperire, cercare soluzioni alle criticità che
ben conosciamo, ma oggi il legislatore non ha né i tempi né i modi
né il percorso certo per dare delle risposte al Corpo. Penso che
questo dimostri la maturità di questo Consiglio sul come affrontare
nel merito la questione, allineando le differenze, avendo degli
ordini di grandezza chiari e certi sul tavolo, uniformandolo per
quanto riguarda la questione comparto unico e affrontando la
questione anche dove il legislatore regionale non può modificare
delle regole di natura statale.
Nel momento in cui c'è la volontà e mi sembra di aver capito che
ci sia da parte di tutti noi pensiamo non solo che non ci siano
delle fughe in avanti, ma anche che sia impossibile, oggi, di dare
delle risposte certe in mancanza di supporti di natura tecnica e di
percorsi possibili.
Io penso che a questo punto sarà questo Consiglio che dovrà
cercare di sollecitare quei tavoli tecnici che sono stati citati
anche prima dalla Presidente Spelgatti, in modo da addivenire a una
soluzione nel più breve tempo possibile, ma una soluzione che sia
sostenibile per il sistema Valle d'Aosta, per anche gli altri corpi
che comunque fanno parte del sistema Valle d'Aosta, quindi la
Forestale, la Motorizzazione civile, la Prefettura, per fare degli
esempi.
È stato comunque importante l'incontro di questo pomeriggio che
ci ha permesso di mettere nero su bianco che oggi non abbiamo
ancora il supporto tecnico per legiferare, per modificare le regole
del gioco e soprattutto è stato molto chiaro il supporto dei nostri
tecnici regionali, da parte dell'Avvocatura, in merito a dove
invece noi non possiamo intervenire. Magari vorremmo, ma non
possiamo perché la competenza è statale. Penso che la chiarezza in
questo momento debba farla da padrona su delle questioni comunque
delicate e penso che un corpo così importante nel tessuto
valdostano debba avere una risposta puntuale, se possibile, se
sostenibile con dei tempi certi.
Oggi la politica, anche se si è assunta un impegno importante,
non può ancora dare delle risposte puntuali, ma io penso che
l'obiettivo sia lavorare, nel più breve tempo possibile, per
onorare l'impegno che ci siamo assunti oggi in sede di
Capigruppo.
Presidente -
La parola alla Presidente della Giunta.
Spelgatti (LEGA VDA) -
Mi sono dimenticata di ringraziare
per una volta, e lo faccio sinceramente, tutti gli altri colleghi
che hanno detto che condividevano il percorso che avevo attivato
con i vigili del fuoco. E ai vigili che magari possono pensare che
questo sia sempre e soltanto un protrarre delle risposte che poi
non vengono date, ricordo che voi stessi avete detto che è dal 2013
che state portando avanti queste battaglie: il tavolo tecnico per
dare delle risposte tecniche è la prima volta che viene attivato.
Quindi non è volontà di questo Consiglio quella di non dare delle
risposte, ma semplicemente di arrivare prima a costruire
effettivamente dei dati oggettivi da cui partire per poi iniziare
un percorso.
