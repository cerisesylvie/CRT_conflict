Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 233 del 7 aprile 1983 - Resoconto
OGGETTO N. 233/VII - DISEGNO DI LEGGE CONCERNENTE:
"MODIFICAZIONI ED INTEGRAZIONI ALLA LEGGE REGIONALE 30 APRILE 1980,
N. 18, RECANTE NORME SULLO STATO GIURIDICO ED ECONOMICO DEL
PERSONALE DELLA REGIONE".
PRESIDENTE:
Prima di dare la parola al Presidente della
Giunta, per facilitare la discussione vi do lettura del parere che
è stato formulato in via d'urgenza e che, dunque, non è stato
allegato al disegno di legge, che è stato iscritto ieri.
Il parere è il seguente:
"De Grandis-parere in linea di massima favorevole con riserva di
presentare emendamenti in aula; Martin, Lustrissy, Mafrica, Nebbia
e Tamone - parere favorevole con la raccomandazione al Consiglio di
approvare il disegno di legge stante il carattere d'urgenza dello
stesso.
Si impegna inoltre la Giunta a rivedere nel più breve termine
possibile la collocazione nei livelli funzionali delle seguenti
figure: autista meccanico, capofabbro, capocarpentiere,
capo-falegname, capogiardiniere, capomuratore, magazziniere,
manovratore, operaio autista, operaio specializzato ed inoltre
capocantoniere, capo operaio e capo operaio autista".
Questo il parere della Commissione. La parola al Presidente
della Giunta; ne ha facoltà.
ANDRIONE - (U.V.):
Sul disegno di legge questa mattina si
è espressa, con un voto contrario, anche la Commissione Paritetica.
Il voto contrario è stato motivato con esattezza e benché non siano
state elencate tutte le qualifiche, il motivo è lo stesso contenuto
nel parere della I
^
Commissione consiliare permanente, e
cioè si è rilevato che nel vecchio organico, risalente al '56, vi
era sostanziale equiparazione fra salariati e coadiutori, mentre,
con i nuovi livelli, questa equiparazione viene a cadere.
Per questo motivo vi è stato questo voto contrario.
Il disegno di legge in esame presenta numerose difficoltà, in
quanto si passa da una situazione di compressione e di
appiattimento dei livelli a una situazione di allargamento degli
stessi.
Le difficoltà sono state molteplici, proprio per il fatto che
non è semplice ricollocare in livelli differenziati chi
precedentemente era stato compresso in pochi livelli che esaurivano
tutte le possibilità delle carriere regionali.
E' evidente che vi è una spinta a risalire lungo questi livelli,
ognuno trovando, nelle figure incamerate nei livelli superiori, un
aggancio per chiedere lo spostamento.
La raccomandazione fatta dalla I" Commissione e il voto espresso
in sede di Commissione Paritetica hanno senz'altro un fondamento al
quale però, in questo momento, non ci sembra possibile dare pratica
attuazione, anche per il fatto che certe figure debbano essere, o
riviste, o soppresse, o congegnate in maniera differente.
Il fatto di avere collocato differentemente da quella che era
l'opinione della Presidenza della Giunta la figura del cantoniere,
ha provocato poi, evidentemente, degli spostamenti.
Nell'insieme, questo progetto di legge, ivi compresa la figura
del cantoniere, corrisponde a quelle che sono state le scelte del
Consiglio dei delegati, con alcune eccezioni, riguardanti, in
particolare, la dirigenza per questioni secondarie e, invece, la
vicedirigenza per una questione di fondo.
Anche qui la Presidenza della Giunta ritiene che non sia
possibile, per adesso, fare certe modifiche, in quanto questo
disegno di legge presenta già diversi aspetti innovativi che
renderanno difficile e quindi da negoziare, il suo iter successivo,
posteriore all'approvazione da parte del Consiglio.
In particolare, vi sono - anche se nell'amministrazione statale
i livelli sono in numero ancora maggiore, dieci per l'esattezza -
alcune discrepanze fra le proposte che il Governo ha fatto alle
Organizzazioni sindacali rappresentanti l'impiego statale e il
nostro progetto di legge.
Ho già provveduto a richiedere un appuntamento al Ministro per
le Regioni, Fabbri, al fine di illustrare questo progetto di legge
e di vedere se è possibile negoziare una sua rapida approvazione,
che poi aprirebbe la porta a quelle più approfondite discussioni
che dobbiamo intavolare e per individuare nei vari organici i posti
che avranno la qualifica dell'VIII° livello e per operare quegli
scorrimenti, o quegli accorgimenti, o quei differenti congegni che
si rendessero indispensabili per riconoscere qualifiche
professionali specifiche, che evidentemente non possono essere
riconosciute a tutti, ma che devono avere una loro giustificazione
e un loro appoggio su dei fatti obiettivi e certi.
Accogliamo la raccomandazione della maggioranza della
Commissione e annunciamo, non per cattiveria, non per ragioni
particolari respingiamo gli emendamenti perché, specie in una
discussione in aula di questo genere, un emendamento non
sufficientemente ponderato che passasse, rischierebbe di mettere in
movimento una catena senza fine e, evidentemente, senza neanche
alcun costrutto.
Questo disegno di legge, per quanto riguarda la Giunta, non è
presentato come un disegno di legge - del resto quelle del
personale non sono mai delle questioni definitive - che mette fine
ad un certo discorso, ma è il passaggio da una situazione nella
quale purtroppo le professionalità non erano riconosciute, ad una
situazione che permetterà di riconoscerle meglio, al limite
aumentando ancora il numero dei livelli e, quindi, creando delle
specificità ancora più meticolose.
Un ultimo problema. Sulla stesura del contratto anche i
sindacati hanno trovato notevoli difficoltà, per cui per questo
tipo di accordo parziale, con i limiti che ho spiegato prima, si è
impiegato più di un anno e mezzo perché fosse presentato alla
trattativa della Presidenza della Giunta e del Consiglio regionale,
come normali controparti.
Quindi, non è una richiesta campata in aria quella di chiedere
un minimo di approfondimento e un minimo di studio su altri
spostamenti che effettivamente, lo riconosciamo anche noi, sono
stati posti in maniera obiettiva sul tappeto e che dovranno trovare
una soluzione.
PRESIDENTE:
E' aperta la discussione generale.
La parola all'Assessore alla Pubblica Istruzione Viglino; ne ha
facoltà.
VIGLINO M.Ida - (U.V.):
Io vorrei aggiungere una
raccomandazione, a quella fatta dalla Commissione, che ho già
espresso chiaramente in Giunta, e che ripresento adesso al
Consiglio regionale. Cioè vorrei segnalare la posizione, la
qualifica di Segretario Capo dell'Ufficio di Segreteria delle
scuole, perché riteniamo che le mansioni di questo personale
esulano di gran lunga dalle attuali mansioni del Segretario.
Quindi, vorrei aggiungere questa raccomandazione, cioè di
studiare quando si riprenderanno in esame alcune di queste
qualifiche, di vedere anche la qualifica "Segretario capo di
ufficio di Segreteria delle scuole".
PRESIDENT
E: E' iscritto a parlare il Consigliere
Carlassarre; ne ha facoltà.
CARLASSARRE: (Dem.Prol.-Nuova Sinistra)
Mi rendo conto
dell'enorme difficoltà che comporta una definizione dei livelli di
professionalità in tutta una serie di mansioni che in genere si
svolgono all'interno del pubblico impiego.
Probabilmente la cosa è molto più complessa che non in altri
settori occupazionali, dove la professionalità ha una maggiore
definizione immediata ed è anche più facilmente riscontrabile.
Probabilmente, anzi sicuramente, noi ci troviamo di fronte ad
una professionalità che molte volte è di tipo diverso a seconda
della mansione svolta, quindi ci sono delle grosse difficoltà.
Io farei comunque una raccomandazione alla Giunta, ed è quella
di avere la volontà di riaprire una discussione soprattutto tenendo
conto dei gruppi omogenei, perché c'è il grosso rischio che,
proprio per questa frammentazione, proprio perché nel lavoro svolto
da una grossa fetta di occupati nel pubblico impiego si
sovrappongono, nell'arco della giornata, mansioni che
oggettivamente sono a dei livelli differenziati di professionalità,
si corre il rischio di avere una frantumazione. Se prima si era
troppo appiattiti, ora quasi ogni individuo, o piccolissimi gruppi,
possono rivendicare nell'arco della giornata, le mansioni
superiori. Io raccomando quindi di riaprire questa discussione
avendo particolare attenzione ad un confronto con i gruppi omogenei
che, tra l'altro, mi pare siano quelli che hanno sollevato
maggiormente, proprio da ieri a oggi, tutta una serie di
perplessità e di rivendicazioni che indubbiamente hanno una loro
logica e una loro consistenza.
D'altra parte, non penso che si possa essere contrari a questo
disegno di legge, non fosse altro perché si blocca un iter
burocratico che si tradurrebbe in una grossa perdita di tempo e, di
conseguenza, in una grossa perdita finanziaria da parte dei
dipendenti regionali.
Il mio giudizio, quindi, è favorevole con le raccomandazioni che
ho enunciato poc'anzi.
PRESIDENTE
: Colleghi Consiglieri, ci sono numerosi
colleghi iscritti a parlare. E' iscritto a parlare, per primo, il
Consigliere Tonino; ne ha facoltà.
TONINO - (P.C.I.):
In merito a questo provvedimento io
voglio prima di tutto dire che noi abbiamo rispetto per la
contrattazione che deve avvenire fra la controparte, in questo caso
la Giunta regionale, e le forme organizzate dei dipendenti, ossia
con i rappresentanti dei sindacati, o con gli organismi di
rappresentanza eletti dal personale regionale.
Lamentiamo, tuttavia, che il Consiglio e i gruppi consiliari
siano investiti di queste tematiche soltanto e sempre all'ultimo
momento.
Sarebbe sempre opportuno che preventivamente ci fossero scambi
di opinioni tra le Commissioni competenti e la Giunta regionale.
Probabilmente alcune delle deficienze che oggi lamentiamo potevano
essere superate.
In merito al provvedimento, devo dire che è indubbio che deve
essere approvato con urgenza.
I tempi si stanno facendo molto stretti. I confronti e le
discussioni che abbiamo avuto nella Commissione in questi ultimi
giorni hanno tuttavia segnalato che alcune questioni debbono essere
affrontate e riviste, lo ha affermato il Presidente della Giunta, e
noi vogliamo sottolineare questa necessità.
Il Presidente della Giunta ha parlato di una ricollocazione, o
meglio di una rideterminazione dei livelli iniziata con questo
provvedimento.
Devo rilevare che questa è ben poca cosa, nel senso che si è, in
sostanza, introdotto in questo provvedimento l'VIII° livello e
all'VIII° livello hanno trovato posto tre figure professionali. E'
un passo molto timido.
Avendo poi riconosciuto la Giunta successivamente la
ricollocazione al IV° livello dei cantonieri si è, di conseguenza,
scatenata una giusta serie di reazioni che hanno sollevato problemi
reali.
Il parere espresso dalla Commissione Affari Generali è, a mio
avviso, significativo delle questioni che sono al centro del
problema. Per cui invitiamo la Giunta, e voglio sottolineare il
fatto che il parere della Commissione impegna la Giunta ad
affrontare questo problema che ormai non è più eludibile, a
studiare una ricollocazione dei livelli che tenga conto dei livelli
di specializzazione e di professionalità, soprattutto per alcune
categorie.
Io non mi dilungo di più. Questi credo siano i temi nodali.
L'approvazione di questo disegno di legge, oggi, da parte nostra
deriva dall'urgenza e dalla necessità di andare avanti su questi
temi, con le raccomandazioni che ho fatto in precedenza.
PRESIDENTE:
E' iscritto a parlare il Consigliere De
Grandis; ne ha facoltà.
DE GRANDIS - (P.R.I.):
Le difficoltà che sono state
riscontrate nella stesura di questo contratto, mettono in lue, a
mio avviso, una carenza di fondo, cioè la mancanza di alcuni
parametri fondamentali per valutare la professionalità che, secondo
me, è l'unico strumento attraverso il quale si può determinare e
prestabilire in quale livello leve essere inquadrata ciascuna
qualifica. Non vedo altri criteri di valutazione se non quello
della professionalità. In più, credo che attraverso la
professionalità si possa incentivare il personale a crescere
culturalmente, a migliorare la propria preparazione e, attraverso
questo miglioramento culturale e professionale, trovare la
possibilità di sbocchi di carriera più confacenti e più
soddisfacenti sotto l'aspetto della realizzazione personale e sotto
l'aspetto economico.
La raccomandazione della Commissione consiliare Affari Generali,
di cui faccio parte, fa, a mio avviso, una strana elencazione di
alcune figure che dovrebbero essere riviste nell'ambito
dell'attribuzione dei livelli.
Come tutte le elencazioni ha un grosso difetto, cioè che si
dimenticano alcune figure. Se ne potrebbero citare diverse; ne
voglio citare solo una: gli uscieri sono inquadrati nel II°
livello, in parte, e in parte nel III° livello: è una cosa che non
si comprende, evidentemente qui non sono stati messi nell'elenco e
io li vorrei aggiungere.
Io dico questo: piuttosto che fare un elenco, è di fondamentale
importanza rivedere alcuni criteri fondamentali, anche perché non è
giusto che la controparte, e non solo la controparte, ma le stesse
organizzazioni sindacali, siano costrette a soggiacere alle spinte
dei vari gruppi che possono spingere di più o di meno a seconda
della loro consistenza numerica.
E questo si verifica, lo abbiamo sotto gli occhi tutti i
momenti, e credo che il Presidente della Giunta lo abbia
sperimentato da un anno e mezzo a questa parte.
Queste spinte trovano poi spazi, a volte ingiustificati, in
funzione della loro capacità di imporsi. Quindi, è evidente che, da
parte mia, ci sarà un voto favorevole a questo disegno di legge,
perché è prevista tutta una serie di miglioramenti economici che il
personale aspetta e mi sembrerebbe poco opportuno deluderlo
amaramente. Piuttosto io faccio abbondanti scongiuri perché questa
legge non venga fermata dal Coordinamento, così come io, purtroppo,
temo.
C'è poi un altro problema che si affianca ai livelli della
professionalità, ed è quello della dirigenza. E' un problema
insito, naturalmente, nel contratto generale, ma che va visto in un
contesto suo particolare.
La dirigenza è quel settore che bisogna guardare con una
particolare attenzione, perché, se funziona la dirigenza, funziona
la pubblica amministrazione se funziona la testa funziona tutto il
corpo; se diamo bastonate alla testa, probabilmente abbiamo delle
ripercussioni estremamente gravi su tutto il funzionamento
dell'organismo.
La dirigenza, a mio avviso, è messa in una stranissima
condizione. Abbiamo una parte di questa dirigenza, i cosiddetti
dirigenti che hanno un inquadramento, che hanno una normativa; c'è
poi a latere una vicedirigenza che non è nè carne, nè pesce, cioè
un ibrido che non si capisce bene come sia fatto, perché sia
inquadrato in un determinato modo e quali sbocchi debba e possa
avere.
Io credo che sia estremamente importante fare chiarezza su
questo punto perché, ripeto, il problema della professionalità che
sta emergendo in tutto il paese - ormai credo che non ci sia più
nessuno, nemmeno nei sindacati, che non confessi almeno sotto sotto
che l'avere ucciso la professionalità sia stato un errore
fondamentale e lo è, in particolare, proprio nella pubblica
amministrazione.
Qui bisogna rivedere la figura del dirigente come un elemento
dal quale, sì bisogna pretendere molto, ma che deve essere anche
messo nelle condizioni di dare molto; questo lo dico non solo sotto
l'aspetto economico, ma soprattutto sotto l'aspetto della
formazione, della possibilità di ampliare le proprie conoscenze, di
partecipare a corsi per istruirsi, per migliorarsi, per
specializzarsi.
Per meglio chiarire che cosa intendo per dirigenza, dirò subito
che le osservazioni che è venuta a farci la D.I.R.V.A. cioè
l'organizzazione sindacale della dirigenza nell'ambito della
Commissione, trova il mio pieno accordo, per cui la formulazione,
la riformulazione, la sostituzione degli artt. 11 e 12 sono da me
condivisi e li presento come emendamenti, e in più presento come
emendamento aggiuntivo l'art. 12 bis che riguarda l'orario di
lavoro.
I due emendamenti li spiegherò, se necessario, al momento della
votazione.
Per il momento mi limito a presentarli avendo indicato i
concetti generali che mi hanno indotto a sostenere questa
posizione.
Tra l'altro, sono nella piena convinzione che questa modifica
non turba e non altera per nulla quegli equilibri tanto paventati
che riguardano la questione dei vari livelli riguardanti il resto
del personale.
Qui non si tratta di muovere una di quelle carte o di quei
mattoni che sembra debbano far crollare tutto il castello. Questa è
una questione a sè stante, che non turba e non interferisce
minimamente nell'altra questione.
PRESIDENTE
: E' iscritto a parlare il Consigliere Minuzzo;
ne ha facoltà.
MINUZZO - (P.S.D.I.):
Io non starò a ripetere i motivi
per i quali voteremo a favore di questo disegno di legge, anche
perché l'hanno già fatto in modo molto egregio i colleghi Tonino e
De Grandis. Però ci preme far rilevare che, sebbene si dia voto
favorevole a questo disegno di legge, dobbiamo esprimere alcune
perplessità che erano nate al momento del suo esame e che sono
state convalidate dal parere espresso dalla Commissione, per cui
ben quattro Consiglieri della maggioranza su cinque (Mafrica fa
parte dell'opposizione) hanno fatto una elencazione di categorie
che, secondo loro, dovrebbero essere riviste come livello.
Ecco, le stesse perplessità le avevamo noi e, guarda caso,
questa elencazione riguarda numerose categorie di addetti inseriti
al IV° livello che, come declaratoria di qualifica dovrebbero
trovare, a nostro avviso, collocazione al V° livello funzionale in
quanto, a parte il primo punto, il secondo punto dice che chi fa
parte del V° livello deve avere "un'autonomia operativa nell'ambito
di istruzioni non necessariamente dettagliate e responsabilità
limitata alla corretta esecuzione del proprio lavoro", e altre cose
di questo genere.
Ecco, noi riteniamo che comunque non si possano sempre far
pagare il prezzo di compromessi e di accordi con le organizzazioni
sindacali alle categorie più deboli, quelle che sono numericamente
meno forti e che, quindi, sarebbe stato dovere, secondo noi, della
Giunta regionale farsi carico di quelle che sono effettivamente le
mansioni svolte da questi addetti e sì da inserirli al V°
livello.
Comunque, ci premeva dire questo e voteremo a favore di questo
disegno di legge, malgrado abbiamo grosse perplessità in merito. Mi
riservo di sentire l'illustrazione degli emendamenti annunciati dal
collega De Grandis per esprimere un parere in merito.
PRESIDENTE
: Gli emendamenti del collega De Grandis sono
in fase di fotocopiatura; appena saranno fotocopiati in numero
sufficiente, saranno distribuiti.
E' iscritto a parlare il Consigliere Tamone; ne ha facoltà.
TAMONE - (U.V.):
Très brièvement, parce tout ce qu'on
peut dire aujourd'hui sur ce sujet a déjà été dit, évidemment.
Cependant je crois qu'il s'agit d'un sujet très complexe, très
difficile et je ne peux pas être d'accord avec M.Tonino quand il
reproche au Gouvernement régional de nous l'avoir présenté à la
dernière minute, parce que il s'agissait justement d'un problème
difficile, articulé, qui a demandé, comme vient de le dire le
Président du Gouvernement, un long temps de méditation, de travail
avec les organisations syndicales pour arriver à un résultat.
Malheureusement, en Italie, en Europe Occidentale et en Vallée
d'Aoste, où nous vivons, il y a encore un système qui est le
système démocratique. Et après une certaine période, il demande des
élections. Malheureusement, le 26 juin approche; nous avons
l'échéance du Conseil et nous sommes obligés de voter aujourd'hui.
Je pense que même le Président du Gouvernement et le Gouvernement
régional aussi auraient été contents de pouvoir discuter avec nous
plus longuement sur ce sujet.
De plus, je pense que c'est très difficile, parce qu'il s'agit
du problème qu'a dû affronter le Ministre Scotti: qui est-ce qui
doit traiter? Maintenant, M.Scotti a ce "paquet" qu'il a établi
avec les syndicats et qu'il doit présenter au Sénat et à la
Chambre.
Il se trouve dans le même embarras que le Gouvernement régional
valdôtain. Dans ce domaine-là, il est difficile de dire qui doit
faire partie des pourparlers. J'ai exposé des arguments, que nous
discuterons encore en Commission, mais qui ne sont pas très bien
acceptés en discussion par les Commissions. Alors, je trouve qu'il
est difficile de résoudre ce problème préalable; mais je crois, au
contraire - et là je suis d'accord avec M.Tonino qu'on devrait
avoir plus de temps pour méditer sur ces problèmes, même en
Commission. Parce que autrement on donne raison à M. De Grandis,
qui nous a dit que la liste que nous avons proposée est une liste
incomplète.
Evidemment, j'en suis sûr, mais ce ne peut pas être
différemment, parce que nous n'avons pas même eu le temps
nécessaire pour examiner ces choses.
L'autre jour, en Commissione, nous avons discuté pendant trois
heures sur La loi sur l'énergie, qui est une loi très importante,
je ne le cache pas. Et nous avons dû limiter à un discours d'une
demi-heure, trois quarts d'heure Sur ce sujet que pour
l'Administration régionale de la Vallée d'Aoste, qui est, à mon
avis, beaucoup plus important que l'autre loi. Pourquoi? Parce que
nous de l'Union Valdôtaine, nous pensons qu'un meilleur
fonctionnement de l'appareil régional est nécessaire et même
indispensable.
Alors, qu'est-ce que nous voulons dire? Nous voulons dire que
les observations que la première Commission a faites sont des
observations superficielles, les premières que nous avons pu faire,
en écoutant aussi certaines personnes qui sont venues nous
présenter leurs problèmes, chose que, personnellement, je ne
considère pas trop juste.
Quant aux Commissions, elles devraient se limiter, parce que je
vois dans ce contrat revenir un système qui était d'une ère qui
nous a précédés: celle qui est venue juste avant ma naissance,
l'ère du fascisme. Et je le dis tranquillement. Je vois renaître
dans les personnes qui ont traité ce contrat un corporativisme qui
me fait peur, un corporativisme qui ne se situe pas seulement au
niveau régional, mais qui est répandu un peu dans toute
l'Italie.
Je ne voudrais pas que pour le centenaire de sa naissance,
M.Mussolini puisse avoir trop raison sur ce sujet! Et
malheureusement on voit ces choses se réaliser trop facilement dans
ces occasions. Je ne veux donner des conseils à personne; je suis
de souche syndicale, je dis sincèrement, et je l'ai déjà dit aux
amis syndicalistes, qu'à mon avis, on aurait dû traiter d'une autre
façon, avec une autre tranquillité, ce sujet qui est très difficile
et très complexe.
Ici, au contraire, on se laisse prendre par les passions, les
sympathies; et ça trouble peut-être aussi les résultats d'un
travail difficile et complexe.
Dites ces choses, je pense, je crois et j'espère que cette loi
soit visée par le Président de la Commission de Coordination et
qu'elle ait la possibilité de passer. Pourquoi? Parce que je crois
qu'il y a ici, tout de même, des avantages et qu'au-delà de toute
question formelle, le fait économique est aussi très important.
Pourquoi? Parce que nous assistons maintenant à un désintérêt, à un
manque de volonté de la part de gens préparés à entrer dans
l'Administration régionale.
Quand nous avons les concours pour les "vice dirigenti", ainsi
qu'on les appelle, il n'y a presque personne qui se présente. Il y
a un concours fameux, dont Mademoiselle Viglino pourrait nous
parler, qui continue à ne pas avoir des candidats.
Résoudre la question économique qui concerne le personnel
régional est pour moi un fait important, parce que cela suscitera
de nouveau un certain intérêt pour les places importantes de cette
Administration, surtout chez les licenciés de l'université.
Il s'agit d'un premier pas, mais non pas de l'unique.
Je suis d'accord avec M. De Grandis, quand il préconise un
discours plus vaste. Mais ce premier pas nous portera peut-être de
nouveaux licenciés de l'université, qui sont nécessaires à cette
Administration.
Dans ce sens, nous voterons volontiers cette loi, mais nous
espérons pouvoir reprendre, dans un moment moins "dramatique" et
moins proche des élections, ce thème, pour reprendre la question,
par exemple, du huitième niveau, qui a été rappelée par
Mademoiselle Viglino.
Evidemment, il s'agit d'un niveau qui doit être rempli,
nécessairement, sinon qu'aurions-nous fait huit niveaux, s'il n'y a
pas personne dans le premier, ni dans le huitième? Nous sommes
alors encore à six niveaux. A ce point, je crois que la
problèmatique est encore vaste et nous aurons, j'espère, la
possibilité d'en discuter dans le futur, pour pouvoir améliorer ce
projet de loi.
PRESIDENTE:
E' iscritto a parlare il
Consigliere Ricco; ne ha facoltà.
RICCO - (D.C.):
La posizione giuridica del personale, con
conseguente trattamento economico, è sempre un problema irto di
difficoltà, di conflittualità, di corporativismo.
Molto è stato già detto, stamani, in quest'aula e quindi non è
opportuno che anch'io mi ripeta.
Annunciando il voto favorevole del nostro Gruppo vorrei fare una
breve raccomandazione alla Giunta, da tenere presente logicamente
per il futuro non appena possibile, riguardante la vice-dirigenza,
in parte riprendendo le cose che diceva De Grandis.
Ho notato con piacere che i dirigenti regionali sono equiparati
ai dirigenti dello Stato. A tutti è evidente che lo Stato non è
molto munifico nel trattare i suoi funzionari, però altrettanto
vedo nella legge che non è stato fatto per i vicedirigenti. Anche
lo Stato ha una forma di vicedirigenza, che sono poi quelli della
carriera ad esaurimento, che è la carriera di transizione
dall'VIII° livello alla dirigenza, e questa vicedirigenza viene
remunerata con una percentuale del 90% dello stipendio dei
dirigenti.
Quindi è una semplice raccomandazione che vorrei segnalare alla
Giunta per il futuro, quando avrà tempo e possibilità di
attuarla.
La pubblica amministrazione deve porre grande attenzione alla
propria burocrazia, perché è logico che se questa si sente ben
trattata e ben istruita, collabora meglio con gli organi
volitivi.
PRESIDENTE
: La parola al Consigliere Lustrissy; ne ha
facoltà.
LUSTRISSY - (D.P.):
Anche noi esprimeremo parere
favorevole a questa proposta di legge per le considerazioni che già
sono state svolte, ma vorrei fare una piccola osservazione su
quello che è il metodo del rinnovo del contratto di lavoro come si
svolge nel pubblico impiego.
Noi abbiamo ascoltato le diverse lamentele, le diverse
insoddisfazioni che tuttora permangono a seguito della trattativa,
cosa che abbiamo fatto in Commissione, cosa che abbiamo fatto, sia
pur brevemente, discutendo con il residente della Giunta.
A seguito di ciò ogni membro della sommissione e ogni
Consigliere regionale potrebbe essere portato a presentare degli
emendamenti al fine di sollecita l'adesione dei colleghi
Consiglieri sulle proposte che vengono fatte.
Ma io credo che questo vorrebbe dire distorcere la natura
pattizia del contratto che ci viene presentato, e questo è sempre
presente in noi, anche perché con la recente approvazione della
legge-quadro sul pubblico impiego, si è delegificata la materia e
la trattativa viene svolta nei luoghi indicati dalla legge.
In pratica è l'esecutivo che con le Organizzazioni sindacali,
con i rappresentanti del personale deve affrontare il problema dei
rinnovi contrattuali, per cui la competenza consiliare - e quanto
prima penso che anche la nostra Regione dovrà adeguarsi a quelli
che sono i principi della legge-quadro -è limitata a dare il
proprio assenso sulla spesa, cioè a verificare la congruenza della
spesa in base alle disponibilità del bilancio regionale.
Tutte le altre argomentazioni che vengono qui svolte possono
formare oggetto di riflessione e di raccomandazione all'esecutivo e
a coloro che hanno portato avanti la trattativa, ma giammai penso
che si possa interpretare, o l'una o l'altra aspettativa in questo
Consiglio andando a deformare quella che è stata una piattaforma
contrattuale definita con la lunga trattativa che c'è stata a tutti
i livelli.
Mi rendo anche conto del particolare parere espresso dalla
Commissione competente, che ha rilevato alcune incongruenze, come
ritengo che non sia stato un atto positivo quello fatto dalla
Giunta di interpretare la trattativa in qualche modo distorcendone
anche gli effetti.
Tutto questo ha dato il via a una serie di altre richieste che,
se sono giustificabili, lo sono perché non poteva essere, in quella
sede, apportata una variante che può trascinare in sè altre
modifiche.
Il parere espresso dalla Commissione consiliare è un parere,
benché imperfetto, abbastanza corretto nella sostanza, nel senso
che invita alla riflessione il Presidente della Giunta e
l'esecutivo sull'atto che stiamo approvando alla fine di - superato
il tempo dell'emergenza in cui ci troviamo in questo momento, per
via delle scadenze elettorali, e ci auguriamo che questa legge
venga approvata da parte dell'organo di controllo - poter
riprendere in mano il discorso della valutazione delle figure
professionali all'interno dell'amministrazione.
E' questo il parere già espresso da molti colleghi, e che io
condivido; dopo gli appiattimenti realizzati negli anni passati è
necessario riportare l'ente, l'organizzazione burocratica
dell'ente, ad un livello di funzionalità, ma questo si può
conseguire anche a mezzo di un'adeguata valutazione delle singole
figure professionali che sono inserite nel contesto dell'apparato,
affinché ad ognuna di esse sia riconosciuto il giusto ruolo e la
giusta retribuzione.
Questo credo vada detto, non tanto e non solo per quel parere
espresso dalla Commissione, poiché l'elencazione è stata fatta di
fretta e non è stata controllata poi in sede finale, però anche il
problema, che è stato posto, della dirigenza va valutato nei suoi
giusti termini e deve trovare una sua adeguata soluzione.
Certo, se noi oggi approvassimo eventuali emendamenti, noi
dovremmo astenerci da quelle proposte di emendamento per tutti i
motivi che sono stati esposti.
E vorrei anche fare un'altra raccomandazione, credo altrettanto
importante come quella della valutazione della professionalità di
ogni singolo gruppo e di ogni singola aggregazione all'interno
dell'apparato, e cioè quella di iniziare finalmente un tipo di
attività che dichiariamo sempre in principio, ma che però non
facciamo mai (non è solo l'amministrazione regionale ma tutte le
amministrazioni pubbliche, in genere, non si curano più di
realizzare questi principi) vale a dire la formazione professionale
vera e propria, con l'organizzazione di corsi di formazione
professionale per categoria, soprattutto a certi livelli.
Se non si realizzano queste condizioni, se non si va a rivedere,
come abbiamo sollecitato più volte, l'organizzazione intera di
tutta l'amministrazione regionale finalizzata ad un migliore e più
puntuale servizio nei confronti dei cittadini, noi eluderemmo un
grosso discorso.
Il problema, quindi, non può essere limitato ad una semplice
valutazione di rapporto contrattuale ed economico, deve anzi
riguardare tutto quel processo formativo che è compreso all'interno
del discorso contrattuale e che si deve, comunque, realizzare.
Con queste raccomandazioni, dichiarando fin d'ora la nostra
astensione, per i motivi già espressi, se tutte le proposte di
emendamento che sono state presentate e che potrebbero essere
presentate, raccomandiamo vivamente alla Giunta di porre mano a
queste riflessioni, di riprendere il dialogo con i rappresentanti
sindacali del personale, al fine di meglio perfezionare questa
proposta in un secondo momento, date le scadenze che oggi
abbiamo.
PRESIDENTE:
E' iscritto a parlare il Consigliere Martin;
ne ha facoltà.
MARTIN -(U.V.P.):
Sarò molto breve, perché non
vi è più molto da dire su questo argomento.
In effetti, le argomentazioni che sono state portate hanno quasi
tutte lo stesso tono e le argomentazioni sono molto simili, anche
perché, malgrado si sia avuto poco tempo a disposizione,
l'argomento è stato trattato ampiamente in Commissione e, quindi,
si è avuta la possibilità di sviscerare alcuni problemi che ci
hanno evidenziato come, in effetti, alcune categorie vengono
collocate in livelli non adeguati alla loro professionalità.
Evidentemente le categorie che la Commissione ha citato nel suo
parere sono quelle che sono balzate subito agli occhi e vi
potrebbero essere altre categorie che sono state dimenticate e che
potranno essere esaminate quando questo disegno di legge potrà
essere rivisto.
Questo è stato anche, mi pare, lo spirito dell'intervento che ha
fatto il Presidente della Giunta.
Dirò soltanto che anche noi siamo favorevoli ad approvare questo
disegno di legge così come è stato presentato, perché ci rendiamo
conto che debba essere approvato con una certa urgenza e, se
verranno accolti gli emendamenti, questi potrebbero provocare la
presentazione di tutta una serie di altri emendamenti e non è
certamente il momento di farlo. Penso che il parere che ha espresso
la Commissione vada, invece, in quell'altro senso, quello cioè di
permettere l'approvazione urgente di questo provvedimento e, in
seguito, di lasciare la possibilità di rivedere con più calma la
collocazione esatta di quelle categorie che, forse, non sono state
collocate nel giusto livello.
Esprimo, quindi, parere favorevole al disegno di legge e
l'astensione sugli emendamenti già presentati e su quelli che
verranno presentati durante la discussione.
PRESIDENTE:
Possiamo considerare chiusa la discussione
generale. Sono stati presentati emendamenti dal Consigliere De
Grandis. La parola al Presidente della Giunta; ne ha facoltà.
ANDRIONE - (U.V.):
Vorrei fare alcune brevi precisazioni.
La prima considerazione che bisogna fare, ed è un argomento di
grande importanza, è che il Consiglio regionale è controparte, non
è sindacato e, quindi, le proposte sindacali devono essere vagliate
dal Consiglio regionale avendo presente quello che è l'interesse
della Regione.
Mi permetto di ripetere, ancora una volta, che non è possibile
fare contemporaneamente due discorsi, quello della qualità e quello
della quantità, perché se si vuole spingere il discorso della
professionalità sono il primo a farlo, però, evidentemente, ci deve
essere, da un'altra parte, la possibilità specifica, che esiste
nell'industria privata, di premiare o di punire.
E, infatti, i dirigenti dell'industria sono sottomessi a un
certo tipo di contratto, che certamente ha i suoi aspetti positivi,
ma che comprende anche degli aspetti negativi che nell'impiego
pubblico non sono conosciuti e non si vogliono conoscere.
Punto fondamentale, questo, che fa sì che la nostra trattativa
si svolga su certi binari, e di conseguenza, debba tenere conto di
certi aspetti.
Passo ora ad alcune critiche specifiche (il Consigliere Tonino
purtroppo in questo momento è assente): è vero che l'VIII° livello
oggi vede soltanto inquadrate alcune figure, o per titoli
specifici, o per altri motivi, però abbiamo già preso l'impegno con
i sindacati di individuare nei vari organici - e questo nei termini
più brevi possibili - e, fra gli Assessorati specifici, i Lavori
Pubblici, l'Agricoltura, il Turismo e la Pubblica Istruzione, dove
vi sono dei titoli di studio specifici professionalizzanti che non
danno l'accesso alla carriera direttiva, di individuare, dicevo,
quei posti che ricoprono quella data qualifica.
Si tratta di ricreare nei vari organici il vecchio B/l. Questo è
il motivo per il quale oggi la collocazione all'VIII° livello è
così scarna e dovrà essere, evidentemente, integrata.
Ciò fa sì che dobbiamo anche affrontare il discorso della
vicedirigenza e il discorso dell'equiparazione.
Per quanto riguarda la vicedirigenza, nella trattativa ci si è
preoccupati di arrivare ad una giusta retribuzione economica, ma
bisogna tener conto che l'equiparazione fatta per i dirigenti era
stata fatta per ritrovare un parametro di retribuzione economica, e
non per delegare ad altri le competenze legislative del
Consiglio.
Il Consigliere Lustrissy ha detto delle cose egregie in
generale, ma specificatamente egregie quando ha parlato della nuova
legge, che noi intendiamo impugnare davanti alla Corte
Costituzionale, che parla di delegificazione del trattamento
giuridico economico e semplicemente di contrattazione fatta a
livello nazionale e che dovrebbe poi essere obbligatoria per le
Regioni, perlomeno quelle a Statuto ordinario.
Applicazione obbligatoria, quindi, per le Regioni: alla Camera
in Commissione, dove abbiamo avuto una discussione, si proponeva
che addirittura la contrattazione dovrebbe essere recepita con
legge dalle Regioni.
Vi faccio solo un esempio. Immaginate che venga fissato l'orario
unico: noi dovremmo applicarlo? Io vi faccio solo la domanda. Da
qui l'equiparazione a quel principio: nessuna delega da parte della
Regione, di poteri specifici della Regione, a qualsiasi altro
organismo, sia esso sindacale o legislativo.
Ne consegue, come ultima considerazione su questo argomento, che
così come dobbiamo individuare i posti di VIII° livello, dobbiamo
esattamente individuare i posti di vicedirigenza.
Quei posti sono stati creati in una situazione organica
totalmente differente dalla situazione attuale.
In altri termini, là dove non si poteva creare un B/1 può essere
stato fatto un A/3, e io non voglio dire che gli A/3 attuali
debbono essere diminuiti, potrebbero essere perfino aumentati, ma
voglio dire che è indispensabile che il Consiglio regionale veda le
differenti collocazioni e non faccia come Carlo V sulla piazza di
Bologna "todos caballeros".
Almeno per quanto ci riguarda, noi rifiutiamo questo tipo di
impostazione, perché ci consideriamo la controparte e, quindi,
agiamo nell'interesse della Regione.
Per questo motivo voteremo contro gli emendamenti, non per gli
emendamenti in sè, ma per il fatto che è sottesa una posizione
specifica di trattativa ancora in corso, e con le organizzazioni
sindacali specifiche, e con il Consiglio dei delegati, per cui
quanto ha detto, grosso modo, il Consigliere Lustrissy, a noi sta
bene.
Ancora una nota personale: ho fatto un errore, ma quello che è
peggio è la seconda volta che lo faccio! Vent'anni fa mi avevano
incaricato della trattativa per il personale ed ero già allora
passato come il "brutto cattivo"; quest'anno, visto che c'era
fretta e visto che è stato presentato alla Presidenza della Giunta,
all'inizio di marzo, il progetto di contratto del Consiglio dei
delegati (abbiamo fatto molte riunioni che sono durate anche fino a
tarda sera) ho fatto l'enorme errore, dicevo, di non delegare
qualcuno alla trattativa: probabilmente ne sarei uscito meglio.
PRESIDENTE:
Colleghi Consiglieri, passiamo all'esame
dell'articolato.
Do lettura dell'art. 1:
Art. 1
(Classificazione del personale)
Con decorrenza dal 1° gennaio 1982, il 1° comma dell'art. 1
della legge regionale 30 aprile 1980, n. 18, è modificato come
segue:
"Il personale regionale di ruolo è inquadrato in otto livelli
funzionali, secondo le norme del titolo I, nelle qualifiche
vice-dirigenziali ed in quel le dirigenziali, secondo le norme del
titolo II della presente legge".
PRESIDENTE:
Metto in approvazione l'articolo 1 testè
letto:
ESITO DELLA VOTAZIONE
- Presenti, votanti e favorevoli: 25.
Il Consiglio approva all'unanimità.
PRESIDENTE:
Do lettura dell'art. 2:
Art. 2
(Livelli funzionali)
Le tabelle allegati A e B alla legge regionale 30 aprile
1980, n. 18, concernente i livelli, i posti, le retribuzioni del
personale regionale e le relative declaratorie, sono abrogate e
sostituite rispettivamente dalle tabelle allegati A e B alla
presente legge.
PRESIDENTE:
Metto in approvazione l'articolo 2 testè
letto:
ESITO DELLA VOTAZIONE
Presenti, votanti e favorevoli: 25.
Il Consiglio approva all'unanimità.
PRESIDENTE:
Do lettura dell'art. 3:
Art. 3
I livelli funzionali sono raggruppati in fasce funzionali,
come segue:
primo, secondo, terzo, quarto livello: prima fascia;
quinto e sesto livello: seconda fascia;
settimo e ottavo livello: terza fascia.
PRESIDENTE:
Metto in approvazione l'articolo 3 testè
letto:
ESITO DELLA VOTAZIONE
- Presenti, votanti e favorevoli: 25.
Il Consiglio approva all'unanimità.
PRESIDENTE:
Do lettura dell'art. 4:
Art. 4
(Inquadramento del personale)
Il personale regionale è inquadrato nei nuovi livelli funzionali
sulla base della qualifica posseduta alla data del 1° gennaio 1982,
o se successiva, alla data di nomina nei ruoli regionali.
La corrispondenza tra le qualifiche già in possesso dei
dipendenti ed i nuovi livelli funzionali è stabilita nella tabella
allegato A) alla presente legge.
E' fatto salvo l'inquadramento nel terzo livello della legge
regionale 30 aprile 1980, n. 18.
In sede di prima applicazione della presente legge, il personale
in possesso, alla data dell'1.1.1982, ovvero alla data di entrata
in vigore della presente legge, della qualifica di magazziniere
(ruolo del personale scolastico non docente) e di quella di
telefonista (ruolo del personale tecnico) è inquadrato nel quinto
livello funzionale.
PRESIDENTE:
Metto in approvazione l'articolo 4 testè
letto:
ESITO DELLA VOTAZIONE
- Presenti, votanti e favorevoli: 25.
Il Consiglio approva all'unanimità.
PRESIDENTE
: Do lettura dell'articolo 5:
Art.' 5
(Soppressione e modificazione di qualifiche)
La qualifica di capo usciere è soppressa.
L'attuale titolare del posto di capo usciere è inquadrato nel
quinto livello funzionale e conserva la qualifica "ad
personam".
La denominazione delle qualifiche di cuciniere e di aiutante
cuciniere è modificata in quella rispettivamente di cuoco e di
aiuto cuoco.
La denominazione della qualifica di operaio è modificata in
quella di operaio qualificato.
PRESIDENTE:
Metto in approvazione l'articolo 5 testè
letto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità.
PRESIDENTE: Do lettura dell'art. 6:
Art. 6
(Attribuzione dell'anzianità economica nei livelli)
Al personale è attribuita, nel livello d'inquadramento,
l'anzianità, utile agli effetti dell'attribuzione delle classi e
degli aumenti periodici di stipendio, maturata alla data del 1°
gennaio 1982 o alla data di nomina, se successiva.
PRESIDENTE:
Metto in approvazione l'articolo 6 testè
letto:
ESITO DELLA VOTAZIONE
- Presenti, votanti e favorevoli: 25.
Il Consiglio approva all'unanimità.
PRESIDENTE:
Do lettura dell'art. 7:
Art. 7
(Trattamento economico in caso
di avanzamento)
L'art. 7 della legge regionale 30 aprile 1982, n. 18, è
modificato come segue:
"Al personale di ruolo, nel caso di avanzamento da un livello
inferiore ad uno superiore, è attribuita nel nuovo livello
l'anzianità utile agli effetti della progressione economica
corrispondente alla classe di stipendio o all'aumento periodico
pari o immediatamente inferiore al trattamento economico in
godimento nel livello di provenienza, maggiorato della differenza
fra la classe di stipendio iniziale del nuovo livello
e
quella del livello inferiore.
L'eventuale differenza è conservata a titolo di assegno "ad
personam" riassorbibile con la successiva progressione
economica.
All'anzianità determinata ai sensi del precedente primo comma
è aggiunta l'anzianità residua corrispondente alla frazione di
tempo decorso dall'ultima attribuzione dell'aumento periodico o
della classe di stipendio".
PRESIDENTE:
Metto in approvazione l'articolo 7 testè
letto:
ESITO DELLA VOTAZIONE
- Presenti, votanti e favorevoli: 25.
Il Consiglio approva all'unanimità.
PRESIDENTE:
Do lettura dell'art. 8:
Art. 8
(Modalità di accesso alle qualifiche funzionali)
L'art. 79 della legge regionale 28 luglio 1956, n. 3, e
successive modificazioni ed integrazioni, è modificato come
segue:
La nomina a ruolo è effettuata secondo le seguenti modalità:
1) mediante concorso pubblico, per titoli, per la nomina alle
seguenti qualifiche:
aiuto cuoco
cantoniere
custode castelli e musei
giardiniere
inserviente
magazziniere
operaio qualificato
usciere
2)
mediante concorso interno, per ti-titoli ed esami, per la
nomina al le seguenti qualifiche
archivista capo
autista meccanico capo garage
capo cantoniere
capo fabbro e simili
capo operaio
capo operaio autista
capo servizio tecnico
cuoco
economo regionale
manovratore
operaio specializzato
3) mediante concorso pubblico, per titoli ed esami, per la
nomina a tutte le rimanenti qualifiche.
PRESIDENTE:
Metto in approvazione l'articolo 8 testè
letto:
ESITO DELLA VOTAZIONE
- Presenti, votanti e favorevoli: 25.
Il Consiglio approva all'unanimità.
PRESIDENTE:
Do lettura dell'art. 9:
Art. 9
(Riserva di posti per i dipendenti regionali)
Un terzo dei posti da ricoprire mediante concorso pubblico, per
titoli ed esami, è riservato ai dipendenti regionali che siano in
possesso dei prescritti titoli di studio oppure che siano titolari
da almeno un quinquennio di un posto di ruolo nel livello
immediatamente inferiore e che prestino servizio da almeno due anni
senza demerito.
Il computo della percentuale di posti riservata deve essere
calcolata sul totale dei posti vacanti per ogni qualifica alla data
del 31 dicembre di ogni anno.
Qualora il computo della percentuale dei posti riservata non dia
luogo ad un numero intero, si procede all'arrotondamento della
stessa unità superiore.
La riserva non opera nel caso in cui venga messo a concorso un
solo posto.
I posti che in ogni concorso non venissero utilizzati in favore
dei dipendenti aventi titolo alla riserva, sono attribuiti agli
altri concorrenti, secondo l'ordine di graduatoria.
La riserva relativa alle qualifiche del 7° livello è estesa ai
dipendenti regionali che siano titolari da almeno un quinquennio di
un posto di ruolo del 5° livello, che abbiano prestato servizio
senza demerito nell'ultimo biennio e che siano in possesso del
titolo di studio normalmente previsto per l'accesso al 5°
livello.
Nel caso in cui il concorso interno abbia dato esito negativo o
sia andato deserto, la nomina a ruolo è effettuata mediante
concorso pubblico, per titoli ed esami.
Possono partecipare ai concorsi pubblici per la nomina a posti
appartenenti alla fascia funzionale immediatamente superiore a
quella di appartenenza anche i dipendenti regionali privi del
prescritto titolo di studio, che siano titolari da almeno un
quinquennio di un posto di ruolo nella fascia funzionale
immediatamente inferiore, che prestino servizio da almeno due anni
senza demerito e che siano in possesso del titolo di studio
normalmente previsto per l'accesso al livello di appartenenza.
Le disposizioni di cui al precedente comma non si applicano nel
caso di concorsi per la nomina a posti per i quali vengano
richiesti titoli di specializzazione o titoli di studio specifici
con l'esclusione di qualsiasi altro titolo, fatta eccezione per i
posti appartenenti al 7° livello per i quali venga richiesto il
diploma di ragioniere.
Al 31 dicembre di ogni anno l'Amministrazione regionale accerta
la disponibilità dei posti vacanti di organico, che devono essere
messi a concorso, secondo le modalità di cui ai commi precedenti,
entro il termine di un anno dalla data di accertamento.
I concorsi, pubblici o interni, sono espletati entro il quinto
mese decorrente dalla data di scadenza del termine utile per la
presentazione delle domande di partecipazione.
Ai concorsi ed alle nomine del personale forestale, del
personale appartenente ai ruoli del personale scolastico non
docente e del personale non docente del Convitto regionale
"F.Chabod" di Aosta, si applicano le vigenti norme sullo stato
giuridico di detto personale.
PRESIDENTE:
Metto in approvazione l'articolo 9:
ESITO DELLA VOTAZIONE
- Presenti, votanti e favorevoli: 26.
Il Consiglio approva all'unanimità.
PRESIDENTE:
Do lettura dell'art. 10:
Art. 10
(Modalità di accesso alle qualifiche funzionali di economo
regionale e di archivista capo)
La nomina nelle qualifiche di ragioniere economo regionale e
di archivista capo è effettuata mediante concorso interno, per
titoli ed esami, al quale sono ammessi i dipendenti regionali che
siano titolari da almeno un quinquennio di un posto di ruolo,
rispettivamente, di ragioniere e di posti appartenenti al 7°
livello e che prestino servizio senza demerito da almeno due
anni.
Entro sei mesi dall'entrata in vigore della presente legge,
la Giunta regionale, previ accordi con le rappresentanze sindacali
del personale regionale, presenterà al Consiglio regionale un
disegno di legge relativo alla determinazione dei posti e delle
qualifiche da inserire nell'8° livello, nonché alle modalità di
accesso ai posti stessi del personale proveniente dal 7°
livello.
PRESIDENTE:
Metto in approvazione l'articolo 10 testè
letto:
ESITO DELLA VOTAZIONE
- Presenti, votanti e favorevoli: 26.
Il Consiglio approva all'unanimità.
PRESIDENTE:
Do lettura dell'art. 11:
Art.' 11
(Trattamento economico dei Vice Dirigenti)
Al personale inquadrato nelle qualifiche vicedirigenziali è
attribuito il trattamento economico iniziale annuo lordo negli
importi e con decorrenza dalle date sottoindicate:
dal 1° gennaio 1982
£. 8.354. 500
dal 1° gennaio 1983
£. 8.948. 500
dal 1° gennaio 1984
£. 9. 350.000
PRESIDENTE:
All'art. 11 c'è l'emendamento sostitutivo
presentato dal Consigliere De Grandis.
La parola al Consigliere De Grandis, ne ha facoltà.
DE GRANDIS - (P.R.I.):
Io confermo la presentazione
dell'emendamento perché ritengo che queste modifiche siano
particolarmente importanti, non tanto sotto il profilo economico,
in quantoché cambiano assolutamente poco, per non dire nulla, ma
perché rappresentano un contributo per dare alla categoria dei
dirigenti un minimo di tranquillità e di certezza sul piano
normativo e giuridico, che io ritengo estremamente importante.
Io rilevo una cosa: quando parlo di professionalità ritengo che
questa possa essere amministrata correttamente anche nella pubblica
amministrazione; non credo proprio che i contratti dell'industria
privata acconsentano chissà quali possibilità al datore di lavoro
di premiare, o di punire; queste ci sono anche nella pubblica
amministrazione, si tratta di applicarle in maniera corretta.
Io faccio parte di una commissione di disciplina che si è
riunita più volte per giudicare vari casi, sono uscito da queste
commissioni sempre estremamente scoraggiato. Ma scoraggiato perché?
Perché nell'ambito della nostra amministrazione si vedono alcune
situazioni che sono insostenibili, che non consentono poi di
gestire il personale nel modo corretto.
Manca il capo del personale, per esempio! Questo ha costituito
per la Commissione di disciplina, che doveva operare, un handicap
gravissimo, non solo per il giudizio del caso singolo, ma proprio
per la verifica che si è fatta del comportamento
dell'amministrazione, che vede nella persona di un politico il capo
del personale.
E' una cosa, questa, che io non ritengo valida nel modo più
assoluto, anche perché non c'è nessuna possibilità di ricorso da
parte del personale.
C'è la possibilità di farlo, ci vuole la volontà.
Bisogna credere nella professionalità e bisogna avere la volontà
di farla fruttare, altrimenti continueremo a vedere i concorsi
andare deserti.
La Signorina Viglino ne sa qualcosa: ha un ufficio legislativo
che è scoperto da tre anni, mi pare, perché si fanno i concorsi, ma
vanno deserti, nessuno vuole venire a lavorare nell'amministrazione
pubblica. E' vero anche che nell'amministrazione pubblica si può
anche prevedere un trattamento economico inferiore al privato,
però, a fronte di questi trattamenti economici meno vantaggiosi, ci
deve essere una controparte che è quella normativa.
Se noi mettiamo in crisi anche la parte normativa, togliendo
anche la certezza di quello che i dipendenti devono fare, di quello
che saranno, di quello che è il presente, ma anche di quello che è
il futuro, evidentemente togliamo loro di mano un argomento che
bilancia il trattamento economico inferiore.
Ecco, dunque, che io ripropongo e chiedo la votazione sulla
sostituzione dell'art. 11 che riguarda i vicedirigenti: si propone
di stabilire un trattamento economico equiparato a quello del I
dirigente dell'amministrazione dello Stato.
PRESIDENTE:
Metto in approvazione, per quanto concerne
l'art. 11, la proposta di emendamento sostitutivo di tutto
l'articolo presentata dal collega De Grandis; ne do lettura:
Art. 11
(Trattamento economico dei vice dirigenti)
Con decorrenza dal 1° gennaio 1982, al personale inquadrato
nelle qualifiche vicedirigenziali, è attribuito il trattamento
economico previsto per la qualifica di 1° dirigente delle
Amministrazioni dello Stato dall'art. 1 del D.L. 27 settembre 1982,
n. 681, convertito nella legge 20 novembre 1982, n. 869.
Ulteriori modificazioni del tratta-lento economico dei dirigenti
delle Amministrazioni dello Stato saranno estese al personale
vicedirigente della Regione con successive leggi regionali.
ESITO DELLA VOTAZIONE
Presenti: 27
Votanti: 19
Astenuti: 8 (Carlassarre, Cout, Dolchi, Mafrica, Martin,
Minuzzo, Péaquin e Tonino)
Favorevoli: 1
Contrari: 18
Il Consiglio non approva.
PRESIDENTE:
Metto in approvazione l'articolo 11 nel testo
originario:
ESITO DELLA VOTAZIONE
Presenti: 29
Votanti: 27
Astenuti: 2 (De Grandis e Minuzzo)
Favorevoli 27
Il Consiglio approva.
PRESIDENTE:
Do lettura dell'articolo 12:
Art.' 12
(Trattamento economico dei dirigenti)
Con decorrenza dal 1° gennaio 1982, al personale inquadrato
nelle qualifiche dirigenziali, già equiparato agli effetti
economici ai dirigenti dell'Amministrazione civile dello Stato
dall'art. 28 della legge regionale 30 aprile 1980, n. 18, è
attribuito il trattamento economico previsto per la qualifica di
dirigente superiore delle Amministrazioni dello Stato dall'art. 1
del Decreto Legge 27 settembre 1982, n .681, convertito nella legge
20 novembre 1982, n. 869.
Ulteriori modificazioni del trattamento economico dei
dirigenti delle Amministrazioni dello Stato potranno essere estese
al personale dirigente della Regione con successive leggi
regionali.
Il beneficio economico derivante dall'applicazione del 1°
comma del presente articolo è attribuito in percentuale alle
seguenti scadenze:
dal 1° gennaio 1982 40%
dal 1° gennaio 1983 75%
dal 1° gennaio 1984 100%
PRESIDENTE:
C'è l'altro emendamento sostitutivo proposto
dal Consigliere De Grandis; ne do lettura:
Art. 12
(Trattamento economico dei dirigenti)
Con decorrenza dal 1° gennaio 1982, al personale inquadrato
nelle qualifiche dirigenziali, già equiparato agli effetti
economici ai dirigenti dell'Amministrazione civile dello Stato
dall'art. 28 della legge regionale 30 aprile 1980, n. 18, è
attribuito il trattamento economico previsto per la qualifica di
dirigente superiore delle Amministrazioni dello Stato dall'art. 1
del Decreto Legge 27 settembre 1982, n. 681, convertito nella legge
20 novembre 1982, n. 869.
Ulteriori modificazioni del trattamento economico dei dirigenti
delle Amministrazioni dello Stato saranno estese al personale
dirigente della Regione con successive leggi regionali.
ESITO DELLA VOTAZIONE
Presenti: 29
Votanti: 21
Astenuti: 8 (Carlassarre, Cout, Dolchi,
Mafrica, Martin, Minuzzo Péaquin e Tonino)
Favorevoli: 1
Contrari: 20
Il Consiglio approva.
PRESIDENTE:
Metto quindi in approvazione l'art. 12 nel
testo originario:
ESITO DELLA VOTAZIONE
Presenti: 29
Votanti: 27
Astenuti: 2 (De Grandis e Minuzzo)
Favorevoli: 27
Il Consiglio approva.
PRESIDENTE:
Art. 12 bis presentato dal Consigliere De
Grandis.
Il collega De Grandis ritira, in quanto decaduto dalle votazioni
precedenti, l'emendamento 12 bis.
Do quindi lettura dell'art. 13:
Art. 13
(Trasferimento del personale inquadrato nelle qualifiche
dirigenziali e vicedirigenziali)
L'art. 26 della legge regionale 30 aprile 1980, n. 18, è
sostituito dal seguente:
"Il trasferimento del personale inquadrato nelle qualifiche
dirigenziali e vicedirigenziali è disposto dal Presidente della
Giunta regionale previo parere del Consiglio del personale, se
costituito.'
Ove il trasferimento riguardi, comunque, i servizi del
Consiglio regionale, il relativo provvedimento è adottato d'intesa
con il Presidente del Consiglio".
PRESIDENTE
: Metto in approvazione l'articolo 13 testè
letto:
ESITO DELLA VOTAZIONE
- Presenti, votanti e favorevoli: 29
Il Consiglio approva all'unanimità.
PRESIDENTE:
Do lettura dell'art. 14:
Art. 14
(Accesso alle qualifiche vicedirigenziali)
Il terzo comma dell'art. 23 della legge regionale 30 aprile
1980, n. 18, è abrogato.
PRESIDENTE:
Metto in approvazione l'articolo 14 testè
letto:
ESITO DELLA VOTAZIONE
- Presenti, votanti e favorevoli: 29
Il Consiglio approva all'unanimità.
PRESIDENTE:
Do lettura dell'art. 15:
Art. 15
(Accesso alle qualifiche dirigenziali)
I primi due commi dell'art. 24 della legge regionale 30 aprile
1980, n. 18, sono sostituiti dal seguente:
"La nomina a dirigente si consegue mediante concorso interno per
titoli ed esami al quale sono ammessi gli impiegati regionali in
possesso del prescritto titolo di studio e titolari da almeno un
biennio, alla data di scadenza del bando, di un posto di ruolo
delle qualifiche vicedirigenziali".
Il quarto comma dell'art. 24 della legge regionale 30 aprile
1980, n. 18, è sostituito dal seguente:
"Nel caso di impossibilità a ricoprire i posti mediante concorso
interno, l'Amministrazione può bandire appositi concorsi pubblici,
ai quali sono ammessi coloro che, oltre ad essere in possesso del
prescritto titolo di studio, abbiano prestato, alla data di
scadenza del bando, per almeno un triennio effettivo servizio quali
titolari di posti della carriera dirigenziale o direttiva presso lo
Stato, la Regione o altri enti pubblici territoriali".'
Il quinto comma dell'art. 24 della legge regionale 30 aprile
1980, n. 18, è abrogato.
PRESIDENTE:
Metto in approvazione l'articolo 15 testè
letto:
ESITO DELLA VOTAZIONE
- Presenti, votanti e favorevoli: 29.
Il Consiglio approva all'unanimità.
PRESIDENTE:
Do lettura dell'art. 16:
Art. 16
(Efficacia della graduatorie)
All'art. 94 della legge regionale 28 luglio 1956, n. 3, come
modificato dalle leggi regionali 5 novembre 1973, n. 35 e 23
novembre 1976, n. 53, sono aggiunti i seguenti commi:
"L'utilizzazione della graduatoria di cui al quinto comma può
essere esercitata nel limite di un numero di posti doppio di quello
messo a concorso.
L'efficacia della graduatoria dei concorsi interni si limita al
numero di posti messi a concorso".
PRESIDENTE:
Metto in approvazione l'articolo 16:
ESITO DELLA VOTAZIONE
- Presenti, votanti e favorevoli: 29.
Il Consiglio approva all'unanimità.
PRESIDENTE:
Do lettura dell'articolo 17:
Art. 17
(Aggiornamento professionale)
La Regione provvede alla formazione ed all'aggiornamento dei
dipendenti mediante la predisposizione, previo parere della
Conferenza dei Dirigenti e sentito il Consiglio del personale dei
programmi annuali di formazione, di aggiornamento e perfezionamento
professionale.
Il personale è tenuto a partecipare ai corsi previsti dai
programmi di cui al precedente comma, è considerato in servizio a
tutti gli effetti.
La frequenza di detti corsi è obbligatoria per i dirigenti ed i
vicedirigenti del primo biennio di nomina.
La partecipazione a corsi formativi, ovvero l'esito favorevole
degli esami finali costituiscono titoli da valutarsi nei concorsi
per l'accesso ai livelli superiori e alle qualifiche
vicedirigenziali e dirigenziali.
PRESIDENTE:
Metto in approvazione l'articolo 17:
ESITO DELLA VOTAZIONE
- Presenti, votanti e favorevoli: 29
Il Consiglio approva all'unanimità.
PRESIDENTE:
Do lettura dell'art. 18:
Art.' 18
(Informazione)
Nel rispetto delle competenze proprie degli organi
istituzionali e al fine di ricercare ogni contributo di
partecipazione al miglioramento e alla efficienza dei servizi, la
Regione garantisce una costante e tempestiva informazione alle
Organizzazioni Sindacali sugli atti e sui provvedimenti che
riguardano il personale, l'organizzazione del lavoro e il
funzionamento dei servizi, nonché i programmi e gli investimenti
della Regione.
L'informazione riguarda sia gli atti e i provvedimenti che
direttamente attengono le materie predette, sia atti o
provvedimenti relativi agli altri oggetti dai quali, comunque,
discendono conseguenze riguardanti il personale, l'organizzazione
del lavoro e il funzionamento dei servizi.
PRESIDENTE:
Metto in approvazione l'articolo 18:
ESITO DELLA VOTAZIONE
- Presenti, votanti e favorevoli: 29
Il Consiglio approva all'unanimità.
PRESIDENTE:
Do lettura dell'art. 19:
Art; 19
La presente legge costituisce l'applicazione dell'accordo
sindacale triennale 1982/1984 per il personale regionale ed i
miglioramenti retributivi derivanti dalla stessa assorbono
l'assegno mensile concesso con legge regionale 15 dicembre 1982, n.
94.
PRESIDENTE:
Metto in approvazione l'articolo 19 testè
letto:
ESITO DELLA VOTAZIONE
- Presenti, votanti e favorevoli: 29
Il Consiglio approva all'unanimità.
PRESIDENTE:
Do lettura dell'art. 20:
Art. 20
(Finanziamento di spesa)
L'onere derivante dall'applicazione della presente legge
valutato in Lire 4.507.400.000 per l'anno 1983 (di cui Lire
1.833.650.000 per conguaglio 1982) ed in Lire 3.192.500.000 per gli
anni successivi, graverà sui sottoelencati capitoli della Parte
Spesa del bilancio preventivo della Regione per l'anno 1983 e sui
corrispondenti capitoli di bilancio per gli anni
successivi:
...
Omissis ...
PRESIDENTE:
Metto in approvazione l'articolo 20:
ESITO DELLA VOTAZIONE
- Presenti, votanti e favorevoli: 29
Il Consiglio approva all'unanimità.
PRESIDENTE:
Do lettura dell'art. 21:
Art. 21
(Variazioni di bilancio)
Al bilancio di previsione della Regione per l'esercizio 1983
sono apportate le seguenti variazioni:
... Omissis ...
PRESIDENTE:
Metto in approvazione l'articolo 21:
ESITO DELLA VOTAZIONE
- Presenti, votanti e favorevoli: 29.
Il Consiglio approva all'unanimità.
PRESIDENTE:
Do lettura dell'art. 22:
Art.'
22
La presente legge è dichiarata urgente ai sensi del 3° comma
dell'art. 31 dello Statuto speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione l'articolo 22:
ESITO DELLA VOTAZIONE
Presenti: 29
Votanti: 29
Maggioranza: 18
Favorevoli: 29
Il Consiglio approva all'unanimità.
PRESIDENTE:
Passiamo ora alla votazione inerente gli
allegati. Metto in approvazione l'allegato A:
... Omissis ...
ESITO DELLA VOTAZIONE
- Presenti, votanti e favorevoli: 29.
Il Consiglio approva all'unanimità.
PRESIDENTE:
Metto in approvazione l'allegato B:
... Omissis ...
ESITO DELLA VOTAZIONE
- Presenti, votanti e favorevoli: 29
Il Consiglio approva all'unanimità.
PRESIDENTE:
Il Consiglio è ora chiamato ad esprimersi,
per votazione segreta, sul complesso della legge.
VOTAZIONE SEGRETA
PRESIDENT:
Résultat du vote relatif à l'objet inscrit à
l'ordre du jour n° 24 bis); il s'agit de la loi n° 500:
RESULTAT DU VOTE
Présents: 30
Votants: 30
Avis favorables: 28
Avis contraires: 2
Le Conseil approuve.
PRESIDENTE:
La legge n. 500 viene approvata dal Consiglio
con 28 voti favorevoli e 2 contrari su 30 Consiglieri presenti e
votanti.
