Classificazione
SPORT E TEMPO LIBERO
Sport invernali
TRASPORTI E VIABILITÀ
Impianti a fune
TURISMO E INDUSTRIA ALBERGHIERA
Contributi, incentivi



Oggetto del Consiglio n. 920 del 6 ottobre 2021 - Resoconto
OGGETTO N. 920/XVI - Interpellanza: "Specifiche misure di
sostegno alla promozione turistica in vista della prossima
riapertura degli impianti sciistici".
Bertin (Presidente) -
Punto n. 25. Illustra il
consigliere Aggravi.
Aggravi (LEGA VDA) -
Questa interpellanza vorrebbe
cercare di comprendere cosa ci aspetta o quello su cui sta
lavorando l'Assessorato in vista della prossima stagione invernale.
Si è appreso da notizie di stampa dell'avvenuta firma del
protocollo per la riapertura delle aree sciistiche e per l'utilizzo
degli impianti di risalita nelle stazioni nei comprensori, si è
anche appreso e si sta seguendo l'evoluzione delle regolamentazioni
in vista appunto del prossimo periodo invernale sperando ovviamente
che il tutto possa essere diverso da quello che abbiamo vissuto lo
scorso anno ma, a fronte di tutte queste notizie positive,
rispetto, ripeto, a quello che abbiamo già passato, volevamo capire
e si vuole capire se appunto l'Assessorato ha una strategia di
promozione turistica, cioè se l'Assessorato abbia definito, appunto
in vista della prossima riapertura degli impianti sciistici,
soprattutto con riferimento alla clientela estera, una strategia di
promozione e soprattutto una promozione non soltanto legata alle
località e alla nostra offerta, ma anche che possa rassicurare il
fatto che l'Italia e la Valle d'Aosta in particolare non sia una
meta pericolosa perché giungono voci comunque che ci sono molti
dubbi e molte preoccupazioni da parte di alcune tipologie di
turisti, soprattutto da parte di alcune nazionalità dove il proprio
Stato ha definito altre tipologie di contenimento del contagio in
questa fase.
Si chiede poi se vi siano state interlocuzioni con le principali
associazioni di categoria per definire campagne comuni di
promozione turistica, ma io direi anche per capire se le
preoccupazioni che erano sorte rispetto all'utilizzo del
green
pass
o, meglio, all'utilizzo dei
dehors
, cosa che
ovviamente sappiamo nella stagione invernale è di difficile
applicazione in Valle d'Aosta e soprattutto capire se sia
intenzione del Governo regionale promuovere specifiche misure di
sostegno alla promozione turistica dei singoli operatori al di là
degli interventi di natura emergenziale. Cosa vuol dire questa
domanda? Già nella legge n. 8 più che altro rispetto all'ultima
erano stati previsti degli interventi, ma se vogliamo anche
nell'ultima legge con la misura sugli investimenti a sostegno di
quello che era non soltanto il contrasto ma anche la ripresa da
quello che era stato il Covid e quindi volevamo capire, da un lato,
qual era la strategia, se c'è, appunto definita per promuovere la
stagione invernale e, dall'altro lato, se c'era l'intenzione di
andare a supportare anche attività di promozione privata, non
soltanto legata a eventuali grandi eventi partecipati da privati,
ma anche semplicemente ad attività di promozione e di campagna,
considerato, come dicevo, il fatto che ci sono delle notizie
positive: penso al discorso "Coppa del Mondo", penso a tutta una
serie di attività che sicuramente porteranno lustro e anche indotto
alla nostra Regione, volevamo capire se appunto la sinergia anche
con le associazioni e con i singoli privati poteva, al di là di
tutto, essere supportata dall'Ente pubblico. Questo perché? Perché
comunque sia - e ne faccio sempre un senso di percezione rispetto a
quello che è stato l'impatto del Covid sull'Italia in generale e
soprattutto le misure adottate, perché, ripeto, in alcune
segnalazioni alcuni operatori turistici lamentano il fatto che, a
fronte di una campagna di prenotazioni che comunque dà dei buoni
risultati, le successive conferme tardano ad arrivare e soprattutto
alcune tipologie di turisti e di turismo è preoccupato per quello
che riguarda... faccio l'esempio del Britannico che ovviamente ha
in casa sua una diversa regolamentazione per quello che riguarda
non la stagione invernale, ma la vita normale e si trova con invece
la notizia del
green pass
obbligatorio o altre tipologie di
previsioni, che fanno sembrare, fanno percepire che ci sia un
problema di sicurezza sanitaria o comunque un percepito che non è
una buona pubblicità per quanto riguarda l'esterno. Si voleva
quindi capire se c'era qualcosa e soprattutto qual era la
percezione o comunque i dati che l'Assessorato ha riguardo a queste
problematiche.
Presidente -
Risponde l'assessore Jean-Pierre
Guichardaz.
Guichardaz J. (PCP) -
Riguardo alle sue considerazioni
generali, le preannuncio che domani pomeriggio si riunirà la
Commissione turismo ed è in discussione un documento che è stato
predisposto dalla Regione Veneto, se vuole, poi gliene lascio una
copia perché è estremamente interessante e dice anche di un
percorso comune che tutte le Regioni montane stanno cercando di
fare e che rappresenta bene le cose che lei ha detto. In
particolare la questione della montagna destinazione sicura e quali
sono le azioni promo-commerciali sui mercati nazionali ed esteri. È
un documento che affronta, tra l'altro, in premessa lo scenario,
scenario che ha rappresentato lei, e quali devono essere le
strategie unitarie, tra l'altro, perché il problema non è un
problema solo della Valle d'Aosta, ma è un problema di carattere
generale che riguarda tutte le Regioni che vivono la stagione
invernale come un momento fondamentale, che non possono permettersi
assolutamente di "bucarla" di nuovo perché vorrebbe dire la morte
civile, questo io l'ho rappresentato, tra l'altro, a Roma
recentemente a un incontro degli Assessori al turismo e tutti gli
Assessori soprattutto delle zone montane hanno confermato che
un'altra stagione come questa sarebbe davvero drammatica. In questo
documento, tra l'altro, si affronta anche proprio il tema dei
mercati esteri e in qualche modo la questione, per esempio,
dell'UK, della Gran Bretagna, parrebbe diciamo abbastanza
tranquillizzante il fatto che comunque su questo mercato molte
delle limitazioni che avrebbero dovuto essere critiche in qualche
modo sono state rimosse. Comunque io poi le do questo documento,
dovremmo approvarlo domani, io l'ho letto con attenzione e non c'è
nulla che non corrisponde un po' ai nostri
desiderata
,
quindi è estremamente importante. È un documento che ovviamente
verrà poi trasmesso al Ministro del turismo, il quale avrà, credo,
concordato le linee operative ed è necessario assolutamente perché
la questione del turismo invernale è una questione che è stata
posta - e questo lo devo dire proprio con estrema soddisfazione -
finalmente al centro dell'attenzione politica e dell'agenda
politica e questa è una cosa estremamente positiva.
Vengo alle domande, alla prima domanda: "quale strategia di
promozione turistica abbia definito l'Assessorato in vista della
prossima riapertura degli impianti sciistici con particolare
riferimento alla clientela estera". In condizioni ordinarie la
clientela estera nella stagione invernale, come dicevamo, ha un
peso che supera in termini di presenze la clientela italiana, al
contrario di quanto accade nella stagione estiva e su base annua.
Le presenze italiane nell'anno sono circa il 60 percento del
totale, però comunque il 40 percento dice... anche per la
prossimità che abbiamo con i mercati esteri ha un peso estremamente
importante. La composizione delle presenze in inverno vede
saldamente in testa, come diceva lei prima, il Regno Unito e la
Svezia, ossia provenienze non di prossimità. Il turismo invernale
legato allo sci è infatti largamente intermediato, in inverno sono
proprio i
tour operator
esteri a generare i flussi turistici
più importanti verso la nostra Regione, quindi non sono gli Stati
di confine, confinari perché è un turismo indipendente abbastanza
simile a quello domestico ma noi lavoriamo moltissimo con il
turismo intermediato. Ho una tabella di provenienze rispetto al
turismo estero: Regno Unito, Svezia, Francia, Belgio, Svizzera,
Polonia, Russia, insomma complessivamente le presenze registrate
sono 817 mila. Tenga conto che qui non ci sono le locazioni brevi
perché, come noto, noi non le possiamo sapere perché non vengono
registrate, quindi questo è il solito tema ed è un tema che
speriamo di risolvere a breve.
La crisi del turismo internazionale legata al Covid ha sconvolto
ovunque dinamiche ed equilibri che sembravano consolidate.
Dall'estate 2020 il turismo domestico ha ricoperto un ruolo
decisivo nel tamponare la contrazione dei flussi turistici
internazionali perlomeno nella stagione estiva. Purtroppo questo
non è stato possibile in inverno perché la stagione invernale
2019/2020 è terminata in anticipo e la stagione invernale 2020/2021
è stato un cimitero, com'è ben noto, ed è saltata completamente. Si
prevede quindi che anche nei prossimi mesi le destinazioni
domestiche rivestiranno ancora un ruolo determinante così come
peraltro è indicato anche nel documento di cui ho accennato, più
rilevante di quello sicuramente che avevano in condizioni
pre-Covid, quindi, in vista della prossima stagione sciistica,
l'Assessorato proseguirà in primo luogo con l'intensificata azione
di comunicazione sul mercato italiano, che include anche nuove
campagne pubblicitarie televisive che a breve sveleremo. Le posso
anticipare che faremo una campagna televisiva importante, abbiamo
già cominciato, si comincia a vedere, per esempio, nel meteo cinema
di Mediaset, abbiamo acquistato alcuni spazi e abbiamo prodotto
rapidamente dei contributi che pare abbiano un buon ritorno, faremo
la campagna invernale e abbiamo proposto agli impianti a fune e
all'Assessorato del collega Bertschy con un lavoro sinergico anche
di potenziare e di rafforzare una campagna invernale proprio sullo
sci. Vorremmo quindi fare parallelamente le due cose per essere più
forti soprattutto sul mercato italiano, che è quello che anche le
analisi ci dicono essere al momento quello più sicuro e più
determinante.
Stiamo lavorando anche, come le dicevo prima, sulle provenienze
estere, qui però si è data la priorità non tanto alle azioni
promozionali rivolte alla clientela finale - anche qui però fiere,
ski show
destinati al grande pubblico sono stati cancellati
peraltro dalla pandemia - quanto piuttosto a un'azione efficace e
continua di comunicazione, informazione e assistenza rivolta ai
tour operator esteri, come le dicevo prima, che già programmavano
la Valle d'Aosta o a nuovi operatori che intenderebbero
programmarla. Siamo ancora in contatto con tour operator che
inizialmente sembravano quelli inglesi o scandinavi, sembrava ci
fosse un momento di interruzione a causa appunto anche della
situazione Brexit. I contatti con i tour operator quindi sono sia
in remoto, sia in presenza per il tramite dell'ENIT, delle agenzie
pubbliche di relazione che l'Assessorato ha contrattualizzato anche
a questo scopo nei principali Paesi esteri di riferimento di cui ho
già dato nota mi sembra in occasione di non mi ricordo più quale
iniziativa, abbiamo contrattualizzato diverse agenzie estere per
fare quest'attività promozionale di intercettazione dei flussi
turistici. Basti ricordare che, oltre alle questioni legate alla
sicurezza sanitaria, i tour operator del Regno Unito appunto si
trovano ad affrontare queste incognite legate alla Brexit, che li
ha obbligati a mettere in discussione peraltro modelli di
business
consolidati.
Tra l'altro, stiamo facendo anche le consuete attività di
diffusione attraverso le interviste, gli aggiornamenti, l'acquisto
di spazi sui
media
, stiamo potenziando i viaggi di
familiarizzazione in Valle d'Aosta per giornalisti,
influencer
e tour operator. In più partecipiamo attivamente,
quest'anno la nostra partecipazione è stata abbastanza importante e
anche ragionata, diretta appunto verso il turismo invernale, a
Napoli abbiamo fatto la Fiera del Mediterraneo, abbiamo appena
finito la Fiera di Sestri Levante, la settimana prossima ci sarà la
Fiera al TTG di Rimini, poi Paestum la Fiera archeologica, la Borsa
archeologica a novembre e poi parteciperemo allo
Skipass
di
Modena insieme all'Associazione maestri di sci e alle associazioni
di riferimento, quindi all'ADAVA, con la quale abbiamo, anche per
Rimini, strutturato una collaborazione. Non c'è più tanto tempo, se
vuole, le do poi i termini. Con il Regno Unito, la Scandinavia le
relazioni che abbiamo fatto sono numerose.
Credo di aver risposto anche nel frattempo sia alla domanda n. 2
che alla n. 3: "se ci sono collaborazioni". Sì, stiamo strutturando
delle collaborazioni con le associazioni di riferimento perché
crediamo che sia molto importante coinvolgere anche il privato e
coinvolgere direttamente gli operatori, in alcuni casi abbiamo, per
esempio, nel caso della
Valle d'Aosta Booking
, un accordo
direttamente con l'Associazione degli albergatori, poi ci sono
altre campagne promozionali. Adesso non ho tanto tempo perché il
tema sarebbe da dipanare in termini molto più lunghi, comunque le
do poi tutto il materiale.
Presidente -
Per la replica, ha chiesto la parola il
consigliere Aggravi.
Aggravi (LEGA VDA) -
La ringrazio per la risposta e la
ringrazio anche per la documentazione che mi fornirà. Due battute,
anzi tre. Da un lato, alla fine meno male che c'è il Veneto, nel
senso che qualcuno che fa una proposta e sicuramente ben venga la
strategia comune, ben venga un impatto più forte rispetto a quello
che può essere di ogni singola Regione al di là della forza
contrattuale che ha e ben venga anche la sinergia che si può creare
soprattutto per quello che riguarda la comunicazione di un
messaggio di sicurezza e di rappresentazione della montagna come
luogo sicuro, e ben vengano tutte le attività che ha elencato e che
saranno sicuramente presenti nel documento, ma non dimentichiamoci
comunque, ancorché l'Italia sia il bacino principale di utenza,
della clientela estera al di là della situazione Covid; perché dico
questo? Perché, al di là dei numeri, dietro ai numeri c'è anche un
valore aggiunto e una qualità della spesa indotta. Ricordiamoci che
percentualmente è vero che pesa il 40 percento, ma spesso e
volentieri, soprattutto per determinate località, il turista
straniero sappiamo che ha un livello maggiore... e soprattutto un
livello di spesa maggiore, quindi un indotto maggiore e dunque
anche un ritorno ben diverso, su questo io penso che bisogna
lavorare in maniera forte.
Per quello che riguarda poi le associazioni di categoria, io mi
auguro che ci sia stato, come accennavo, un coordinamento anche per
le attività più legate alla gestione della regolamentazione per non
oberare ancora di più gli operatori, non ci sono soltanto gli
alberghi ma anche i locali di ristorazione, anche chi è sulle
piste, tutta una serie di operatori che dovranno far fronte a
determinate incombenze. Poi su questo mi permetto di ricordarle
anche - e ne abbiamo già avuto occasione - il famoso regolamento di
somministrazione, che forse è anche questa una priorità che è bene
andare a vagliare.
Quello che mi rimane un pochettino più confuso - ma sono sicuro
che in sede di bilancio potremo saggiare meglio la strategia
adottata - riguarda le eventuali misure di sostegno destinate agli
operatori o comunque all'attività privata, sicuramente immagino che
anche lì ci sarà qualche novità, me lo auguro che sia sul DEFR o
forse più concretamente sul bilancio avremo l'occasione di tornare
e di parlarne.
