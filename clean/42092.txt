Classificazione
TURISMO E INDUSTRIA ALBERGHIERA



Oggetto del Consiglio n. 1047 del 24 ottobre 2019 - Resoconto
OGGETTO N. 1047/XV - Interpellanza: "Interventi per la
promozione e lo sviluppo del turismo ciclo-escursionistico nella
Regione".
Distort (Presidente)
- Punto n. 59 all'ordine del giorno.
Per l'esposizione dell'interpellanza la parola alla collega
Nasso.
Nasso (M5S)
- In questa interpellanza parliamo di
turismo, più precisamente di ciclo-turismo mountain bike e di tutto
quello che ne deriva; doverosi sono i riferimenti normativi,
parliamo della legge n. 1 del 2003, tutta la normativa inerente
che, ad essere sinceri, forse è un po' troppo vecchia in alcuni
punti.
"Evidenziato che la pratica del ciclo-turismo è sempre più in
espansione in tutta Italia, soprattutto nell'arco alpino e in
Europa e dunque anche nella nostra regione dove vi sono molte
iniziative da parte di enti pubblici e da parte di enti privati" è
significante, sembra un ripetersi nel menzionare anche qui il
discorso dei cambiamenti climatici, però è così, perché se pensiamo
a come sarà il nostro clima fra 30 anni a me vien da dire che la
bicicletta sarà probabilmente - chi lo sa? - il nuovo sci. Ribadito
dunque "che la pratica del ciclismo ormai rappresenta una
fondamentale opportunità turistica in grado di sfruttare
maggiormente e ampliare l'offerta della stagione estiva, ma non
solo, e che per questo fine è necessario che vi sia accurata
attenzione verso la pulizia la segnalazione dei sentieri e dei
percorsi"... ma non è su questo che ora voglio focalizzarmi, ne
parleremo più avanti, in altre iniziative. Considerato inoltre "che
l'attenzione della politica - questo sembra scontato ma mi piace
sottolinearlo - deve rimanere alta su questo tema, perché non si
tratta solo di una pratica sportiva turistica, ma di una promozione
più ampia dell'offerta del nostro territorio (penso alla cultura,
all'enogastronomia, alla paesaggistica)", eccetera... Aggiungo
inoltre che la visione deve essere davvero lungimirante, perché ci
sono tanti fattori che giocano e che si incontrano su questa
tematica.
Fatte queste premesse, interpelliamo l'Assessore competente per
conoscere: le iniziative in corso per promuovere questa pratica,
quali provvedimenti si intendono adottare per lo sviluppo
ciclo-escursionistico nella nostra regione, visto appunto quanto ho
appena elencato, e se vi sia uno studio dei numeri dei turisti che
praticano questo tipo di sport (in caso positivo di fornirli, anche
in separata sede) per poi analizzare e proporre in futuro altri
approfondimenti.
Presidente
- La parola all'Assessore Viérin per la
risposta.
Viérin (AV)
- Intanto ringrazio la collega Nasso per
questa iniziativa che ci dà la possibilità di introdurre,
all'interno dei ragionamenti portati avanti nei dibattiti di questi
mesi ma anche di questi anni, all'interno della filiera o comunque
del ragionamento turistico, quella che è una peculiarità
interessante in generale. Le fornirò i dati che lei ha richiesto a
livello nazionale in base a uno studio che è stato effettuato, ma
anche e soprattutto riferito alla nostra regione.
Intanto in premessa condivido con lei che il potenziale,
soprattutto riferito al nostro territorio, di questo tipo di
turismo anche in base ai cambiamenti climatici e all'evoluzione
rapida di cui abbiamo discusso con il collega Distort questo
pomeriggio, pone questa pratica sia da un punto di vista turistico,
sia da un punto di vista sociale ed educativo - vorrei ricordare
l'ultima legge che abbiamo approvato sulla mobilità sostenibile che
dice alcune cose in questo senso - anche sugli stili di vita, sulla
possibilità della comunità di trovare alternative rispetto al
trasporto che oggi è quello più inquinante e quello magari anche
meno ecosostenibile; crediamo che la nostra comunità si possa porre
all'avanguardia rispetto a questo potenziale. Dico anche che è un
potenziale oggi sottoutilizzato. Bisogna poi dire - come da lei
sottolineato - che effettivamente, al di là delle operazioni
strutturali o ad alcuni ragionamenti che si stanno facendo - penso
alle competenze riferite alle
Unités
sulle piste ciclabili,
penso ai lavori fatti dalla sentieristica del collega all'ambiente,
penso agli investimenti europei del collega Bertschy - tutto questo
si ricollega con la promozione di un prodotto, appunto il prodotto
del turismo, riferito a questa nicchia che tanto nicchia non è, ma
lo vedremo dai dati.
Per arrivare alle azioni promozionali partiamo da queste per poi
giungere ai dati. Intanto ci sono diversi tipi di azioni, le
fornirò poi il dettaglio di tutte le iniziative promozionali messe
in campo, ma ne cito alcune. L'ultima iniziativa che abbiamo messo
in campo è stata l'acquisto e la produzione di un programma su Bike
Channel che ha promosso tre zone della Valle d'Aosta, con dei
campioni che accompagnavano, in questa famosa trasmissione, la
conoscenza del territorio attraverso la bicicletta. Ci sono stati
dei redazionali, ci sono stati acquisti su mensili, su quotidiani,
penso e cito
Meridiani e Montagne
piuttosto che iniziative
su
MTB Magazine, Panorama, 365 Mountain Bike
, servizi promo
pubblicitari riferiti alla Valle d'Aosta su altri canali per
arrivare a speciali contenuti in redazionali su
Outdoor Bike
e
Outdoor Estate
, ma anche diciamo su un grande investimento
riferito alle località e inerente alla possibilità di accogliere;
questo si è verificato per esempio su Pila, su Breuil-Cervinia, su
Courmayeur su la Thuile, con manifestazioni legate all'agonismo o
alla diffusione di questa pratica. Ricordo in particolar modo che
su La Thuile e Pila abbiamo ospitato eventi molto importanti, che
hanno dato rilievo, però se vogliamo fare un ragionamento
nell'insieme non è sufficiente promuovere, una volta fatta la
promozione bisogna poi trovare un prodotto affinché non vi sia solo
promozione di un qualcosa che poi non si trova concretamente nella
nostra comunità.
Al di là delle azioni promozionali
tout court
, ci sono
state altre iniziative. L'iniziativa della Bassa Via, che in questi
anni si è sviluppata e che lanceremo domani, questo venerdì, darà
la possibilità di percorrere la nostra Valle d'Aosta, oltre a piedi
o con altre possibilità - e penso al turismo equestre -, anche e
soprattutto con la bicicletta. Questo è un grande itinerario che
nasce e che completerà un'offerta oggi rappresentata dalle
ciclabili che vanno ancora collegate, per creare un grande anello,
ad un discorso di mobilità sostenibile. Ricordo a tutti i colleghi,
anche attraverso il collega Bertschy, questo progetto di Daniele
Vallet. Sapete che questa iniziativa è stata oggetto di una
trasmissione, "Turisti per Caso"; in questi ultimi giorni, il 5
novembre, abbiamo avuto contatti con i produttori di tale
trasmissione nell'area megalitica, al di là di presentare "In
Viaggio", che è questa grande iniziativa editoriale del gruppo
Cairo, e presenteremo anche il ritorno di Daniele Vallet... era ad
Itaca, un po' come Ulisse, quando sono venuti da noi e stiamo
organizzando il suo ritorno; speriamo che ritorni, visti i
precedenti.
Voglio anche ricordare le iniziative rievocate dal collega
Restano, che ringrazio per le sue considerazioni: la tappa a cui
lui aveva lavorato e che ha visto la Valle d'Aosta al centro di una
tappa tutta valdostana del Giro d'Italia. Questo
dossier
del
Tour de France, che è una tappa unica perché unisce i paesi attorno
al Monte Bianco, anche in questo caso valorizza un'azione
promozionale, però poi questa deve trovare - come lei ha annunciato
- future iniziative, un ragionamento concreto, un raccordo
maggiore, a mio modesto parere.
Concludo prendendomi un impegno. Visto che stiamo parlando in
Commissione di riforma turistica, di
brand
e di tutti i
ragionamenti che sono stati portati avanti, dico che effettivamente
sarebbe interessante raccordare maggiormente questo pezzo di
promozione o, meglio, di offerta turistica. Ho incontrato nei
giorni scorsi il responsabile di questa neocostituita associazione
che si occupa di promuovere questa filiera, è stato organizzato un
incontro ad Arvier, e con alcuni colleghi e il Presidente della
Commissione ci eravamo sentiti. Abbiamo delegato come responsabile
per i grandi eventi Albarello, e anche altri Consiglieri hanno
partecipato. Ho incontrato il Dottor Champvillair nelle scorse
settimane ed abbiamo concordato, insieme agli altri Assessori,
principalmente quelli che hanno competenza - perché poi esiste
tutto un discorso, parlavamo oggi col Presidente della
responsabilità sui tratti ciclabili, che non sono neanche di
competenza comunale ma delle
Unité
- che oggi esiste una
necessità di attualizzare la legge di cui parlava, necessità di
attualizzare anche la cartellonistica piuttosto che le
informazioni, piuttosto che tutto ciò che viene dato all'utenza.
Con il Dottor Champvillair abbiamo concordato un incontro con tutti
i pezzi dell'Amministrazione affinché il raccordo, prima di
chiederlo agli altri, sia innanzitutto fatto da noi e affinché
questa grande possibilità sia potenziata.
Al di là del fatto che questa sia un'interpellanza e non
un'iniziativa che presuppone un impegno, l'impegno che mi sento di
portare, anche a nome dei colleghi Chatrian e Bertschy, come pure a
nome del collega Borello, che su parte dei lavori è competente, è
che tutte le persone, gli enti locali e diciamo chi è portatore di
interesse di questo importante risvolto possano far parte di un...
non lo chiameremo "tavolo di lavoro", altrimenti giustamente, come
si dice spesso, si fa un tavolo per non risolvere un problema, ma
un qualcosa effettivamente per coordinare maggiormente questo
importante indotto.
Président
- La parole à la collègue Nasso pour la
réplique.
Nasso (M5S)
- Assessore, la ringrazio per la risposta e
per tutte le considerazioni che ha fatto di cui prendo atto.
Lo strumento che ad oggi abbiamo è il lavoro in Commissione,
perché c'è il famoso "pacchetto turismo" che è aperto e, secondo
me, si gioca una partita veramente importante. Io credo che la
parola chiave sia "coordinamento", perché se i Comuni fanno la loro
parte, le
Unités
fanno loro parte, la Regione fa la sua
parte, questo "prodotto bicicletta", che non è
tout court
quello perché come ho detto prima è trasversale ad altre offerte
come la cultura, la paesaggistica, l'enogastronomia, eccetera, deve
essere valorizzato a tutti i livelli. Il ragionamento deve essere
davvero lungimirante, perché forse noi ancora ce ne rendiamo poco
conto, ma questa è una pratica che ha un altissimo potenziale,
poiché da qui a 30-40 anni ma secondo me anche meno davvero
cambieranno gli scenari, purtroppo. La ringrazio, mi confronterò
poi con lei personalmente per i dati e aspetto l'ulteriore lavoro
in Commissione.
