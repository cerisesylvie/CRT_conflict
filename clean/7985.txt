Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2405 del 26 novembre 1986 - Resoconto
OGGETTO N. 2405/VIII - INIZIATIVE PER RENDERE FRUIBILI GLI
ARCHIVI NOTARILI DELLA VALLE D'AOSTA. (Interrogazione con risposta
scritta).
PRESIDENTE
: Do lettura dell'interrogazione con risposta
scritta presentata dal Consigliere Viberti:
Interrogazione con risposta scritta
Premesso che gli Archivi notarili della Valle d'Aosta,
attualmente ubicati in alcuni locali di Piazza dell'Accademia di S.
Anselmo custodiscono un imponente patrimonio documentario
fondamentale per la ricostruzione delle vicende della nostra
Regione, fra il 1200 e il 1800;
Constatato tuttavia che a tali Archivi è difficile accedere
poichè sono aperti solo per due o tre giorni al mese e sono inoltre
privi di una adeguata catalogazione;
Rilevato che sarebbe quanto mai opportuno il trasferimento della
gestione di un simile patrimonio all'amministrazione regionale;
il sottoscritto Consigliere regionale
Interroga
l'Assessore regionale alla Pubblica Istruzione per sapere quali
iniziative intende assumere:
1)
per rendere accessibili ed utilizzabili da parte
dei ricercatori gli Archivi notarili della Valle d'Aosta;
2)
per trasferire in gestione alla Regione i citati
Archivi.
PRESIDENTE:
Il Consigliere Viberti ha già ricevuto
risposta scritta con lettera n. 1446 del 20.11.1986.
