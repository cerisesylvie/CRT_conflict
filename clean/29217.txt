Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 244 del 24 ottobre 1967 - Resoconto
OGGETTO N. 244/67 - Presentazione di ordine del giorno sul
Vietnam.
Montesano (P.S.D.I.)
- Comunico che è stato presentato
dai Consiglieri Liberali, un ordine del giorno che io leggo, però
vorrei invitare anche i Consiglieri Liberali a formularlo semmai
come ordine del giorno e non come invito, semmai da modificare come
invito al Consiglio di prendere delle decisioni, formularlo
proprio. Io lo leggo, così, perché ne siate a conoscenza, lo
prenderemo in considerazione, in discussione...
"I Consiglieri regionali Liberali, in considerazione
dell'Olocausto di vite umane immolate nella guerra del
Vietnam
chiedono che il Consiglio regionale si esprima a favore di
trattative per la cessazione immediata dei combattimenti e la
risoluzione del conflitto con metodi liberi, democratici, intorno
ad un tavolo di pace".
Questo ordine del giorno sarà presentato dai Consiglieri
Liberali e sarà preso in discussione nella seduta successiva.
Andrione (U.V.)
- Io chiedo la parola per una questione
procedurale, perché questa mattina, giustamente, l'avvocato Bionaz
mi ha chiesto il perché io presentavo un ordine del giorno in
relazione al punto 8 dell'ordine del giorno.
Non vorrei che si stabilisse il principio che gli ordini del
giorno, o perlomeno se è un principio che tutti accettano, io sono
d'accordo, gli ordini del giorno sono presentabili come e quando
uno vuole. Noi, non è che ci rifiutiamo di parlare della guerra del
Vietnam, lungi da noi questa idea, però non vorrei che domani io
presento un ordine del giorno e viene fuori il procedurista che
dice "tu non hai diritto di farlo". No, perché da questi banchi
qui...
Montesano (P.S.D.I.)
- La facciamo questo pomeriggio la
discussione, la facciamo nel pomeriggio.
