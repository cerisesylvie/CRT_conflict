Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 2358 del 8 gennaio 1997 - Resoconto
SEDUTA ANTIMERIDIANA DELL'8 GENNAIO 1997
OGGETTO N. 2358/X Designazione di un sindaco effettivo in seno
al Collegio sindacale della Banca di Credito Cooperativo di Fénis,
Nus e Saint-Marcel s.c.r.l..
Presidente Ha chiesto la parola il Consigliere Perron.
Perron (UV) Pour proposer M. Vietti Claudio.
Presidente Si procede alla votazione:
- Consiglieri presenti: 27
- Consiglieri votanti: 26
- Astenuti: 1 (Chiarello)
- Schede valide: 26
- Schede bianche: 7
Hanno riportato voti:
- Vietti Claudio: 19
Presidente In base all'esito della votazione risulta designato
quale Sindaco effettivo in seno al Collegio sindacale della Banca
di Credito Cooperativo di Fénis, Nus e Saint-Marcel per il triennio
1997/1999 che scadrà il 31 dicembre 1999, il Signor Vietti Claudio
(residente in Etroubles, Strada Nuova Vachery, 9).
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 10 novembre 1987, n. 92 è stata istituita
la Banca di Credito Cooperativo di Fénis, Nus e Saint-Marcel;
- l'articolo 42 dello Statuto della Banca di Credito Cooperativo
di Fénis, Nus e Saint-Marcel stabilisce che un Sindaco effettivo è
designato dalla Regione Autonoma Valle d'Aosta;
- ai sensi di quanto previsto dall'articolo 42 dello Statuto
della suddetta Banca, almeno due dei Sindaci effettivi devono
essere scelti tra le persone iscritte nell'albo compilato della
Federazione locale o negli albi professionali dei revisori
contabili, dei dottori commercialisti o dei ragionieri;
- il succitato Collegio sindacale scade il 31 dicembre 1996 per
compiuto triennio di carica;
Vista la determinazione della Commissione per le nomine che, a
seguito della pubblicazione nel Bollettino ufficiale della Regione
n. 34 del 30 luglio 1996 dell'elenco delle nomine in scadenza nel
secondo semestre dell'anno 1996, nella riunione del 28 novembre
1996 si è espressa sulle seguenti candidature:
1) Benzo Claudio, 2) Bonazzi Ivo, 3) Cargnino Andrea, 4)
Distilli Stefano, 5) Falletti Guido, 6) Franco Antonio Carlo, 7)
Girardi Marco, 8) Leonardi Andrea, 9) Linty Marco, 10) Louvin
Lorenzo, 11) Novallet Daniela, 12) Pressendo Paolo, 13) Safina
Angelo, 14) Saivetto Marco, 15) Vietti Claudio.
Ritenuto necessario provvedere alla designazione di Sindaco
effettivo in seno al Collegio sindacale della summenzionata Banca
di Credito Cooperativo per il triennio 1997/1999 che scadrà il 31
dicembre 1999;
Visto il parere favorevole di legittimità rilasciato dal
Dirigente del Servizio Affari Generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamate le leggi regionali 10 novembre 1987, n. 92 e 27 marzo
1991, n. 12;
Delibera
1) di designare quale Sindaco effettivo in seno al Collegio
sindacale della Banca di Credito Cooperativo di Fénis, Nus e
Saint-Marcel per il triennio 1997/1999 che scadrà il 31 dicembre
1999, il Signor Vietti Claudio (residente in Etroubles, Strada
Nuova Vachery, 9);
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
