Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 656 del 16 dicembre 1981 - Resoconto
OGGETTO N. 656/81 - ORDINE DEI LAVORI DEL CONSIGLIO.
Presidente
- Colleghi Consiglieri, l'Assessore
all'Industria e Commercio Chabod mi chiede in questo istante
l'inscrizione straordinaria ed urgente di un argomento già iscritto
all'oggetto n. 33 della seduta del 28-29-30 ottobre e che dovrebbe
essere, a suo avviso, votato prima della fine dell'anno. Il
provvedimento riguarda : "Proposta di approvazione del piano di
intervento previsto dalla L.R. 25/8/80, n. 44 - Provvedimenti per
il risparmio energetico e l'utilizzazione delle fonti integrative
di energia". Ci sono emendamenti fatti in proposito fatti dalla
Commissione.
La proposta che fa la Presidenza è la seguente: siamo in corso
di esame di interrogazioni ed interpellanze, per cui farei
distribuire immediatamente il testo con gli emendamenti e le
tabelle, in modo che i Consiglieri nel corso della trattazione di
queste, possano esaminare intanto la proposta. Prima di passare
all'oggetto n. 9 concernente le ratifiche di deliberazioni adottate
dalla Giunta, chiederò che il Consiglio si pronunci sull'iscrizione
o meno dell'oggetto, affinché possa essere discusso nell'odierna
seduta pomeridiana, dopo gli altri argomenti iscritti all'o.d.g..
Non ci sono obiezioni a questo modo di procedere, pertanto il
Consiglio è d'accordo.
La Presidenza propone che in assenza dell'interpellante, le due
interpellanze iscritte ai nn. 6 e 7 siano iscritte all'o.d.g. della
prima quindicina di gennaio, e sottolinea che farà presente al
Consigliere Minuzzo che in questo modo avrà per quella data cinque
o sei interpellanze di cui tenere conto nel suo programma di
lavoro.
