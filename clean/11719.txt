Classificazione
UNIONE EUROPEA E RAPPORTI INTERNAZIONALI


Resoconto integrale del dibattito dell'aula
Oggetto del Consiglio n. 1241 del 22 marzo 1995 - Resoconto
SEDUTA ANTIMERIDIANA DEL 22 MARZO 1995
OGGETTO N. 1241/X Approvazione del "Programma Operativo Leader
II" per la Valle d'Aosta 1994-1999 realizzato ai sensi del
Regolamento CEE n. 2082/93 del Consiglio.
Deliberazione Il Consiglio
Considerato che in data 15 giugno 1994 la Commissione delle
Comunità Europee ha deciso di avviare, a norma dell'articolo 11 del
Regolamento CEE n. 4253/88 del Consiglio, emendato dal Regolamento
CEE n. 2082/93, un'iniziativa a carattere dimostrativo denominata
"Leader II" che si applica nelle zone rurali che rientrano negli
obiettivi 1 e 5/b;
Richiamata la deliberazione della Giunta regionale n. 6346 del
23 luglio 1993 con la quale veniva approvata la relazione
finalizzata a determinare i comuni eleggibili all'obiettivo 5/b,
approvata dalla Commissione Europea in data 26 gennaio 1994;
Richiamata la Comunicazione agli Stati Membri (94/C 180/12)
recante orientamenti per la concessione di sovvenzioni globali o
per programmi operativi integrati sulla base di richieste di
contributo che gli stati membri sono invitati a presentare
nell'ambito dell'iniziativa "Leader II";
Considerato che per dare corso alla richiesta di contributo
comunitario occorre presentare ai Servizi della Commissione Europea
un Programma Operativo regionale per il periodo 1994-1999;
Considerato che l'approvazione del Programma di cui si tratta
compete al Consiglio regionale, ai sensi dell'articolo 1, lettera
h) della legge regionale 7 dicembre 1979, n. 66, mentre i
conseguenti provvedimenti di attuazione competono alla Giunta ai
sensi dell'articolo 3 della stessa legge regionale;
Visti i Regolamenti CEE n. 4253/88 e 2082/93;
Vista la Comunicazione agli Stati Membri dell'U.E. 94/C
180/12;
Visto il Parere favorevole del Dirigente del Servizio Assistenza
Tecnica, Economica e Sociale e dello Sviluppo Agricolo
dell'Assessorato del l'Agricoltura, Forestazione e Risorse
Naturali, ai sensi del combinato disposto dall'articolo 72 della
legge regionale n. 3/1956 e successive modificazioni e
dell'articolo 21 della legge regionale n. 18/1980 e successive
modificazioni, in ordine alla legittimità della presente
deliberazione;
Visto il parere della III Commissione consiliare permanente;
Delibera
1) di approvare il "Programma Operativo Leader II per la Valle
d'Aosta" per il periodo 1994-1999, allegato alla presente
deliberazione, di cui costituisce parte integrante;
2) di sottoporre la presente deliberazione al controllo della
Commissione di Coordinamento per la Valle d'Aosta, ai sensi
dell'articolo 8 - lettera b - del decreto legislativo 22 aprile
1994 n. 320.
Programma Operativo Leader II
(...omissis...)
Presidente La parola all'Assessore dell'agricoltura,
forestazione e risorse naturali, Vallet.
Vallet (UV) Si tratta di una fase preliminare, tenuto conto che
questo programma dovrà essere valutato e quindi approvato dalla
Commissione Europea.
Le linee di intervento previste per queste azioni riprendono
quelle a suo tempo approvate, all'interno del programma che
riguarda le zone inserite nell'obiettivo 5/b. Quindi anche questo
programma sarà attuato nei 22 comuni della regione che è stato
possibile inserire nell'obiettivo 5/b, con particolare riferimento,
questa volta, a progetti e azioni che abbiano carattere innovativo
rispetto al contesto locale. Complessivamente il programma prevede
un investimento di un milione e 800mila ECU, corrispondenti circa a
tre miliardi e 700 milioni, di cui 930 milioni a carico della
comunità, 790 milioni a carico dello Stato e 340 milioni a carico
della Regione con una partecipazione dei privati, complessivamente
un miliardo e 700 milioni.
Presidente Passiamo alla votazione.
Presenti: 26
Votanti e favorevoli: 24
Astenuti: 2 (Linty, Tibaldi)
Il Consiglio approva
