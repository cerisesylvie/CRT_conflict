Classificazione
ISTRUZIONE PUBBLICA


Resoconto integrale del dibattito dell'aula
Oggetto del Consiglio n. 583 del 28 aprile 1999 - Resoconto
SÉANCE DU 28 AVRIL 1999 (APRÈS-MIDI)
OGGETTO N. 583/XI Disegno di legge: "Amministrazione transitoria
dell'Istituto regionale di ricerca, sperimentazione ed
aggiornamento educativi per la Valle d'Aosta (IRRSAE), istituito
con legge regionale 25 agosto 1980, n. 43 (Istituzione
dell'Istituto regionale di ricerca, sperimentazione ed
aggiornamento educativi per la Valle d'Aosta), come modificata, da
ultimo, dalla legge regionale 26 maggio 1993, n. 55".
Articolo 1 (Amministratore straordinario)
1. Nelle more della riforma dell'Istituto Regionale di Ricerca,
Sperimentazione ed Aggiornamento Educativi per la Valle d'Aosta
(IRRSAE), secondo quanto previsto dall'articolo 21 della legge 15
marzo 1997, n. 59 (Delega al Governo per il conferimento di
funzioni e compiti alle regioni ed enti locali, per la riforma
della Pubblica Amministrazione e per la semplificazione
amministrativa), le attribuzioni del Consiglio direttivo e del
Presidente sono esercitate da un Amministratore straordinario
nominato dalla Giunta regionale, su proposta dell'Assessore
competente in materia di istruzione, in deroga a quanto previsto
dalla legge regionale 10 aprile 1997, n. 11 (Disciplina delle
nomine e delle designazioni di competenza regionale).
2. L'Amministratore straordinario dura in carica fino
all'entrata in vigore della legge regionale di riforma dell'IRRSAE
e comunque non oltre un anno dall'entrata in vigore della presente
legge.
3. All'Amministratore straordinario compete, a carico del
bilancio dell'Istituto, un compenso non superiore alla spesa
sostenuta dall'IRRSAE nell'anno 1998 per le indennità spettanti al
Presidente ed ai membri del Consiglio direttivo, definito con
deliberazione della Giunta regionale.
Articolo 2 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Président Le projet de loi a reçu l'avis à la majorité de la
Vème Commission. La parole à la Conseillère Charles Teresa.
Charles (UV) La loi régionale n° 43 du 25 août 1980 portant:
"Création de l'Institut régional de recherche, d'expérimentation et
de recyclage éducatifs de la Vallée d'Aoste", et notamment son
article 2, confiait la gestion dudit Institut à un conseil de
direction composé de 15 membres et coordonné par un président élu
par le conseil lui-même parmi les trois membres désignés par
l'Assemblée régionale de la Vallée d'Aoste.
Le 3 mars 1999, le Président du Gouvernement régional a dissout
le conseil de direction: dix de ses membres ayant donné leur
démission, le fonctionnement normal de cet organisme ne pouvait
plus être assuré.
Aux termes de l'article 13 de la loi régionale n° 43/1980, la
gestion provisoire de l'Institut a été confiée à un
commissaire.
Dans le cadre du processus général de réforme de
l'administration publique, le Gouvernement italien a été autorisé -
au sens de l'article 21 de la loi de délégation n° 59 du 15 mars
1997 - à adopter un ou plusieurs règlements visant à la
réorganisation du système de formation actuel; en vertu de cette
réorganisation, les établissements scolaires disposeront de
l'autonomie organisationnelle, pédagogique et financière et les
IRRSAE, après avoir fait l'objet d'une réforme, seront chargés de
les soutenir dans leur activité. Le 20ème alinéa de l'article 21 de
ladite loi précise que l'ensemble de la matière sera réglementé en
Vallée d'Aoste par une loi régionale, dans le respect du Statut
spécial et des dispositions d'application y afférentes.
Dans l'attente de l'approbation du texte législatif en question
selon les principes sanctionnés par l'article 21 de la loi n°
59/1997, une phase de gestion transitoire de l'institut s'avère
opportune. A défaut, l'on risquerait inutilement de mettre en route
des procédures complexes, car les fonctions et les tâches de
l'organisme à renouveler pourraient ne pas être conformes aux
activités que le projet ministériel de réforme envisage pour les
IRRSAE.
Pour que cet Institut - qui joue un rôle fondamental dans le
cadre des activités des écoles et de la recherche didactique et
pédagogique - puisse remplir efficacement ses fonctions, il y a
lieu de procéder à des approfondissements au sujet de son
organisation administrative future, de ses organes scientifiques et
de direction, ainsi que des personnels dont il pourra disposer.
L'article 1er de la nouvelle loi régionale, qui ne comprend que
deux articles, confie la gestion de l'Institut à un administrateur
extraordinaire qui exercera les fonctions relevant du Président et
du Conseil de direction de l'IRRSAE pendant une année à compter de
l'entrée en vigueur de ladite loi. La rémunération de
l'administrateur extraordinaire (au 3ème alinéa de l'article 1er)
ne devra pas dépasser le montant des frais supportés par l'Institut
pour les indemnités et les jetons de présence versés respectivement
au président et aux membres du conseil de direction, frais qui
s'élevaient, en 1998, à 14.524.230 lires par an, y compris les
charges corollaires.
Une dérogation à la loi régionale n° 11 du 10 avril 1997 ainsi
qu'aux procédures prévues par celle-ci, s'impose pour les raisons
d'urgence précisées à l'article 2 de la loi en question et liées à
la nécessité de nommer l'administrateur extraordinaire à
l'expiration, le 31 mai 1999, du mandat du commissaire visé à
l'article 13 de la loi régionale n° 43/1980.
Président La parole à l'Assesseur à l'éducation et à la culture,
Pastoret.
Pastoret (UV) Je prends la parole essentiellement pour trois
raisons: avant tout pour remercier le rapporteur, en la personne de
Mme Teresa Charles, qui a déjà anticipé tout ce que j'aurais pu
dire, donc j'interviendrai à l'occasion d'éventuelles répliques;
pour remercier la Vème Commission qui a examiné avec une
sollicitude hors du commun ce projet de loi qui a été présenté en
voie d'urgence, donc je remercie les commissaires faisant partie de
cette commission.
Je rajoute seulement un élément. Ce projet de loi a été présenté
au Gouvernement régional et il a été approuvé seulement après que
j'avais pourvu à rencontrer les organisations syndicales qui ont
exprimé à ce sujet leur avis favorable.
Les mêmes organisations syndicales m'ont fait parvenir un
message disant qu'elles ont pourvu à rencontrer le personnel
détaché de l'IRRSAE et elles ont pourvu aussi à assumer l'avis du
personnel concerné par l'activité de l'IRRSAE qui s'est exprimé de
façon favorable à l'adoption de ce projet de loi.
Président La parole au Conseiller Frassy.
Frassy (FI) Non condividiamo assolutamente l'impostazione che
sta alla base di questo disegno di legge. Non lo condividiamo
perché riteniamo che il problema dell'IRRSAE non sia un problema
nato alla vigilia di questa legge iscritta con urgenza e non sia
nemmeno un problema nato con il commissariamento. Semmai il
commissariamento e questa legge sono per certi versi la conferma
che esiste un problema IRRSAE e questa legge sicuramente non fa
nulla per poter risolvere i problemi che si sono con il tempo
rafforzati a discapito del funzionamento dell'IRRSAE.
Siamo abbastanza perplessi sul fatto che sia stato sciolto il
consiglio direttivo, sul fatto che sia stato mandato a casa il
presidente, e qui apro una parentesi: non riusciamo a capire quale
sia la logica politica che sottintende al commissariamento
dell'IRRSAE, allo scioglimento del consiglio direttivo e poi al
ricollocamento del Presidente dell'IRRSAE in altro incarico perché
con delibera del 2 aprile il Presidente dell'IRRSAE, che è stato
mandato a casa, ed evidentemente c'è stata una valutazione
politica, altrimenti il presidente poteva essere nei fatti il
commissario…
(interruzione dell'Assessore Pastoret, fuori microfono)
… no, assessore, poteva essere nei
fatti il commissario, invece si è fatta la scelta politica di dire:
"Direttivo e presidente a casa" poi il 2 aprile lo nominate come
rappresentante dell'Amministrazione regionale e dove? Nell'IPLA.
Probabilmente il problema non stava in capo al Presidente
dell'IRRSAE, ma stava probabilmente in capo ad altre situazioni,
assessore, che con questo disegno di legge non andate ad
affrontare. Non solo, il segretario dell'IRRSAE, assessore e
presidente, è nomina politica com'è nomina politica il consiglio
direttivo e il presidente stesso. Non capiamo quale sia il
ragionamento che ci faccia dire: "L'IRRSAE non funziona, ma non
funziona solamente in una componente di quella che è la nomina
politica e non nell'altra componente."
Noi abbiamo la sensazione che questo disegno di legge, questa
leggina di proroga nei fatti del commissariamento serva a mantenere
un certo "status quo" di equilibrio politico che comunque incide
negativamente su quello che sarà il funzionamento per l'anno a
venire dell'IRRSAE stesso. Di più. Ci domandiamo come sarà
possibile andare a concretizzare e a realizzare la funzione tipica
dell'IRRSAE; ce lo siamo detti in commissione, la risposta non
l'abbiamo avuta in quella sede, di conseguenza la riproponiamo
nell'aula consiliare. Sappiamo che il consiglio direttivo doveva
individuare le linee di indirizzo dell'azione formativa e di studio
dell'IRRSAE, nel momento in cui il consiglio direttivo non c'è più,
le linee di indirizzo saranno prese dal commissario che verrà
nominato.
Abbiamo però anche potuto già constatare in questi quasi tre
mesi di commissariamento come il commissario non abbia potuto fare
altro che rifarsi agli uffici dell'assessorato in quanto il
programma 1999, non approvato dall'assessorato e ritornato con le
note del sovrintendente, è stato poi di fatto vistato e approvato
dal commissario recependo in toto i rilievi del sovrintendente. Se
così è, ci domandiamo se non avrebbe più senso in questa fase
transitoria, se effettivamente è una fase di emergenza dettata
dall'esigenza di funzionalità dell'IRRSAE stesso, commissariare
l'IRRSAE nella persona di un dirigente, di un funzionario
dell'assessorato stesso piuttosto che inventarsi un commissario che
poi nei fatti sarà in collegamento diretto con l'assessorato, ma
nel senso che non avrà autonomia a contraddizione di quello che
dovrebbe essere invece il ruolo di istituto autonomo che l'IRRSAE
dovrebbe per legge ricoprire.
L'altra contraddizione, che noi riteniamo essere a questo punto
la scusante dietro la quale si muove questa leggina di proroga nei
fatti del commissariamento e che va a ratificare il
commissariamento per un anno ancora, è la scusante di sostenere che
siamo in attesa di nuovi dettati normativi nell'ambito degli IRRSAE
nazionali. È difficile accettare questo tipo di ragionamento da
parte di una forza politica com'è l'Union Valdôtaine che sempre
reclama l'autonomia funzionale e le autonomie delle proprie
competenze riconosciutele dallo Stato ogni qualvolta per meccanismi
di sovrapposizione legislativa lo Stato sconfini su materie
tipicamente riservate alla competenza primaria della Regione.
Noi sull'IRRSAE abbiamo competenza che non può essere
assolutamente messa in discussione da nessun tipo di riforma che
possa essere effettuata a livello statale. Se così è, sarebbe
interessante capire qual è il ragionamento che fa portare questa
legge in Consiglio con la relazione che ha fatto la collega di
commissione, dove si dice di essere in attesa di vedere quale sarà
l'evoluzione normativa, l'evoluzione normativa è l'evoluzione che
questo Consiglio regionale sarà in grado di darsi - o di non darsi
- sull'argomento.
La cosa poi sorprendente, che ho scoperto incidentalmente, ma
che penso sia il caso di portare all'attenzione e alla riflessione
dei colleghi che andranno a votare questa leggina, è che il
meccanismo di modifica dell'IRRSAE poggia su due disegni di
legge.
Questi due disegni di legge vedono quale artefice principale
niente meno che l'attuale segretaria dell'IRRSAE, nel senso che
l'attuale segretaria dell'IRRSAE, a suo tempo eletta in
rappresentanza dei segretari IRRSAE di tutta Italia, ha presentato
all'allora Ministro Lombardi, predecessore dell'attuale
all'istruzione pubblica, due proposte: una in nome e per conto di
tutti i segretari generali dell'IRRSAE e l'altra più nota come
proposta "Bioley" che è stata quella che poi era stata valutata
come degna di maggiore considerazione rispetto all'altra sempre
dall'allora Ministro Lombardi.
Ci piacerebbe anche capire quali sono gli indirizzi politici che
la Giunta, la maggioranza vorrà dare a questa riforma dell'IRRSAE
perché, quando apprendiamo che quella riforma bloccata a livello
nazionale ha un unico padrino nella persona del Segretario IRRSAE,
Dott.ssa Bioley, diventa veramente stupefacente apprendere che
aspettiamo che emergano nuove linee di indirizzo in sede nazionale
quando sottolineo la competenza è regionale e quando poi
apprendiamo che queste proposte nascono fra l'altro dal lavoro e
dall'approfondimento di persona che ha responsabilità all'interno
dell'IRRSAE stesso.
Tutto questo mi sembra che sia sufficiente per poter dire che
questo disegno di legge non ha motivazione politica, non ha
sostanza politica e di conseguenza non possa neppure avere una
positiva valutazione politica e non tanto per il fatto che si
condivida o meno il commissariamento, ma per il fatto che la
motivazione che voi ponete alla base del provvedimento è una
motivazione fasulla, fasulla perché smentita, salvo che poi
l'assessore non mi smentisca e ne prenderò atto, da tutta una serie
di fatti che ho sinteticamente riassunto.
Président La parole à la Conseillère Squarzino Secondina.
Squarzino (PVA-cU) Quando si parla dell'IRRSAE a me viene sempre
spontaneo il titolo di un libro: "Quel pasticciaccio di via
Merulana" di Gadda che diventa in questo caso "Quel pasticciaccio
dell'IRRSAE". Credo che se qualcuno un giorno vorrà mai scrivere la
storia dell'IRRSAE…
Presidente … il titolo esatto è:
"Quel pasticciaccio brutto di via
Merulana"…
Squarzino (PVA-cU) … "Quel
pasticciaccio brutto di via
Merulana"…
Dicevo che se per caso qualcuno vorrà mai scrivere un giorno la
storia dell'IRRSAE, credo che, accanto a lodevoli iniziative
portati avanti dall'istituto, non potrà non notare in questi ultimi
anni un decadimento istituzionale preoccupante e soprattutto una
mancanza di linea politica nei confronti di quest'istituto o peggio
ancora non potrà non riscontrare alcune singole scelte che si sono
poi rivelate nei fatti distruttive.
Ricordo solo a mo' di titolo alcuni episodi - per non ridire
cose che in questa sala ho già ricordato -: la maldestra gestione
del personale dell'istituto per cui non è stato garantito
all'istituto di mantenere al suo interno le professionalità che
aveva formato ed è dovuta intervenire una sentenza del Consiglio di
Stato per dare ragione agli operatori; la chiusura della biblioteca
e del centro per insegnanti per cui è stato messo in cantina, reso
inutilizzato un patrimonio di libri e di materiale pedagogico che
era stato reso disponibile e fruibile ai docenti; le modalità con
cui sono stati designati da questo Consiglio regionale i membri del
consiglio direttivo e soprattutto il fatto che il Governo regionale
non ha mai colto i segnali di disagio che da quest'istituto
provenivano per cui c'è voluta la decisione consapevole, coraggiosa
e responsabile di alcuni membri del consiglio direttivo, unitamente
alla lettera-denuncia degli operatori, per costringere l'assessore
a prendere posizione e ad intervenire. Vorrei sottolineare un
aspetto che si riscontra molte volte nelle scelte politiche di
questa Regione; cioè la difficoltà a gestire la quotidianità; non
ci si cura del funzionamento degli istituti e dei servizi che ci
sono, mentre si rincorrono di volta in volta casi isolati. Così,
quando la quotidianità, proprio perché non è stata sorretta,
sostenuta, curata, seguita, pone dei problemi, si interviene in
modo drastico con provvedimenti tampone.
E' proprio questa la strada stata seguita in questi ultimi tempi
rispetto all'IRRSAE. Ovvero, quando si accetta di imboccare la
strada dei provvedimenti tampone, si accetta anche di navigare a
vista, nel senso che se non si ha ben chiaro dove si vuole
arrivare, si gestiscono giorno per giorno i vari problemi,
aggiustando via via il tiro senza rendersi conto che a volte ci si
trova di fronte a realtà che hanno una loro importanza anche dal
punto di vista culturale e strategico per la formazione in questa
Valle.
Gestire l'emergenza con provvedimenti tampone porta a delle
scelte che suscitano una serie di perplessità, tra l'altro ricordo
questa fretta; stamani notavo un po' sorridendo che il Presidente
del Consiglio ha ricordato nell'elenco dei disegni di legge
presentati dalla Giunta anche il disegno di legge sull'IRRSAE che
viene discusso e votato nella seduta successiva. Nel giro di dieci
giorni è stato dunque votato dalla Giunta, esaminato in
commissione, portato in Consiglio.
Tale tempestica non ci ha consentito di avere su questo disegno
di legge quel supporto tecnico-legislativo che l'Ufficio
legislativo predispone ormai in modo regolare per ogni disegno di
legge. Quindi siamo stati in quest'occasione privati di questo
supporto normativo e legislativo proprio come consiglieri che
dovevano affrontare questo che non è un problema così semplice come
può apparire. Nel momento in cui c'è il treno in corso che sta
andando verso il burrone, è chiaro che devo in qualche modo
fermarlo, anche con provvedimenti tampone, ma le modalità
presentate suscitano diverse perplessità.
Perplessità per quanto riguarda, ad esempio, il quadro
normativo. È vero che esiste quest'articolo 21 della legge n. 59/97
in cui si parla della riforma dell'IRRSAE e in cui si dice che la
regione a statuto speciale provvederà, all'interno delle norme
statutarie, a recepire i principi individuati in quest'articolo. Ma
rispetto all'IRRSAE pongo qui una domanda a chi ha costruito la
legge, chiedo cioè se si è fatta sufficiente chiarezza rispetto a
questo quadro normativo: la competenza della Regione Valle d'Aosta
sull'IRRSAE non è primaria, ma è normata dall'articolo 33 della n.
196/78, cui ha avuto poi origine la legge n. 43/80 del nostro
istituto.
Forse non ci sono problemi, può darsi che tutto sia chiaro, ma
quest'aspetto non è stato esplicitato né in commissione, né dalla
relatrice, quindi vorrei una precisazione rispetto a questo
punto.
Un'altra perplessità è proprio sul fatto che dicevo prima, che
si naviga un po' a vista e quindi non c'è una linearità nelle
scelte politiche anche rispetto a quest'ultima fase; faccio solo
due esempi.
C'è la delibera di Giunta n. 541 del 1° marzo 1999 in cui si
decide di sciogliere il consiglio direttivo e di nominare un
commissario che provvederà alla provvisoria gestione dell'ente e
curerà la costituzione del nuovo consiglio. Questa stessa
formulazione viene poi ripresa nel decreto di nomina del
commissario, decreto del 3 marzo 1999, in cui si dice che il
commissario dovrà provvedere a costituire il nuovo consiglio, ma
nel decreto di nomina di questo non si parla più - decreto di
nomina che è stato fatto due giorni dopo, il 3 marzo - e si dice
che al commissario sono conferiti i poteri spettanti al consiglio
direttivo e al Presidente dell'istituto senza più accennare al
problema della costituzione del nuovo consiglio, quindi si fa una
scelta il 1° marzo, ma il 3 marzo si rettifica già il tiro.
A un mese di distanza si sceglie un'altra figura che è quella
dell'amministratore straordinario, e qui rimangono in piedi i
poteri spettanti al consiglio direttivo e al Presidente d'istituto,
si continua a non parlare di nuove elezioni, ma si parla di un
elemento nuovo, cioè della riforma dell'IRRSAE, inserendo un
ulteriore elemento. Nel momento in cui si imbocca la strada di
provvedimenti tampone, non si sa dove si va a parare, ma si cerca
quasi zigzagando di riuscire a tamponare le varie situazioni.
Ci sono anche delle perplessità circa la tipologia di gestione
che avrà l'IRRSAE per almeno un anno. In quest'amministratore
straordinario si concentrano i poteri spettanti al consiglio
direttivo e al Presidente dell'istituto, una sola persona assomma
in sé tutte le competenze di questi due organi, ma si tratta di
competenze che una sola persona non può assolvere in modo adeguato
e faccio degli esempi.
Il consiglio direttivo garantisce istituzionalmente la presenza
del mondo accademico e scientifico, garantisce la presenza di
rappresentanti del mondo scolastico, dei sindacati; ora tutto
questo rapporto che l'IRRSAE aveva all'interno del consiglio
direttivo, difficilmente può essere assolto da una singola persona.
Ancora, il consiglio direttivo esprime al suo interno 8
responsabili di un settore particolare, nel consiglio direttivo si
scelgono: un responsabile della scuola materna, uno della scuola
elementare, uno della scuola media inferiore, uno della scuola
media superiore poi uno dell'aggiornamento, un altro della
sperimentazione, un altro della documentazione.
Come è possibile che una persona, l'amministratore
straordinario, per quanto capace sia, possa assolvere a tutti
questi compiti? Chiaramente ci troviamo di fronte ad un IRRSAE che
almeno per un anno ha una nuova fisionomia; è un IRRSAE che non è
più quello che il DPR n. 477 aveva delineato, che la n. 196 aveva
delineato, che i decreti delegati avevano delineato, ma è un IRRSAE
che diventa assessorato-dipendente perché per un anno ci saranno
due persone: il segretario generale e l'amministratore
straordinario, tutte e due nominati direttamente dalla Giunta,
scelti in base a criteri che non rispondono ai criteri di nomina
definiti in modo chiaro, ma scelti discrezionalmente dall'assessore
che rispondono direttamente all'assessore. Pertanto l'IRRSAE
diventa per un anno almeno un IRRSAE, ripeto,
assessorato-dipendente e mancheranno per almeno un anno tutti quei
rapporti sistematici con il mondo scientifico, con il mondo della
scuola, con il mondo del sindacato.
Esprimo, perplessità per la scelta implicita che la Regione ha
fatto nei confronti del futuro istituto.
L'assessore o la relatrice, (non ricordo chi dei due in questo
momento), diceva che c'è un'evoluzione normativa rispetto alla
definizione della fisionomia degli IRRSAE cui sarà affidato il
compito di essere strumenti di sostegno all'autonomia delle scuole,
su questo tema c'è un grande dibattito perché non è chiaro se gli
IRRSAE manterranno una loro autonomia o se saranno solo strumenti
operativi dell'assessorato e della sovrintendenza. Credo che con
questo disegno di legge sia stata fatta una scelta precisa perché
si è scelto di delineare un IRRSAE che non ha più nessuna autonomia
di programmazione, che non ha più una sua autonomia, legata al
fatto che ha al suo interno una serie di risorse in grado di
gestire il prodotto che fornisce.
L'IRRSAE non è più un interlocutore privilegiato, importante,
rispettoso certo, ma un interlocutore competente dell'assessorato,
ma diventa uno strumento tecnico perché l'assessorato realizzi la
sua politica scolastica.
Non contesto questo tipo di decisione che forse ha un suo
significato politico; affermo che in questo momento si sta facendo
questo tipo di scelta e quindi è questa la scelta che viene
prefigurata per l'IRRSAE futuro.
L'assessore ha ricordato che questo disegno di legge è stato
illustrato e discusso con i sindacati, che gli operatori sono
concordi e io lo so, lo so perché mi dicono gli operatori che
finalmente c'è un clima sereno, però credo che si debbano
distinguere due momenti: una cosa è il clima sereno che devo
costruire all'interno dell'istituto, altra cosa sono le scelte
politiche che voglio fare. Altra osservazione finale: a me sembra
che la situazione dell'IRRSAE doveva proprio essere a un livello
grave di difficoltà di gestione, la presenza di una persona se è
capace di creare un clima sereno e risolvere tutti i problemi.
Credo che il fatto che si accetti questo tipo di soluzione è la
dimostrazione ancora una volta del degrado in cui l'IRRSAE era
ridotto.
Vorrei esprimere un'ultima perplessità sui criteri con cui viene
definito l'ammontare del compenso che viene dato all'amministratore
straordinario. Si dice al comma 3 dell'articolo 1 che
all'amministratore straordinario compete un compenso non superiore
alla spesa sostenuta dall'IRRSAE nel 1998 per le indennità
spettanti al presidente e ai membri del consiglio direttivo,
definito con deliberazione della Giunta regionale.
Anche in commissione si notava come questo principio sia un po'
pericoloso ed è il principio secondo cui, quando arriva un
commissario straordinario, questi prende come compenso quanto
prendeva prima l'insieme del consiglio direttivo che sostituisce. È
vero che abbiamo altri esempi diversi; nell'USL il commissario
straordinario che arriva è accompagnato da un altro per cui viene
raddoppiato al limite il compenso; questo tipo di principio mi
sembra molto discutibile.
Fra l'altro l'assessore si era impegnato ad approfondire la
questione, quindi sarei curiosa di sapere quali sono le conclusioni
di quest'approfondimento.
Président La parole au Conseiller Marguerettaz.
Marguerettaz (Aut) Due domande all'assessore. La prima è già
stata anticipata dalla collega Squarzino. Su questa domanda che
poneva in conclusione la collega Squarzino devo dire - anche perché
abbiamo già avuto modo di dibatterne in commissione - che la
sovrintendente si è premurata di telefonarmi per cercare di
spiegare il meccanismo che giustificava questa scelta
probabilmente, anzi sicuramente, per un mio limite non ho colto
appieno i termini della questione, quindi pregherei l'assessore se
possibile di riformularli. Sintetizzo per spiegare qual è il
problema.
Andando un po' a memoria ci è sembrato strano che in una legge,
anziché stabilire la cifra che dovrà percepire il Commissario
straordinario dell'IRRSAE, si stabilisca un criterio che, a mio
avviso, probabilmente vedrò più nero del dovuto, è perlomeno strano
perché in legge si sancisce un certo principio se vogliamo, cioè su
questa legge che conosciamo essere limitata dal punto di vista
della spesa, perché il beneficio, gli emolumenti riservati al
commissario non sono per niente eccessivi anzi, ma al di là di
questo, dicevo, la legge rischia di costituire un principio che
consiste nell'affermare che qualora si commissari un ente, il
commissario abbia diritto a percepire un emolumento pari a ciò che
si spendeva prima del commissariamento per il presidente del
consiglio di amministrazione, in questo caso il consiglio
direttivo, sommato ai gettoni di presenza dei membri del consiglio
direttivo.
È un principio che potrebbe di per sé costituire un certo
precedente anche un po' pericoloso perché, qualora si dovessero
commissariare altri enti, laddove il presidente del consiglio di
amministrazione e i membri del consiglio di amministrazione
percepiscono emolumenti ben più consistenti rispetto a quelli
dell'IRRSAE, con questo precedente bisognerà giustificare perché
gli emolumenti del commissario di quell'ipotetico ente dovranno
seguire criteri - mi auguro - diversi rispetto a quelli inseriti in
questa legge.
Non ho ben capito dal punto di vista tecnico, perché così mi è
sembrato di capire da parte della sovrintendente, il perché non si
potesse scegliere un'altra strada.
La seconda domanda è più specifica e a questa invece non ho
avuto risposta in commissione per cui la ripropongo in Consiglio.
Il Commissario straordinario dell'IRRSAE viene nominato con un
decreto - del Presidente della Giunta, credo, però non ne sono
certo - con il quale si scioglie il consiglio direttivo,
praticamente si prende atto del fatto che non può più operare e si
nomina il commissario straordinario temporaneamente a termini di
legge come ci ha spiegato l'assessore in commissione.
Quello che vorrei sapere è questo. Questo commissario saranno
due o tre mesi che opera… sì, tre mesi
che opera senza avere questa legge alle spalle, ma semplicemente il
decreto. Siccome ritenevo doveroso che nel decreto fosse riportato
- ma qui entriamo nella tecnica amministrativa che è terreno un po'
difficile - così come avviene ad esempio per gli insegnanti, cioè
quando sei decretato titolare di una certa sede sul decreto viene
scritta la tua posizione retributiva, mentre in questo caso sul
decreto nulla è scritto in questo senso fino al 30 maggio nulla si
sa per legge, la domanda è: per i mesi di marzo, aprile, maggio
quanto ha percepito il Commissario straordinario dell'IRRSAE? E
successivamente, chi ha deciso quali dovevano essere gli emolumenti
del Commissario straordinario dell'IRRSAE se non esiste a monte
nessun atto amministrativo che lo stabilisce?
Président Si personne ne demande la parole, je ferme la
discussion générale. La parole à l'Assesseur à l'éducation et à la
culture, Pastoret.
Pastoret (UV) Non so se è a causa di una qualche personale
ipocondria mia, ma devo dire che ho qualche difficoltà a rispondere
ai quesiti che mi sono stati posti, difficoltà che mi derivano da
una considerazione di tipo generale. Capisco che sui provvedimenti
di legge vengano poste delle domande all'assessore, il Consigliere
Marguerettaz è intervenuto, ha fatto due richieste perché chiede
dei chiarimenti e va bene. Sotto questo punto di vista altri
interventi hanno invece, in modo continuo, cercato di demolire
questa proposta di legge. Ora io mi aspettavo che questi tipi di
interventi ad un certo punto, magari alla fine, contenessero degli
elementi propositivi che ci dicessero perché no e perché sì. Forse
queste proposte c'erano, ma a me non sembra di averne intesa alcuna
in questa sala.
A parte questo, ho potuto rilevare che le osservazioni che sono
state fatte poi hanno introdotto altre ed ulteriori affermazioni
delle quali devo confessare che mi è risultato difficile
comprendere la portata e anche, se mi consentite, il loro rapporto
con il compito che quest'Assemblea dovrebbe avere. Perché posso
ammettere di essere impreciso quando presento delle cose, posso
pure ammettere che lo stesso relatore abbia avuto qualche
imprecisione, ma che da questo si giunga a fare la considerazione
che ha fatto il Consigliere Frassy dicendo che questa legge viene
presentata sulla base di valutazioni del tutto fasulle ce ne
corre…
Frassy (fuori microfono) …
valutazioni politiche…
Pastoret (UV) … al di là del
rilievo, Consigliere Frassy, che io faccio ad un'affermazione di
questo genere, dovrei anche dire - e cercherò di farlo con tutta
l'eleganza e il garbo di cui sono capace - che molti dei
presupposti dell'intervento che lei ha fatto non rispondono al vero
e ne cito due: che la nomina del consiglio direttivo, come lei ha
detto, sia una nomina politica, non è assolutamente vero tranne
forse per la quota che è di competenza di questo Consiglio quando
nomina i tre rappresentanti della Regione perché gli altri
rappresentanti vengono eletti con delle elezioni, presentando delle
liste; seconda cosa, e questo posso considerarlo un errore di forma
più veniale, forse non voluto, quando si dice che questa legge
proroga di fatto il commissariamento, questa legge non proroga il
commissariamento, istituisce la figura di un amministratore
straordinario per un certo periodo di tempo. Queste affermazioni
che il Consigliere Frassy fa, si discostano dalla realtà, ma per
questo io non dico e non mi permetto di dire che sono fasulle.
Se invece il Consigliere Frassy vuole introdurre, come ha appena
detto, delle valutazioni di tipo politico sulla scelta di portare
avanti questo provvedimento di legge, ne ha tutto il diritto, anzi
ha il dovere di farlo come rappresentante di quest'Assemblea, ma
non di attribuirvi delle recondite intenzioni bollandole poi con
delle valutazioni che attengono al campo dell'etica e non della
valutazione politica.
Ho poi una certa difficoltà a mettere insieme due richieste che
sono state fatte. Il Consigliere Frassy ricorda che questa è una
Regione autonoma ed ha potestà per le sue competenze, ma che ci si
rifugia dietro il fatto che si aspetta cosa farà lo Stato per fare
una legge sull'IRRSAE. La Consigliera Squarzino dice che la Regione
non ha competenza e che la competenza spetta allo Stato, a questo
punto ho delle difficoltà nel rispondere a tesi così diverse.
Noi abbiamo una legge istitutiva dell'IRRSAE, la citata legge n.
43 che è una legge della Regione autonoma Valle d'Aosta e può
essere in qualsiasi momento modificata stante le composizioni del
consiglio direttivo e degli organi di amministrazione. Laddove
dovessimo invece andare a fare delle modifiche di altro e diverso
genere e di altra e diversa portata, dovremmo là sì intervenire ai
sensi della legge n. 196 perché per certe modifiche non possiamo
far riferimento alla competenza stabilita dalla nostra legge.
Sottolineo poi un'altra cosa. Questo succede molto sovente e di
nuovo oggi l'esordio della Consigliera Squarzino è stato che nei
confronti dell'IRRSAE - così si è espressa - c'è stata una totale
mancanza di linea politica. Posso anche ammettere una cosa del
genere, vorrei solo capire per il futuro se la linea politica, una
volta che venisse esercitata - e viene esercitata in questo caso
con la presentazione di questa proposta di legge - diventa
un'ingerenza non accettabile, non comprensibile che non deve essere
praticata oppure se in certi casi, come in questo, non vi devono
essere assunzioni di scelta di tipo politico perché bisogna andare
avanti in qualche modo. Questo "qualche modo" che, dicevo prima,
non ho sentito esplicitato da parte dei vari interventi a parte le
questioni che mi sono state poste.
Si dice che questo è un provvedimento tampone, si è citata la
fretta. Mi sia consentito, Consigliera Squarzino, capisco che si
leggano i documenti con tutta l'attenzione possibile, ma che vi si
voglia trovare per forza di cose della malafede citando la delibera
di Giunta…
(interruzione della Consigliera Squarzino Secondina, fuori
microfono)
… la delibera di Giunta dice una
cosa, il decreto a suo avviso non contiene gli estremi che sono
definiti in questa delibera di Giunta. Non vi è nessuna
intenzionalità di questo genere e nessuno si è mai sognato di
prevedere che il commissario straordinario non dovesse provvedere a
fare le nomine per rimettere in essere il consiglio direttivo.
C'è una questione della quale però prego i consiglieri di tenere
conto. La legge istitutiva dell'IRRSAE è del 1980; nel 1997 ci
imbattiamo in una legge, che è la legge n. 11 che definisce i
criteri e le modalità per le nomine di competenza regionale, il che
vuol dire pubblicazione degli avvisi, presentazione delle domande,
valutazione delle stesse, presentazione di queste al Consiglio e
nomina da parte del Consiglio. Tutto questo, quando la legge
istitutiva dell'IRRSAE nel 1980 è stata messa in piedi, non
esisteva, ora mi si dirà di modificare la legge del 1980 e
sicuramente bisognerà, fra le altre cose, fare anche questa cosa, e
quel rilievo che è stato fatto, rispetto alla delibera di Giunta e
al decreto, non ha nessuna attinenza legata a questo tipo di
considerazione perché non era intenzione procedere in questo
senso.
Per quanto riguarda invece le richieste di chiarimento che sono
state avanzate, il comma 3 dell'articolo 1 prevede che
all'amministratore straordinario compete a carico del bilancio
dell'istituto un compenso non superiore alla spesa sostenuta
dall'IRRSAE.
Avevamo detto in commissione che avremmo verificato se era
possibile modificare questo comma perché era stato espresso il
desiderio di vedere definita una cifra di modo che il Consiglio, al
momento di votare questa legge, definisse con un criterio chiaro e
individuato in termini numerici il compenso dell'Amministratore
dell'IRRSAE.
Come il Consigliere Marguerettaz ha ricordato, l'assessorato si
è attivato, abbiamo verificato con il nostro Ufficio legale, lo
abbiamo verificato con l'Ufficio legislativo e l'introduzione di
questa cifra all'interno del comma 3 avrebbe comportato
quest'individuazione che, a dire dell'Ufficio legale, avrebbe
determinato dei problemi di legittimità riguardo a questo
provvedimento di legge. Ci è stato consigliato e devo confessare,
Consigliere Marguerettaz, che non essendo un esperto di diritto mi
sono attenuto a quanto ci è stato detto; devo però dire che la
preoccupazione espressa rispetto al fatto che in altre situazioni
si potrebbero verificare dei casi, se non vi si ponesse
l'attenzione necessaria, che creano dei problemi quanto alla
retribuzione economica, credo che possa essere superata perché
quello che abbiamo riverificato - facendo le pulci a questo - è che
qui si stabilisce un criterio che fissa una cifra "non
superiore".
Questo non costituisce per forza un principio da seguire e da
applicare sempre è un elemento di valutazione che il Consiglio ha e
non perché è stato sancito in questo provvedimento non
necessariamente, non per forza e non per conseguenza, potrà essere
stabilito in un altro provvedimento analogo semmai se ne dovesse
rimettere in piedi uno.
Quest'articolo 3 peraltro è stato inserito per fare chiarezza
proprio sul problema che concerne la seconda questione: cosa spetti
come compenso al Commissario dell'IRRSAE perché non c'è sotto
questo punto di vista nessuna regola che dica nulla. In quel caso è
stato previsto un rimborso che credo sia di lire 600.000 lorde al
mese che è stato ricavato da qualche norma dello Stato per il
rimborso dei funzionari. Non so dire con precisione, ma sono in
grado poi di fornire il dato più esaustivo ed era proprio per non
ricadere in questa condizione, per non dire ad una persona: "Adesso
farai l'amministratore straordinario, non sapremo che rimborso
darti o sarà questo previsto per certi tipi di incombenze dei
funzionari dello Stato e saranno 600.000 lire lorde al mese". Per
queste ragioni è stato fissato quest'importo che tiene conto degli
emolumenti del Presidente dell'IRRSAE e del consiglio direttivo
riferito alle spese del 1998.
Per quanto riguarda il resto, sottolineo qualcosa che è stato
detto prima dalla Consigliera Charles. La legge ha due necessità
principali: la prima, che è quella di tipo temporale, che è quella
di consentire all'IRRSAE di funzionare perché la legge n. 43 parla
di commissario per 90 giorni dopodiché non c'è possibilità alcuna
di proroga, non essendovi la possibilità di proroga e non
intervenendo un altro strumento legislativo, ci troveremmo con
l'IRRSAE scoperto senza avere consiglio direttivo e senza neanche
avere il commissario; l'altra questione più generale è quella di
andare a rimettere mano alla legge istitutiva dell'IRRSAE.
Ricordo che la Consigliera Squarzino in questa stessa sala, in
occasione di un'interpellanza che mi rivolse per quanto concerneva
il Consiglio direttivo dell'IRRSAE, ebbe a dire che forse era il
caso di andare a rivedere il concetto delle nomine e di
appartenenza al consiglio direttivo perché queste erano datate e
non più rispondenti a quelle che dovevano essere le esigenze
dell'IRRSAE. In particolare citò il fatto che nell'IRRSAE fossero
presenti membri designati dal Consiglio regionale.
Spero di non ricordare male o di attribuire cose che non sono
state dette, ma mi sembrava proprio che fosse messo l'accento sul
criterio delle nomine dei rappresentanti del Consiglio regionale.
In ogni caso, per porre mano a questo bisognerà procedere alla
modifica della legge sull'IRRSAE.
Questo potrà essere fatto nei tempi dovuti, per queste ragioni
presentiamo questa proposta di legge che riteniamo possa
consentirci, per mezzo di un amministratore straordinario, di
giungere all'approvazione di una legge più complessiva e completa
sull'IRRSAE.
Si dà atto che dalle ore 20,48 presiede il Vicepresidente Viérin
Marco.
Presidente Si passa all'esame dell'articolato. Sull'articolo 1
la parola al Consigliere Marguerettaz.
Marguerettaz (Aut) Non ho da dire molto perché abbiamo già
parlato tanto di questa legge, in realtà si tratta di regolarizzare
una situazione sulla quale era giusto procedere come si è
proceduto. Diciamo che alla fine gli Autonomisti si asterranno dal
votare questa legge anche perché rimangono, assessore, anche dopo i
chiarimenti che lei ha cercato di darmi, delle perplessità sulle
procedure adottate per arrivare a questa legge.
Rimango dell'idea che, nel momento in cui si nomina una persona,
ci debba essere un atto che determini anche l'eventuale rimborso
spese che a questa persona deve essere dato. Così come invece, non
le rimprovero nulla, però lei converrà con me che le spiegazioni
che mi ha dato per quanto concerne il fatto che questa legge sia
stata scritta in questo modo, piuttosto che come suggerivo io, non
sono sufficienti a far sì che il voto degli Autonomisti sia
favorevole.
Presidente La parola alla Consigliera Squarzino.
Squarzino (PVA-cU) L'assessore rimproverava prima che da parte
degli intervenuti non sono state…
Pastoret (fuori microfono) …
constatava…
Squarzino (PVA-cU) … constatava che
da parte dei consiglieri non sono state fatte delle proposte. Ora
una proposta io ce l'avevo, non l'ho formalizzata perché il tempo è
sempre quello che è, ed era quella di utilizzare quello che prevede
l'attuale articolo 13 sul commissario e prevedere una proroga di
questo, quindi all'interno della legge attuale senza creare questa
figura strana di amministratore straordinario. E poi per dirle che
le constatazioni che lei ha fatto non mi hanno convinta del tutto,
nel senso che le perplessità rimangono.
Non parlavo prima, vorrei che fosse chiaro, di malafede; parlavo
di scelte di linea politica che vengono fatte attraverso atti
concreti. Ora, analizzando gli atti concreti, emerge questa linea
politica e oggi come oggi ho notato anche c'è una linea politica
precisa nei confronti dell'IRRSAE: trasformarlo in uno strumento
operativo dell'assessorato, c'è stata questa scelta di linea
politica, e fatta una scelta è poi difficile tornare indietro. La
gestione della riforma dell'IRRSAE verrà fatta non in una
situazione in cui c'è un consiglio direttivo con il coinvolgimento
dei vari soggetti del mondo della scuola, ma in una situazione in
cui l'IRRSAE è in mano a un organo monocratico che pensa, agisce ed
opera per conto dell'assessore. La riforma dell'IRRSAE sarà fatta
dall'assessorato senza tener conto degli apporti altrui. Questo va
chiarito.
Presidente Pongo in votazione l'articolo 1:
Consiglieri presenti: 33
Votanti: 28
Favorevoli: 23
Contrari: 5
Astenuti: 5 (Collé, Comé, Lanièce, Marguerettaz, Viérin M.)
Il Consiglio approva.
Pongo in votazione l'articolo 2:
Consiglieri presenti: 33
Votanti: 28
Favorevoli: 23
Contrari: 5
Astenuti: 5 (Collé, Comé, Lanièce, Marguerettaz, Viérin M.)
Il Consiglio approva.
Pongo in votazione la legge nel suo complesso:
Consiglieri presenti: 33
Votanti: 28
Favorevoli: 23
Contrari: 5
Astenuti: 5 (Collé, Comé, Lanièce, Marguerettaz, Viérin M.)
Il Consiglio approva.
