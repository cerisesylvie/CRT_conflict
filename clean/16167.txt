Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 2517 del 16 aprile 1997 - Resoconto
SEDUTA ANTIMERIDIANA DEL 16 APRILE 1997
OGGETTO N. 2517/X Approvazione dell'acquisto di terreni, in
località Saint-Barthélemy a Nus, dai Signori Reboulaz, Noz e
Chasseur, per la realizzazione dell'Osservatorio astronomico e la
stazione meteorologica. Impegno di spesa. Delega alla Giunta.
Deliberazione Il Consiglio
Premesso che con la deliberazione della Giunta regionale n. 5956
del 21 luglio 1995 si è approvato in linea tecnica il progetto di
massima di realizzazione dell'Osservatorio astronomico e della
stazione meteorologica in località Saint-Barthélemy nel Comune di
Nus e con la deliberazione in data 4 agosto 1995 n. 6342 si è
concessa una proroga di 5 mesi al termine stabilito per la
presentazione della progettazione esecutiva;
Preso atto del fatto che il Sindaco del Comune di Nus, in data 3
agosto 1995 ha concesso, ai sensi del comma 9 dell'articolo 16
della legge 2 giugno 1995 n. 216, autorizzazione scritta
all'accesso, sui fondi interessati dall'intervento, di tecnici e
macchine operatrici per effettuare le prove ed i sondaggi geologici
necessari per l'espletamento dell'attività di progettazione;
Rilevato che i progettisti hanno consegnato il progetto
esecutivo nei termini e il Servizio Opere Edili e Stradali
dell'Assessorato ai Lavori Pubblici, con nota 26 gennaio 1996 prot.
688/5 LLPP ha chiesto l'acquisizione dei terreni atti alla
costruzione dell'opera in questione;
Atteso che i proprietari dei terreni interessati, censiti presso
il N.C.T. di Nus al Foglio 14 n. 432, di proprietà del signor
Reboulaz Ettore, n. 433, di proprietà dei signori Noz Vittorio,
Serafina, Ricordo, Natale e Consolina, e n. 434 di proprietà dei
signori Chasseur Maria Apollonia, Maria Felicita e Fernando, hanno
manifestato la loro disponibilità a cedere gli immobili suddetti
alle condizioni indicate dalla perizia di stima del Servizio
Demanio e Patrimonio della Direzione del Bilancio regionale in data
18 marzo 1996, per il prezzo al metro quadrato di lire 30.000
(trentamila) e, pertanto, per i corrispettivi, da intendersi a
corpo, che seguono:
lire 13.530.000 (tredicimilionicinquecentotrentamila) per il
terreno del signor Reboulaz Ettore (Foglio 14 n. 432);
lire 34.260.000 (trentaquattromilioniduecentosessantamila) per
il terreno dei signori Noz Vittorio, Serafina, Ricordo, Natale e
Consolina (Foglio 14 n. 433);
lire 169.500.000 (centosessantanovemilionicinquecentomila) per
il terreno dei signori Chasseur Maria Apollonia, Maria Felicita e
Fernando (Foglio 14 n. 434);
Richiamate le deliberazioni della Giunta regionale n. 6162 del
30 dicembre 1996 recante "Approvazione del Bilancio di gestione per
l'anno 1997 e triennio 1997/1999, con attribuzione alle strutture
dirigenziali di quote di bilancio e degli obiettivi gestionali
correlati" e n. 317 del 3 febbraio 1997 recante "Ulteriori
determinazioni per l'applicazione del bilancio di gestione della
Regione per l'anno 1997 e per il triennio 1997/1999 ad integrazione
della deliberazione n. 6162 del 30 dicembre 1996", nonché la
circolare della Presidenza della Giunta n. 7 del 6 febbraio
1997;
Preso atto inoltre del fatto che tutte le spese notarili saranno
a totale carico, come per legge, dell'amministrazione regionale, in
qualità di acquirente;
Visto il parere favorevole rilasciato dal Dirigente del Servizio
Affari Generali e Legali della Presidenza della Giunta, ai sensi
dell'articolo 72 della legge regionale n. 3/1956 e successive
modificazioni e del combinato disposto degli articoli 13, comma 1
lettera e), e 59, comma 2, della L. R. n. 45/1995, sulla presente
deliberazione;
Delibera
1) di approvare l'acquisto dei terreni siti in Nus, loc.
Saint-Barthélemy, censiti presso il N.C.T. di Nus al Foglio 14 n.
432, di proprietà del signor Reboulaz Ettore, n. 433, di proprietà
dei signori Noz Vittorio, Serafina, Ricordo, Natale e Consolina, e
n. 434 di proprietà dei signori Chasseur Maria Apollonia, Maria
Felicita e Fernando, per i prezzi da intendersi a corpo, che
seguono:
- lire 13.530.000 (tredicimilionicinquecentotrentamila) per il
terreno del signor Reboulaz Ettore (Foglio 14 n. 432);
- lire 34.260.000 (trentaquattromilioniduecentosessantamila) per
il terreno dei signori Noz Vittorio, Serafina, Ricordo, Natale e
Consolina (Foglio 14 n. 433);
- lire 169.500.000 (centosessantanovemilionicinquecentomila) per
il terreno dei signori Chasseur Maria Apollonia, Maria Felicita e
Fernando (Foglio 14 n. 434);
2) di approvare e di impegnare la spesa complessiva di lire
217.290.000 (duecentodiciassettemilioniduecentonovantamila) da
imputare al Capitolo 35060 ("Spese per l'acquisto di beni
patrimoniali") - Rif. 623 - Obiettivo 802 - del bilancio di
previsione della Regione per l'esercizio finanziario 1997, che
presenta la necessaria disponibilità;
3) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di cui si tratta;
4) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d) del decreto legislativo 22
aprile 1994, n. 320.
Presidente È aperta la discussione generale. Qualcuno chiede la
parola? Se nessuno chiede la parola, pongo in votazione il punto
19b:
Presenti, votanti e favorevoli: 29
Il Consiglio approva all'unanimità
