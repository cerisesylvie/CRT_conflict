Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2771 del 20 novembre 1991 - Resoconto
OGGETTO N. 2771/IX Disegno di legge: "Aumento dell'ammontare
degli assegni a favore delle guide, aspiranti guide alpine e loro
superstiti, ai sensi della legge regionale 11 agosto 1975, n. 39 e
sucessive modificazioni e integrazioni".
Presidente
Ha chiesto di parlare il relatore, Consigliere
Ricco, ne ha facoltà.
Ricco (DC)
Il disegno di legge n. 340, di cui oggi
ci occupiamo, trae origine dalla legge regionale 11 agosto 1975, n.
39, che possiamo definire legge madre.
L'articolo 12 prevede delle provvidenze a favore delle guide e
aspiranti guide e loro familiari.
L'articolo 13 istituisce gli assegni di anzianità a coloro che
abbiano compiuto il sessantesimo anno di età ed esercitato la
professione per almeno venticinque anni.
L'articolo 14 istituisce gli assegni ordinari e speciali di
invalidità permanente a favore di coloro che abbiano esercitato la
professione di guide e aspiranti guide qualora siano colpiti da
invalidità specifica, indipendentemente dal tempo per il quale
abbiano esercitato la professione.
L'articolo 15 istituisce gli assegni di reversibilità a favore
degli aventi diritto in caso di morte del titolare dell'assegno di
anzianità o di invalidità permanente e degli iscritti all'Unione
Valdostana guide di alta montagna.
L'articolo 18 prevede i contributi finanziari da parte della
Regione a favore dell'Unione valdostana guide di alta montagna in
misura non superiore all'ottanta percento delle spese totali di
funzionamento e dell'importo dei premi relativi alle polizze di
assicurazione.
Inoltre la Regione assume a proprio carico le spese per
l'organizzazione e l'attuazione dei corsi ed esami per aspiranti
guide, nonché dei corsi di aggiornamento e perfezionamento
organizzati dall'Unione valdostana guide di alta montagna.
Infine eroga un contributo annuo all'Ente Soccorso Alpino
Valdostano a pareggio del bilancio relativo all'organizzazione e
allo svolgimento del servizio di soccorso alpino, nonché un
corrispettivo annuo da determinarsi sulla base della
convenzione.
Attraverso gli anni la suddetta legge ha subito diverse
modifiche e precisamente con le seguenti leggi regionali:
- 8 maggio 1979, n. 29
- 31 maggio 1983, n. 39 (vedi articolo 11)
- 21 dicembre 1984, n. 70
- 18 dicembre 1987, n. 104 (vedi articolo 1)
- 5 aprile 1989, n. 22.
Vorrei pregare il Presidente del Consiglio di adoperarsi
fattivamente affinché i due volumi relativi al Codice della Regione
della Valle d'Aosta siano aggiornati perché l'aggiornamento è fermo
al 31 dicembre 1986.
Nella qualità di relatore del presente disegno di legge mi sono
imbattuto in notevoli difficoltà per il reperimento di otto leggi
che si riferiscono all'oggetto in discussione, tra le quali tre
riguardano rifinanziamenti.
Limitatamente all'oggetto del disegno di legge n. 340 e cioè
l'aumento dell'importo degli assegni a favore delle guide,
aspiranti guide alpine e loro superstiti, voglio ricordare che il
primo aumento risale al 1983 (legge regionale 31 maggio 1983, n.
39, articolo 11) con l'importo a £ 1.500.000. Il secondo aumento
risale al 1987 (legge regionale 18 dicembre 1987, n. 104, articolo
1) con l'importo di £ 2.000.000.
L'articolo 1 del disegno di legge n. 340 intende portare un
aumento di £ 600.000 annue lorde ai suddetti assegni in
considerazione della perdita di valore della moneta, a seguito del
processo inflattivo in corso.
La spesa complessiva per il 1991 ammonta a 65 milioni di lire e
la copertura è assicurata utilizzando i fondi accantonati sul
capitolo 67030 del bilancio di previsione dell'esercizio in
corso.
Vorrei pregare il Presidente di accettare l'emendamento
all'articolo 2: dopo il comma 2 è aggiunto il seguente comma:
"3. In deroga all'articolo 44. comma 5 della legge regionale
27 dicembre I989, n. 90. sono autorizzate le variazioni di bilancio
indicate all'articolo 2".
Presidente
E' aperta la discussione generale. Ha
chiesto di parlare il Consigliere Riccarand, ne ha facoltà.
Riccarand (VA)
Anche qui si va a prelevare sullo
stesso fondo globale riguardante sempre questo Ostello per la
Gioventù, che era stato inserito nel fondo globale. Un po' con
questa legge, un po' con quella precedente, è stata portata via
tutta la dotazione su questo fondo.
Quindi non posso che confermare le valutazioni critiche su
questa tecnica finanziaria, che già avevo espresso sulla precedente
legge, e ribadire un voto contrario.
Presidente
Dichiaro chiusa la discussione
generale. Si passa all'esame dell'articolato. Do lettura
dell'articolo 1 e lo pongo in votazione.
Articolo 1 1. A decorrere dall'esercizio finanziario 1991
l'ammontare degli assegni di anzianità e invalidità a favore delle
guide e aspiranti guide alpine, di cui alla legge regionale 11
agosto 1975, n. 39, e successive modificazioni e integrazioni, é
stabilito in annue lire 2.600.000. Il medesimo importo costituisce
la base di determinazione, ai sensi di legge, degli assegni di
reversibilità.
Esito della votazione:
Presenti: 29
Votanti: 29
Favorevoli: 28
Contrari: 1
Il Consiglio approva.
Presidente
Do lettura dell'articolo 2.
Articolo 2 1. L'onere derivante dall'applicazione della
presente legge, valutato in annue lire 65.000.000, graverà sul
capitolo 64360 del bilancio preventivo della Regione per l'anno
1991 e sul corrispondente capitolo di spesa per gli anni
successivi.
2. Alla copertura dell'onere di cui al comma uno si provvede,
per gli anni 1991/1993, mediante utilizzo per pari importo degli
stanziamenti iscritti al capitolo 67030 del bilancio annuale per
l'anno finanziario 1991 e pluriennale 1991/1993, a valere sugli
accantonamenti previsti all'allegato n. 8 al bilancio stesso,
concernente "Ostello per la gioventù" (Area d'intervento settoriale
settore della politica sociale - E 1.3.) della parte spese del
bilancio di previsione della Regione per l'anno 1991; su detto
accantonamento rimane a disposizione la minor somma di lire
135.000.000.
All'articolo 2 vi è l'emendamento presentato dall'Assessore
Lavoyer, che recita:
Emendamento 3. In deroga all'articolo 44. comma 5 della legge
regionale 27 dicembre I989, n. 90. sono autorizzate le variazioni
di bilancio indicate all'articolo 2.
Lo pongo in votazione.
Esito della votazione:
Presenti: 28
Votanti: 18
Favorevoli: 17
Contrari: 1
Astenuti: 10 (Agnesod, Andrione, Faval, Lanivi, Louvin, Marcoz,
Mostacchi, Perrin, Stévenin e Voyat)
Il Consiglio approva.
Pongo in votazione l'articolo 2 nel testo così modificato:
Articolo 2 1. L'onere derivante dall'applicazione della
presente legge, valutato in annue lire 65.000.000, graverà sul
capitolo 64360 del bilancio preventivo della Regione per l'anno
1991 e sul corrispondente capitolo di spesa per gli anni
successivi.
2. Alla copertura dell'onere di cui al comma uno si provvede,
per gli anni 1991/1993, mediante utilizzo per pari importo degli
stanziamenti iscritti al capitolo 67030 del bilancio annuale per
l'anno finanziario 1991 e pluriennale 1991/1993, a valere sugli
accantonamenti previsti all'allegato n. 8 al bilancio stesso,
concernente "Ostello per la gioventù" (Area d'intervento settoriale
settore della politica sociale - E 1.3.) della parte spese del
bilancio di previsione della Regione per l'anno 1991; su detto
accantonamento rimane a disposizione la minor somma di lire
135.000.000.
3. In deroga all'articolo 44 comma 5. della legge regionale 27
dicembre 1989 n. 90, sono autorizzate le variazioni di bilancio
indicate all'articolo 3.
Esito della votazione:
Presenti: 28
Votanti: 28
Favorevoli: 27
Contrari: 1
Il Consiglio approva.
Presidente
Do lettura dell'articolo 3 e lo pongo
in votazione.
Articolo 3 1. Alla parte spesa del bilancio di previsione per
l'anno finanziario 1991 sono apportate le seguenti variazioni in
termini di competenza e di cassa:
a) in diminuzione:
cap. 67030 "Fondo globale per il finanziamento di spese di
investimento"
lire 65.000.000
b) in aumento:
cap. 64360"Spese per la concessione di assegni di anzianità,
invalidità e reversibilità a favore di guide e loro superstiti.
Legge regionale 11 agosto 1975, n. 39, articolo 12 e 18, lett.
d).
Legge regionale 8 maggio 1979, n. 29, articolo 14, comma
due.
Legge regionale 22 marzo 1983, n.12, articolo 3.
Legge regionale 31 maggio 1983, n. 39, articolo 6 e 12.
Legge regionale 21 dicembre 1984, n. 70, articolo 15.
Legge regionale 8 giugno 1987, n. 46.
Legge regionale 18 dicembre 1987, n. 104.
Legge regionale 10 maggio 1988, n. 32.
Legge regionale 5 aprile 1989, n. 22.
Legge regionale , n. "
lire 65.000.000
Esito della votazione:
Presenti: 28
Votanti: 28
Favorevoli: 27
Contrari: 1
Il Consiglio approva.
Presidente
Do lettura dell'articolo 4 e lo pongo in
votazione.
Articolo 4 1. La presente legge é dichiarata urgente, ai
sensi del comma tre dell'ar-ticolo 31 dello Statuto speciale ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Esito della votazione:
Presenti: 28
Votanti: 28
Favorevoli: 27
Contrari: 1
Il Consiglio approva.
Presidente
Pongo in votazione la legge nel suo
complesso:
Esito della votazione:
Presenti: 28
Votanti: 28
Favorevoli: 27
Contrari: 1
Il Consiglio approva.
