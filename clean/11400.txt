Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2453 del 24 luglio 1991 - Resoconto
OGGETTO N. 2453/IX Proposta di regolamento: "Modificazioni ed
integrazioni al regolamento regionale 23 dicembre 1989, n. 2,
concernente: Norme per la concessione di mutui ad interesse
agevolato a favore di privati nel settore dell'edilizia
residenziale".
Presidente
Ha chiesto di parlare il relatore,
Consigliere Chenuil, ne ha facoltà.
Chenuil (PCI-PDS)
Con questo provvedimento si ritiene
di apportare delle modifiche ed integrazioni al regolamento del 23
dicembre 89, per adeguarlo alle rinnovate esigenze dei richiedenti.
Le modifiche sono le seguenti:
Articolo 1: Il limite massimo di reddito riferito al nucleo
familiare per la concessione dei finanziamenti è stato elevato per
il biennio 1991/1992 a lire 50 milioni, prima era di 35
milioni.
Articolo 2: L'importo del mutuo è stato elevato a lire 100
milioni, mentre prima era di 80 milioni.
Articolo 3: Modifica le fasce di reddito per la determinazione
del tasso di interesse:
- fino a 30 milioni il 30 per cento (prima questa fascia si
limitava a 21 milioni);
- da 30 a 40 milioni il 50 per cento;
- da 40 a 50 milioni il 70 per cento.
Naturalmente queste percentuali sono riferite al tasso fissato
dal Ministero del Tesoro.
Articolo 4:
comma 1 - inserisce nel reddito le pensioni di qualsiasi
natura;
comma 2 - regola il diritto per l'ammissione ai benefici di
legge ai cittadini appartenenti alla CEE e per gli
extracomunitari;
comma 3 - si è elevato il tetto del reddito del nucleo familiare
a 50 milioni, mentre rimane invariato il limite minimo a 12
milioni.
Articolo 5:
comma 1 - dalla data di presentazione del compromesso il tempo
utile è di due anni per presentare la denuncia catastale al Nuovo
Catasto Edilizio Urbano e la richiesta di abitabilità al
comune;
comma 2 - sono ammessi a mutuo acquisti di alloggi non di nuova
costruzione, purché siano svincolati e disponibili prima della data
di stipulazione del contratto.
Per gli alloggi direttamente occupati dai proprietari la
disponibilità deve essere data entro due anni dalla data di
stipulazione del compromesso depositato in Regione;
comma 3 - sono escluse da mutuo abitazioni di lusso indicate con
decreto del Ministro dei Lavori Pubblici e quelle accatastate di
tipo rurale;
comma 4 - esclude il diritto al mutuo per le domande che
prevedono atti di compravendita fra parenti ed affini di primo
grado, tale disposizione non si applica ai coniugi in possesso di
sentenza di divorzio; prima era solo prevista la separazione
legale.
Articolo 6 - Si aggiunge al comma 2 dell'articolo 21 del
regolamento n. 2/89 che l'estinzione anticipata deve essere
preventivamente autorizzata con provvedimento della Giunta
regionale.
Articolo 7 - Il comma 5 dell'articolo 23 del regolamento n. 2/89
stabiliva che se dalla data della stipulazione del mutuo alla data
di ultimazione lavori trascorrevano più di 48 mesi, il mutuo veniva
revocato, con conseguente richiesta di restituzione delle eventuali
somme erogate.
Con il presente articolo si propone di abrogare la revoca ma di
passare dal tasso agevolato al tasso di riferimento sulle
erogazioni effettuate fino alla presentazione del certificato di
ultimazione lavori. Queste norme valgono anche per le pratiche
relative ai semestri precedenti ed in fase di scadenza.
Articolo 8 - Richiesta documenti. La novità è costituita
dall'atto notorio attestante l'assenza di vincoli di parentela
stabiliti dal quinto comma dell'articolo 14.
Articolo 9 - Affida il compito alla commissione regionale, oltre
alle competenze indicate dal comma precedente, di esaminare casi
particolari e propone alla Giunta regionale possibili
soluzioni.
Invito il Presidente ad aprire la discussione generale.
Presidente
E' aperta la discussione generale. Ha
chiesto di parlare il Consigliere Agnesod, ne ha facoltà.
Agnesod (UV)
A propos du règlement que nous sommes en
train d'analyser, je voudrais faire une observation à l'égard du
minimum de douze millions.
Il s'agit d'une limite plus que raisonnable pour quelconque
normale activité; il y a quand même quelques conditions
particulières qui ne nous donnent pas la possibilité de rester dans
ces limites. Un des cas particuliers, sur lesquels je demande qu'on
puisse faire une dérogation et ouvrir un débat, c'est celui des
personnes qui se trouvent en chômage technique.
Ces travailleurs gagnent sur la base minimale prévue par le
chômage technique plus de douze millions par ans; mais le problème
se pose parce que les payements qui arrivent de la part de l'INPS
ont une échéance irrégulière, ils arrivent chaque 7-8-9 mois. Alors
on peut y avoir, et c'est le cas concret des travailleurs ex Ilssa
Viola, pour l'année 1990, qu'ils ont eu un seul payement dans cette
année d'environ neuf millions, l'autre tranche a été payée au mois
de janvier 1991. Certainement ils ne peuvent pas dénoncer ce
dernier payement sur la même déclaration des impôts.
Pour résoudre ces cas particuliers il faudrait ajouter que
seulement pour ces travailleurs, à la suite d'une déclaration de
condition de chômeurs techniques, rendue par l'Institut INPS, on
peut considérer, avec la redevance de l'année, aussi les sommes
signées sur le cadre à comptabilité séparée qui se réfèrent au
total en arrière payé par l'INPS hors de l'année en question, mais
dues pour cette même année spécifique.
Presidente
Ha chiesto di parlare il Consigliere
Voyat, ne ha facoltà.
Voyat (UV)
Solo per dire che questi sono
emendamenti che erano già stati discussi anche all'interno della
commissione e che si ritenevano almeno in parte (questione
dell'età, presentazione della documentazione definita e tipo di
reddito per accedere ai mutui) degli emendamenti necessari, visti
anche i casi che in passato avevamo dovuto discutere. Ce ne sono
altri: quello dell'aumento del tetto massimo e del reddito, che non
erano stati decisi in commissione, ma che comunque erano stati
esaminati.
Per noi in linea di massima questo può andare bene, salvo altri
casi da vedere se non subito anche in particolare, o trovare delle
soluzioni per il problema dei cassa integrati, come diceva il
Consigliere Agnesod adesso.
Ritengo comunque che sarà fondamentale al più presto di poter
discutere del problema della legge per la prima casa, la legge 76,
in questo Consiglio, per un discorso generale e di fondo. Infatti,
se andiamo ad analizzare l'effetto della legge 76, vediamo che al
primo semestre 1989 sono stati erogati oltre 3000 mutui; altri sono
da erogare per il secondo semestre 1989, per l'anno 1990 e, con la
riunione del 31 luglio, per il primo semestre 1991, dove si
supereranno i 4000 mutui per la prima casa dal momento della
entrata in vigore della legge.
E' evidente che, se in Valle d'Aosta, secondo quella che può
essere la media, su 115mila abitanti ci possono essere circa 40mila
nuclei familiari, noi abbiamo erogato il dieci per cento di mutui
di prima casa ai nuclei esistenti in Valle d'Aosta. Ritengo che
bisognerà per il futuro vedere e controllare meglio; so che non è
facile, ma bisognerà cercare di stoppare soprattutto quei casi (che
si possono verificare) dei profittatori, perché purtroppo fatta la
legge, a volte si trova l'inganno. Ci può essere il caso di un
giovane che ottiene il mutuo per la prima casa, quando poi i
genitori sono proprietari di più appartamenti; socialmente non è
giusto, ma giuridicamente non è facile andare a controllare.
Come dicevo, bisognerà fare una discussione generale,
soprattutto riteniamo che debba essere vista una certa quota annua
da destinare alla prima casa, senza andare ad esaurimento di tutte
le domande presentate, visto il successo che ha avuto questa legge
finora: oltre 4000 mutui con quelli che andremo ad esaminare, fra
erogati, in via di erogazione e quelli che potranno essere erogati
al più presto, visto anche i finanziamenti che per questa legge
sono stati previsti.
Un altro discorso che dovrà essere fatto è quello di incentivare
le ristrutturazioni, perché ritengo che il recupero di volumetrie
esistenti è l'indirizzo da seguire; così come anche con indirizzi
dati in passato con leggi che sono ora gestite dall'Assessorato al
Turismo, si deve incentivare e si deve recuperare l'esistente prima
di andare a costruire nuove case.
Per quanto mi riguarda personalmente, niente di fondamentale da
contestare a questo regolamento, dicendo che non possiamo forse
pretendere che sia perfetto, in quanto come dicevo ogni volta che
si modifica il regolamento, poi in commissione si presentano casi
nuovi, necessità di aggiornarlo.
Ritengo comunque fondamentale che al più presto ci si possa
presentare qui in Consiglio e fare una discussione generale sulla
questione abitativa in Valle. Oggi ripeto abbiamo già erogato o
abbiamo in via di erogazione oltre 4000 mutui per la prima casa in
Valle d'Aosta a partire dal 1985.
Presidente
Ha chiesto di parlare l'Assessore ai
Lavori Pubblici Martin, ne ha facoltà.
Martin (ADP)
Ringrazio anzitutto i colleghi che
fanno parte con me della commissione esaminatrice dei mutui prima
casa, che hanno dato la possibilità riunendosi diverse volte,
discutendo su questo argomento, di presentare oggi in consiglio la
modifica a questo regolamento.
Come diceva il Consigliere Voyat, purtroppo si presentano sempre
casi nuovi, non sempre sono contemplati nel regolamento in vigore e
prevedo che anche con queste modifiche avremo ancora delle lacune,
nel senso che ci saranno ancora casi non contemplati. Mi pare però
di poter dire che la commissione fino ad oggi si è sempre
comportata con molta serietà, cercando di andare nel senso di
favorire al massimo l'accensione di questi mutui, e naturalmente
cercando anche di limitare quelli che possono essere alcuni casi
che si sono verificati di speculazione di questa legge.
I mutui erogati fino al 31 dicembre 1990 sono 2900, a questi
sono ancora da aggiungere i mutui del primo semestre del 1991, che
penso fra non molto la commissione esaminerà, e questo ha
significato un esborso da parte della Regione di circa 203
miliardi. Quindi, come qualcuno ha già detto, si tratta di una
legge che ha avuto successo, una legge che ha permesso a molte
famiglie valdostane di diventare proprietarie della prima casa.
E' una legge che si sta modificando nel tempo: abbiamo assistito
ad un grande successo dell'acquisto a scapito della
ristrutturazione e della costruzione; mi pare di poter dire che
negli ultimi tempi, pur prevalendo ancora l'acquisto dell'alloggio,
stanno aumentando fortunatamente le pratiche di ristrutturazione di
vecchie abitazioni.
E' una legge che ha avuto successo perché le pratiche visionate
a tutto il 31 dicembre 90 da parte della commissione sono state
circa 6800 (6827 per l'esattezza); naturalmente non tutte queste
sono andate a buon fine, perché molti hanno rinunciato, molte non
avevano i requisiti richiesti e quelle ammesse a tutto il 1990 sono
state 3758; poi alcune di queste si sono perse per strada per
rinuncia di coloro che avevano fatto il mutuo.
Mi pare quindi che il regolamento che andiamo ad approvare oggi
sia di fondamentale importanza per poter dare un valido strumento
alla commissione per esaminare queste pratiche di mutuo.
Devo ancora purtroppo presentare due emendamenti, che chiamerei
emendamenti tecnici, perché quando la legge è stata presentata si
pensava che potesse essere approvata dal Consiglio prima della
scadenza del primo semestre; questo non è successo, pertanto devo
presentare due emendamenti che ho definito tecnici perché legati
appunto ai tempi di approvazione.
Il primo emendamento riguarda l'articolo 7, comma II, dove si
diceva che erano soggette a disposizioni previste dal quinto comma
dell'articolo 23 anche le pratiche relative ai semestri precedenti
ed in fase di scadenza. Evidentemente le parole "ed in fase di
scadenza" non hanno più senso, perché il semestre si è chiuso e
quindi bisognerebbe mettere un punto dopo le parole "semestri
precedenti".
Il secondo emendamento riguarda l'articolo 10, che è quello che
prevede l'applicazione di questa legge, dove anche qui si faceva
riferimento ad alcune norme che sarebbero entrate in vigore
all'atto della pubblicazione del presente regolamento, che si
pensava potesse essere approvato prima del mese di luglio. Anche
questo non ha più senso, pertanto propongo che l'articolo 10 venga
così sostituito: "Le norme del presente regolamento, modificative
del regolamento n. 2/89, trovano applicazione a partire dal secondo
semestre 1991".
Con la presentazione di questi due emendamenti spero che il
Consiglio regionale voglia approvare le modifiche di questo
regolamento, in modo da permettere alla commissione che esamina
queste pratiche di dotarsi di uno strumento più efficace, che lei
stessa ha ritenuto di dover proporre al Consiglio regionale.
Presidente
Ha chiesto di parlare il Consigliere
Rollandin, ne ha facoltà.
Rollandin (UV)
Le fait d'augmenter l'emprunt de 80
millions à 100 millions de lires peut être justifié, d'une part,
par rapport à ce qui s'est passé, d'autre part présente un risque:
que, comme il s'est vérifié pour les contributions au moment des
interventions pour les loses et cetera, on augmente l'emprunt et
malheureusement ça augmente le prix des logements. C'est un risque
réel que l'Assesseur connaît et beaucoup de Conseillers savent très
bien. Très souvent au lieu d'aider la population, on va aider les
différents entrepreneurs, ce qui peut être compréhensible, mais je
crois que la finalité de cette loi était en principe de donner une
aide supplémentaire aux personnes qui veulent avoir une maison.
Je dis ça, car malheureusement très souvent il arrive que le
jour après l'approbation, ce qui hier coûtait 80 aujourd'hui ça
coûte 100. A cet égard je voulais demander si par hasard on avait
fait des calculs sur la retombée du point de vue de l'intervention
financière par rapport aux frais de l'Administration régionale. On
me répondra peut-être que c'est très simple, il suffit de
multiplier les vingt millions de lires qui vont s'ajouter pour les
requêtes qui se poseront pour le deuxième semestre, si j'ai bien
compris. Je ne sais pas combien elles sont, c'est là la raison de
cette requête que je pose, compte tenu du fait qu'ici il n'y a pas
d'interventions financières, compte tenu que c'est un règlement,
ici on dit comment on peut intervenir. Je pose tout de même la
question, car il faudrait prévoir une augmentation des
disponibilités financières au moment où on va régler dans son
ensemble.
Voilà, c'est un tracas que je veux dire ici au Conseil, compte
tenu de l'intervention importante qu'on va faire aujourd'hui.
En même temps je voudrais demander un renseignement à
l'Assesseur, à propos de ce qui est de la modification faite à
l'article 4, là où on dit: "La lettera a) del comma due
dell'articolo 12 è così sostituita: a) di essere cittadini italiani
o di uno stato appartenente alla comunità economica europea; il
cittadino extracomunitario è ammesso ai benefici di legge soltanto
se tale diritto è riconosciuto in condizioni di reciprocità, da
convenzioni o trattati internazionali". Je crois que le problème
des extra-communautaires se pose; si j'ai bien saisi, et mon
collègue m'a dit qu'il avait déjà posé le problème en commission,
il ne s'agirait que pour les états qui ont une situation de
réciprocité, c'est-à-dire si c'est reconnue pour les citoyens
italiens (par conséquent valdôtains) la même possibilité dans les
pays concernés, dans le cas plus spécifique les Etats-Unis, si j'ai
bien saisi.
Les problèmes ne se poseront pas pour les américains qui
viennent en Vallée d'Aoste, tandis qu'ils se posent pour les
extra-communautaires; alors la requête est très simple. Avec cette
formulation on donne un peu le sens qu'on puisse aider les
extra-communautaires, au contraire, compte tenu que ni les pays
africains ni les pays de l'Est ont ces conventions, je doute qu'il
y ait quelqu'un qui puisse jouir de cette possibilité.
Le problème tout de même doit être réglé de façon différente,
par conséquent, en revenant sur le problème du logement, je
voudrais rappeler au Conseil qu'il a été l'objet d'une commission
et d'un rapport fait dans cette salle, avec l'engagement de
reprendre le discours, surtout en revenant aux observations des MM.
Voyat et Martin, qui ont déjà mis l'accent sur le thème concret,
c'est-à-dire le problème de réaménager l'existant plutôt que
d'augmenter les nouvelles bâtisses.
Dans le passé on avait mis des barèmes qui régulièrement n'ont
pas été respectés pour des raisons pratiques, et je crois
qu'aujourd'hui c'est la même chose: on ne peut pas dire non à tous
ceux qui vont faire la requête, même si on avait mis en principe le
40 pour cent pour réaménager, mais les requêtes n'étaient que le
12-18 pour cent à ce moment, un pourcentage très réduit par rapport
à celui concernant l'achat de nouvelles bâtisses. Alors ce serait
important de reprendre dans son ensemble le discours logement, pour
voir surtout de résoudre la situation de la ville d'Aoste, qui est
dramatique.
Là le problème se pose soit pour ceux qui depuis des années
attendent une solution, soit pour le cas qui se poseront face à des
requêtes nouvelles. J'inviterais la Junte à reprendre cette
enquête, ou quand même, compte tenu de la disponibilité que mon
collègue avait donnée à son temps, de revoir ce thème afin de
donner des indications à l'Administration régionale.
Je crois qu'aujourd'hui ce n'est pas le cas de faire tout le
discours des logements, car ce n'est que l'approbation de
modifications d'un règlement; je veux tout de même solliciter
l'attentions sur ce thème qui n'est pas encore résolu. On dit à
l'article 5: "E' altresì ammissibile a finanziamento l'acquisto di
un alloggio non di nuova costruzione, con una superficie utile
residenziale non superiore a centociquanta metri quadrati"; c'est
possible, mais ça fait un logement normal, tandis qu'il y a
l'exigence de réaménager de petits logements et non pas de
logements énormes.
Tout de même l'engagement est de revenir sur cet argument dans
le plus bref délai, afin de pouvoir achever un débat sérieux sur
l'ensemble de la matière.
Presidente
Ha chiesto di parlare il Consigliere
Voyat, ne ha facoltà.
Voyat (UV)
Mi trovo d'accordo sulla discussione
che è già iniziata; l'unica cosa che volevo chiedere all'Assessore
sono i dati che mi leggeva prima, perché non quadrano molto con i
miei, anche se i miei datano indietro nel tempo.
A me risultano già finanziati con delibera del 26 gennaio 1990,
2721 mutui; ritengo che a partire dai mesi di aprile, maggio 1990
per arrivare a tutt'oggi ce ne siano stati altri, quindi credo che
si superi abbondantemente la cifra che mi leggeva l'Assessore.
Gli chiederei comunque di fornirmi i dati per vedere dove sono
gli errori e per andare poi ad analizzarli. Analisi che dovrà
essere fatta, come diceva giustamente il Consigliere Rollandin,
anche sui tipi di erogazione, cioè acquisti, nuove costruzioni e
ristrutturazioni, perché la questione degli acquisti ha
inflazionato il mercato, è evidente.
Mi ricordo le discussioni che facevamo con Fosson, il quale mi
diceva che il mercato degli alloggi ad Aosta e nei grandi centri
era inflazionato proprio per il fatto che c'era il mutuo: la gente
con la speranza di prendere il mutuo non faceva più il calcolo
economico e spendeva anche di più pur di acquistare l'alloggio.
Evidentemente, poiché la necessità aguzza l'ingegno, se un domani
si vanno a restringere gli acquisti, visto che l'incentivazione di
nuove costruzioni era necessaria in quel periodo perché c'erano
problemi economici delle imprese e si doveva cercare di sostenere
il campo economico delle costruzioni, oltre al problema
fondamentale di avere a disposizione degli alloggi, dicevo che
forse con una certa restrizione si può aiutare a trovare delle
soluzioni per il recupero dei vari centri storici. Penso che questa
sia la soluzione ottimale: recuperare i centri storici vuol dire
avere a disposizione alloggi e inoltre comporta il vantaggio di
recuperare delle zone esistenti con un intervento, quindi, a
carattere economico e sociale.
Dicevo prima che a quello che diceva il Consigliere Agnesod per
i cassaintegrati non ci avevo pensato, credo che comunque sia utile
e necessario porre l'accento e l'attenzione su una categoria già di
per sè provata ed in difficoltà, quindi vedere di tenerlo in
considerazione.
Presidente
Ha chiesto di parlare l'Assessore ai
Lavori Pubblici Martin, ne ha facoltà.
Martin (ADP)
Mi erano state chieste alcune
delucidazioni.
Penso che non sia il caso oggi di fare il discorso sulla
politica della casa, perché ci porterebbe molto lontano; comunque
avremo l'occasione per farlo anche perché sulla base di quello
studio che aveva effettuato la seconda Commissione in precedenza,
l'Assessorato sta predisponendo la revisione della legge
sull'Istituto Autonomo Case Popolari, per cui penso che per la
ripresa dei lavori questa legge sarà pronta, verrà in commissione e
in quella sede potremo affrontare un dibattito su questo importante
problema.
Le modifiche che abbiamo apportato a questo regolamento, come i
commissari che fanno parte con me della commissione sanno, sono
modifiche più che altro pratiche: ci sono dei casi che a volte ci
trovano impreparati a poter seguire e ci siamo resi conto che in
alcuni punti il regolamento era carente. Quindi anche la modifica
che suggeriva il Consigliere Agnesod è una cosa che certamente va
tenuta in considerazione, a mio avviso potrebbe rientrare in quei
casi non previsti specificamente dal regolamento, ma che quasi
sempre ci troviamo ad affrontare e che potrebbero essere affrontati
dalla commissione con quel comma che è stato aggiunto in un
articolo verso la fine del regolamento. Ripeto, sono state
apportate solo quelle modifiche che si riteneva di dover apportare
per poter avere uno svolgimento migliore dei lavori in
Commissione.
Condivido il discorso che ha fatto il Consigliere Rollandin
sull'eventualità che l'aumento del mutuo, che è un aumento dovuto
praticamente all'inflazione che c'è stata in questi anni e nulla di
più, possa non andare interamente a beneficio di coloro che invece
dovrebbero beneficiare di questa legge, e possa invece andare a
beneficio di altre categorie, che sono quelle che poi costruiscono
queste case.
E' un rischio reale, lo abbiamo notato anche quando è nata
questa legge; come tutti ricorderanno, eravamo in un periodo in cui
l'edilizia era completamente paralizzata e poi per fortuna, perché
evidentemente il settore edilizio è un settore economico molto
importante che attira altri investimenti, è ripartita grazie a
questi investimenti della Regione, ma è anche vero che i costi
delle case sono lievitati verso l'alto. Quindi questo è un rischio
reale, bisognerà studiare dei meccanismi per cui si possano magari
fare delle convenzioni di un certo tipo, in modo che si possa
legare il costo dell'abitazione al mutuo che andiamo ad erogare.
Sono però cose che vanno studiate e non sono di semplice
applicazione.
Ho l'impressione, da un conto velocissimo che ho fatto, che
questa modifica che proponiamo oggi significhi, per le pratiche che
verranno presentate nel secondo semestre, un maggior costo di circa
cinque miliardi, perché le pratiche che normalmente vengono
presentate nel semestre sono circa 500; sulla base dell'esperienza
abbiamo visto che solamente il 50 per cento arriva fino in fondo
alla trafila burocratica, quindi possiamo considerare 250 pratiche
ammesse per ogni semestre, e 250 pratiche per venti milioni di
lire, se i calcoli non sono sbagliati, sono cinque miliardi. Questo
dovrebbe essere grosso modo il costo.
Il recupero è ancora molto basso rispetto al totale dei mutui
ammessi, perché, al di là delle cifre che non combinano con quelle
del Consigliere Voyat (può darsi che le sue si riferiscano a
pratiche completamente erogate, le mie invece no, ma non è un
problema, in quanto le cifre possiamo discuterle), le percentuali
sull'acquisto sono ancora molto alte: l'acquisto è circa il
settanta percento del complessivo dei mutui erogati, mentre la
costruzione ed il recupero che praticamente si pareggiano sono
circa sul quindici percento ognuno.
Devo tuttavia dire che negli ultimi tempi abbiamo visto con
soddisfazione un aumento del recupero a favore della nuova
costruzione oppure dell'acquisto degli alloggi, che è pur sempre
una nuova costruzione.
Per quanto riguarda il discorso dei cittadini extracomunitari,
in effetti non abbiamo fatto nessuna modifica rispetto al
regolamento vecchio; questo non vuol dire che il discorso non
esista. Penso anch'io che, a meno che non si voglia andare in
vacanza in certi paesi, ci sia la possibilità di costruire la casa
in certi paesi, queste cose servano più a quelli che verranno in
casa nostra piuttosto che agli italiani che vanno all'estero.
Però al di là di questo, la dizione è la stessa di prima, nel
senso che prima si parlava di essere cittadini italiani, adesso
abbiamo aggiunto la parola "di uno stato appartenente alla CEE",
perché questo fa parte di accordi a livello nazionale con le leggi
dello stato.
Il cittadino che prima era chiamato straniero, adesso è stato
chiamato extracomunitario, ma in sostanza è la stessa cosa. Si è
ripetuto il concetto che questo cittadino può essere ammesso ai
benefici di questa legge soltanto se la stessa condizione è
riconosciuta da quegli stati verso i cittadini italiani, cosa poco
probabile. Quindi nella sostanza non è cambiato nulla rispetto a
prima, è cambiata questa dizione.
Per quanto riguarda invece l'altra domanda sulle case dei 150
mq., non è stata apportata nessuna modifica, ma ricordo che già
precedentemente avevamo stabilito di fissare in 150 mq le case non
di nuova costruzione evidentemente, perché si erano verificati dei
casi, soprattutto in alcuni centri storici, che avevano richiesto
di essere ammesse al mutuo per la ristrutturazione, ma che erano
molto grandi; si era pensato che fosse giusto dare la possibilità
di non smembrare questi appartamenti di case molto vecchie che
superavano la norma dei 120 mq. Questo però vale solo per le case
non di nuova costruzione, perché per le altre ci si ferma ai 120 mq
come era previsto nel regolamento precedente.
Con queste risposte e con le considerazioni che abbiamo fatto e
che praticamente sono all'unisono, nel senso che condividiamo
queste considerazioni che abbiamo fatto, con l'impegno che quanto
prima si possa fare una discussione sulla politica più in generale
della casa nella nostra Regione ed anche sulla valutazione di cosa
questa legge abbia rappresentato per l'economia valdostana (cosa
che onestamente in questo momento non sarei in grado di dire con
esattezza), con queste premesse direi che il Consiglio può
approvare questo regolamento, trattandosi di una modifica di un
regolamento precedente e trattandosi soprattutto di modifiche che
aiuteranno la commissione a svolgere meglio il suo lavoro.
Presidente
Ha chiesto di parlare il Consigliere
Agnesod, ne ha facoltà.
Agnesod (UV)
Proponevo un emendamento da
inserire... come? Compito della commissione? Però c'è il discorso
di dare una regolamentazione, avevo pensato di aggiungere un tipo
di emendamento di questo genere: "Per questi casi particolari
occorre presentare, ai fini della determinazione del reddito,
modello 740, 101, 201 o altri modelli fiscali attestanti il reddito
percepito nell'arco dell'anno precedente o nell'anno della
richiesta di mutuo, sempre che tali redditi diano garanzia di
continuità".
Parlando con il relatore, qui è venuto fuori anche il problema
del servizio militare, di quelli che l'anno precedente sono in
servizio militare, che lavoravano l'anno prima, lavorano l'anno
successivo il servizio militare, presentano domanda di mutuo e si
trovano a non avere i requisiti in quanto per l'anno precedente non
hanno la documentazione del limite di reddito dei dodici milioni.
In questo caso potrebbe essere superato anche per questi
richiedenti.
Presidente
Ha chiesto di parlare il Consigliere
Chenuil, ne ha facoltà.
Chenuil (PCI-PDS)
Questo è un problema reale,
chiedo se è possibile inserire questo discorso: con casi
particolari che tengano conto dei redditi percepiti in modo
continuativo nell'anno precedente o nell'anno in corso,
documentabili con buste paga o dichiarazioni del datore di lavoro
di un rapporto a livello continuativo.
Specialmente i giovani che vogliono ristrutturare o fare una
abitazione nuova, sono tagliati fuori e devono aspettare due anni
per avere questo mutuo.
Se uno ha un rapporto di lavoro continuativo, l'ha avuto magari
nel 1990, nel 1991 ha fatto il servizio militare, per cui nel 1992
non può presentare la richiesta. Cioè se questo è implicito
nell'articolo 9 di questo nuovo regolamento mi sta bene, altrimenti
un discorso del genere sarebbe utile inserirlo.
Presidente
E' stato presentato un emendamento
concordato fra il Consigliere relatore Chenuil e il Consigliere
Agnesod. L'emendamento recita:
Emendamento all'articolo 9 dopo le parole "esecutive"
aggiungere: "Per questi casi occorre presentare, ai fini della
determinazione del reddito, il modello 740, 101, 201 o altri
modelli fiscali attestanti il reddito percepito nell'arco dell'anno
precedente o nell'anno della richiesta di mutuo, sempre che tali
redditi diano garanzia di continuità".
Dichiaro chiusa la discussione generale. Si passa all'esame
dell'articolato. Do lettura dell'articolo 1:
Articolo 1 (Modificazioni dell'articolo 6 del regolamento
regionale 23 dicembre 1989, n. 2).
1. Il comma uno dell'articolo 6 del regolamento regionale 23
dicembre 1989 n. 2 "Norme per la concessione di mutui ad interesse
agevolato a favore dei privati nel settore dell'edilizia
residenziale" è così sostituito:
"1. Il limite massimo di reddito riferito al nucleo familiare,
per la concessione dei finanziamenti, è fissato per il biennio
1991-92 in lire 50.000.000; tale reddito è pari alla somma del
reddito imponibile di ciascun componente il nucleo familiare,
conseguito l'anno precedente a quello di presentazione della
domanda di mutuo.
Pongo in votazione l'articolo 1:
Esito della votazione
Presenti, votanti e favorevoli: 30
Il Consiglio approva all'unanimità
Presidente
Do lettura dell'articolo 2:
Articolo 2 (Modificazioni dell'articolo 7)
1. Il comma tre dell'articolo 7 del regolamento regionale 2/89 è
così sostituito:
"3. L'importo del mutuo non potrà in ogni caso superare il
limite massimo di lire 100.000.000 per il biennio 1991-92; a
decorrere dall'anno 1993 il finanziamento massimo concedibile sarà
oggetto di revisione sulla base delle previsioni di cui
all'articolo 9".
Ha chiesto di parlare il Consigliere Voyat, ne ha facoltà.
Voyat (UV)
L'Assessore diceva che l'aumento da 80
a 100 milioni comporterà una spesa di cinque miliardi in quanto le
domande sono circa 500. Le domande sono circa 500 ogni semestre,
poi c'è da tenere in considerazione dell'aumento del tetto del
reddito, quindi anche quelle domande che prima erano scartate
perché superavano il reddito, adesso non lo sono più. Il rischio è
che le domande aumenteranno ancora.
Sulla base di questo volevo chiedere a tutt'oggi quanto è la
dotazione che ha la Finaosta per l'erogazione dei mutui sulla legge
76.
Allora riformulo la domanda: i versamenti 1991 previsti in
bilancio sono stati già erogati alla Finaosta? Perché nel primo
semestre 1990 la dotazione del fondo era di quasi 200 miliardi di
lire, quindi con i versamenti dell'anno scorso, quei famosi 60
miliardi previsti, e quelli di quest'anno penso che non saremo
lontani da 380 miliardi.
Presidente
Ha chiesto di parlare l'Assessore ai
Lavori Pubblici Martin, ne ha facoltà.
Martin (ADP)
E' inutile che dica delle cifre
perché non le ho esatte. Mi riservo di controllarle e di darle al
Consigliere Voyat. E' probabile che le cifre che lui cita siano
abbastanza esatte.
Presidente
Pongo in votazione l'articolo 2:
Esito della votazione
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 3:
Articolo 3 (Modificazioni dell'articolo 8)
1. Le lettere a), b) e c) del comma uno dell'articolo 8 del
regolamento regionale
2/89 sono così sostituite:
"a) per redditi fino a lire 30.000.000 il tasso annuo, costante
per tutta la durata del mutuo, è pari al 30 per cento del tasso di
riferimento dal Ministero del Tesoro nel bimestre precedente a
quello in cui viene stipulato il contratto di mutuo, con
arrotondamento al mezzo punto inferiore;
b) per redditi da lire 30.000.001 fino a lire 40.000.000 il
tasso annuo, costante per tutta la durata del mutuo, è pari al 50
per cento del tasso di riferimento fissato dal Ministero del Tesoro
e con le modalità di cui alla lettera a);
c) per redditi da lire 40.000.001 a lire 50.000.000 il tasso
annuo, costante per tutta la durata del mutuo, è pari al 70 per
cento del tasso di riferimento fissato dal Ministero del tesoro con
le modalità di cui alla lettera a)".
Pongo in votazione l'articolo 3:
Esito della votazione
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 4:
Articolo 4 (Modificazioni dell' articolo 12)
1. Il comma uno dell'articolo 12 del regolamento regionale 2/89
a così sostituito:
"1. Possono accedere ai mutui agevolati di cui alla legge
regionale 28 dicembre 1984, n. 76, i soggetti titolari di reddito a
carattere continuativo derivante da lavoro autonomo, dipendente,
nonché da pensione di qualsiasi natura, e conseguito l'anno
precedente alla presentazione della domanda di mutuo, residenti in
Valle d'Aosta, che abbiano compiuto il diciottesimo anno di età con
provata capacità economica di sostenere gli oneri derivanti dalla
stipulazione del contratto di mutuo; sono equiparati ai redditi da
lavoro dipendente, i redditi percepiti nei corsi di formazione
professionale istituiti a cura di enti pubblici".
2. La lettera a) del comma due dell'articolo 12 del reg.r. 2/89
è così sostituita:
"a) essere cittadini italiani o di uno stato appartenente alla
Comunità economica europea; il cittadino extracomunitario è ammesso
ai benefici di legge soltanto se tale diritto è riconosciuto, in
condizioni di reciprocità, da convenzioni o trattati
internazionali".
3. La lettera f) del comma due dell'articolo 12 del regolamento
regionale 2/89 è così
sostituita:
"f) fruire di un reddito riferito all'intero nucleo familiare,
anche in regime di separazione dei beni, non superiore a lire
50.000.000 da determinarsi con i criteri di cui all'articolo
6 e non inferiore a lire 12.000.000 di reddito imponibile; i
redditi percepiti nei corsi di formazione professionale, di cui al
comma uno dell'articolo 12, non rientrano nei suddetti limiti di
reddito".
Pongo in votazione l'articolo 4:
Esito della votazione
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 5:
Articolo 5 (Modificazioni dell'articolo 14)
1. Il comma due dell'articolo 14 del regolamento regionale 2/89
è così sostituito:
2. Per gli alloggi in costruzione e in ristrutturazione la
documentazione di denuncia catastale al N.C.E.U. e la richiesta di
abitabilità al Comune devono essere inoltrate alla Regione nel
termine massimo di due anni dalla data di presentazione del
compromesso, pena la decadenza dai benefici di legge; la superficie
utile residenziale degli alloggi di cui al primo comma è
maggiorata, nel caso di nuclei familiari con più di quattro
persone, di metri quadrati quindici per ogni componente
eccedente".
2. Il comma tre dell'articolo 14 del regolamento regionale 2/89
è così sostituito:
"3. E' altresì ammissibile a finanziamento l'acquisto di un
alloggio non di nuova costruzione, con una superficie utile
residenziale non superiore a centocinquanta metri quadrati; questi
alloggi devono possedere le ca-ratteristiche di adeguatezza
indicate alla lettera c) del comma due del-l'articolo 12 ed essere
svincolati da eventuali contratti di locazione e quindi resi
disponibili prima della data di stipulazione del contratto di
mutuo. Tale disposizione non si applica agli alloggi direttamente
occu-pati dai proprietari; in questi specifici casi la
disponibilità delle abita-zioni a favore degli acquirenti deve
essere data entro due anni dalla data di stipulazione del
compromesso depositato in Regione. In caso di non osservanza delle
suddette disposizioni il mutuo viene revocato d'ufficio".
3. Il comma quattro dell'articolo 14 del regolamento regionale
2/89 è così sostituito:
"4. Non è ammissibile a mutuo l'acquisto di abitazioni aventi le
caratteristiche di lusso indicate al comma tre dell'articolo 13 e
delle abitazioni accatastate di tipo rurale".
4. Il comma cinque dell'articolo 14 del regolamento regionale
2/89 è così sostituito:
"5. Non sono ammissibili a mutuo le domande che prevedono atti
di compravendita fra parenti ed affini di primo grado o per mezzo
di società ed imprese appartenenti a soggetti aventi i suddetti
vincoli di parentela; tale disposizione non si applica ai coniugi
in possesso della sentenza di divorzio".
Pongo in votazione l'articolo 5:
Esito della votazione
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 6:
Articolo 6 (Modificazione dell'articolo 21)
1. Il comma cinque dell'articolo 21 del regolamento regionale
2/89 è così sostituito:
"2. L'estinzione totale anticipata, effettuata prima che siano
decorsi dieci anni dalla data di stipulazione del contratto di
mutuo, deve essere preventivamente autorizzata con provvedimento
della Giunta regionale e comporta la restituzione del capitale
residuo maggiorato della differenza fra gli interessi ricalcolati
al tasso di riferimento del Ministero del Tesoro per gli interventi
nel settore dell'edilizia agevolata, in vigore alla data di inizio
dell'ammortamento e quelli corrisposti alla data di estinzione
anticipata".
Pongo in votazione l'articolo 6:
Esito della votazione
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 7:
Articolo 7 (Modificazioni all'articolo 23)
1. Il comma cinque dell'articolo 23 del regolamento regionale
2/89 è così sostituito:
"5. Il mancato rispetto del limite di tempo, indicato al quarto
comma, comporta il passaggio dal tasso agevolato al tasso di
riferimento esistente alla suddetta scadenza, da applicarsi sulle
somme erogate fino alla presentazione del certificato di
ultimazione dei lavori e della richiesta di abitabilità.
2. Dopo il comma cinque dell'articolo 23 del regolamento
regionale 2/89 è aggiunto il seguente comma 6:
"6. Sono soggette alle disposizioni previste dal quinto comma
dell'articolo 23, anche le pratiche relative ai semestri precedenti
ed in fase di scadenza".
All'articolo 7 vi è l'emendamento proposto dall'Assessore che
recita:
Emendamento l'articolo 7, secondo comma, è così
sostituito:
"6. Sono soggette alle disposizioni previste dal quinto comma
dell'articolo 23 anche le pratiche relative ai semestri
precedenti".
Lo pongo in votazione:
Esito della votazione
Presenti, votanti e favorevoli: 31
Il Consiglio approva all'unanimità
Presidente
Pongo in votazione l'articolo 7 nel
testo così emendato:
Articolo 7 (Modificazioni all'articolo 23)
1. Il comma cinque dell'articolo 23 del regolamento regionale
2/89 è così sostituito:
"5. Il mancato rispetto del limite di tempo, indicato al comma
quattro comporta il passaggio dal tasso agevolato al tasso di
riferimento esistente alla suddetta scadenza, da applicarsi sulle
somme erogate fino alla presentazione del certificato di
ultimazione dei lavori e della richiesta di abitabilità.
2. Dopo il comma cinque dell'articolo 23 del regolamento
regionale 2/89 è aggiunto il seguente comma sei:
"6. Sono soggette alle disposizioni previste dal comma cinque
dell'articolo 23 anche le pratiche relative ai semestri
precedenti".
Esito della votazione
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 8:
Articolo 8 (Modificazione dell'articolo 25)
1. Al comma sei dell'articolo 25 del regolamento regionale 2/89
è aggiunta la seguente lettera e) -
"e) dichiarazione sostitutiva di atto notorio attestante
l'assenza di vincoli di parentela stabiliti al comma cinque
dell'articolo 14".
Pongo in votazione l'articolo 8:
Esito della votazione
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 9:
Articolo 9 (Modificazioni dell'articolo 26)
1. Il comma due dell'articolo 26 del regolamento regionale 2/89
è così sostituito:
"2. La Commissione, nominata dal Consiglio regionale, è
presieduta dall'Assessore regionale ai lavori pubblici o in sua
assenza dall'Assessore regionale alle finanze; oltre alle
competenze indicate al primo comma, è altresì attribuito alla
Commissione il compito di esaminare specifici casi non strettamente
contemplati dal regolamento in vigore e proporre alla Giunta
regionale le possibili soluzioni affinchè siano rese
esecutive".
All'articolo 9 vi è l'emendamento concordato fra il relatore
Chenuil e il Consigliere Agnesod, di cui do lettura:
Emendamento all'articolo 9 dopo la parola "esecutive"
aggiungere:
"Per questi casi occorre presentare, ai fini della
determinazione del red-dito, il modello 740, 101, 201 o altri
modelli fiscali attestanti il reddito percepito nell'arco dell'anno
precedente o nell'anno della richiesta di mutuo, sempreche tali
redditi diano garanzia di continuità".
Lo pongo in votazione:
Esito della votazione:
Presenti, votanti e favorevoli: 30
Il Consiglio approva all'unanimità
Presidente
Pongo in votazione l'articolo 9 nel
testo così emendato:
Articolo 9 (Modificazioni dell'articolo 26)
1. Il comma due dell'articolo 26 del regolamento regionale 2/89
è così sostituito:
"2. La Commissione, nominata dal Consiglio regionale, è
presieduta dall'Assessore regionale ai lavori pubblici o in sua
assenza dall'Assessore regionale alle finanze; oltre alle
competenze indicate al comma uno, è altresì attribuito alla
Commissione il compito di esaminare specifici casi non strettamente
contemplati dal regolamento in vigore e proporre alla Giunta
regionale le possibili soluzioni affinchè siano rese esecutive. Per
questi casi occorre presentare, ai fini della determinazione del
reddito, il modello 740, 101, 201 o altri modelli fiscali
attestanti il reddito percepito nell'arco dell'anno precedente o
nell'anno della richiesta di mutuo, sempreche tali redditi diano
garanzia di continuità".
Esito della votazione:
Presenti, votanti e favorevoli: 30
Il Consiglio approva all'unanimità
Presidente
Do lettura dell'articolo 10:
Articolo 10 (Disposizioni transitorie e finali)
1. Il comma uno dell'articolo 28 del regolamento regionale 2/89
è così sostituito:
"1. Le disposizioni previste dal presente regolamento, entrano
in vigore a partire dal 1° luglio 1991, fatta eccezione per la
norma contemplata all'articolo 6 e al comma due dell'articolo 7, i
cui effetti decorrono dalla data di pubblicazione del presente
regolamento".
All'articolo 10 vi è l'emendamento dell'Assessore Martin, che
recita:
Emendamento L'articolo 10 è così sostituito:
1. Le norme del presente regolamento modificative del
regolamento regionale 2/89 trovano applicazione a partire dal
secondo semestre 1991.
Lo pongo in votazione:
Esito della votazione:
Presenti, votanti e favorevoli: 30
Il Consiglio approva all'unanimità
Presidente
Pongo in votazione l'articolo 10 nel
testo così emendato:
Articolo 10 (Disposizioni transitorie e finali)
1. Le norme del presente regolamento modificative del
regolamento regionale 2/89 trovano applicazione a partire dal
secondo semestre 1991.
Esito della votazione:
Presenti, votanti e favorevoli: 30
Il Consiglio approva all'unanimità
Presidente
Pongo in votazione la legge nel suo
complesso:
Esito della votazione:
Presenti, votanti e favorevoli: 30
Il Consiglio approva all'unanimità
