Classificazione
ASSISTENZA SOCIALE
Invalidi civili



Oggetto del Consiglio n. 1373 del 9 marzo 2022 - Resoconto
OGGETTO N. 1373/XVI - Interpellanza: "Proposte per rimediare
ai ritardi nei procedimenti di accertamento dello stato di
invalidità civile, cecità civile e sordomutismo".
Bertin (Presidente) -
Punto n. 42. Per l'illustrazione,
ha chiesto la parola la consigliera Erika Guichardaz, ne ha
facoltà.
Guichardaz E. (PCP) -
In relazione alle pratiche per il
riconoscimento dell'invalidità, ai procedimenti relativi
all'applicazione della legge n. 11/1999, come sappiamo, vi sono
stati diversi ritardi. Secondo quanto disciplinato, le istanze
dovrebbero essere esaminate dalla Commissione medica secondo
l'ordine cronologico di presentazione cui è possibile derogare per
motivi di gravità e di urgenza e valutati da uno dei Presidenti
delle Commissioni medico collegiali nel rispetto invece della legge
n. 80/2006 per quello che riguarda i malati oncologici. Trascorsi
trenta giorni dal ricevimento dell'esito da parte dell'utente,
comprovato da ricevuta di ritorno della raccomandata, il dirigente
provvede entro i trenta giorni successivi a predisporre, in ordine
alla concessione o non concessione delle provvidenze. Le istanze
per l'accertamento dell'invalidità civile per patologie oncologiche
in atto sono esaminate dalla Commissione collegiale entro quindici
giorni dalla loro presentazione e possono essere esaminate sugli
atti e accompagnate da certificazione medica rilasciata dal Reparto
di oncologia, l'Hospice o dai medici di medicina generale.
Sappiamo che c'è stata una forte battuta d'arresto rispetto alla
ricostituzione delle Commissioni che ha bloccato l'attività dal
maggio 2019 al 31 luglio 2019, dopodiché c'è stato il fermo legato
al primo
lockdown
; in una precedente interpellanza lei
diceva dal 10 marzo al 1° agosto 2020, mentre nell'ultima sua
dichiarazione risulta tra marzo e maggio 2020 e sempre in questa
nota di stampa del 18 febbraio evidenziava comunque un
miglioramento della situazione rispetto alla questione degli
accertamenti.
Noi quindi siamo a chiederle un po' i dati rispetto alla
questione degli accertamenti perché purtroppo a noi risulta una
situazione un po' diversa, ossia che vi sono persone che ancora dal
2019/2020 stanno aspettando l'accertamento. Vorremmo capire da lei
un po' i dati e soprattutto capire quali sono le date più antiche
che bisogna ancora prendere in considerazione e i correttivi che si
pensa di mettere in atto per cercare di risolvere questa
situazione.
Presidente -
Per la risposta, ha chiesto la parola
l'assessore Barmasse.
Barmasse (UV) -
Grazie consigliera Guichardaz, anche
perché effettivamente quello delle Commissioni e dell'Ufficio
invalidità è comunque un ufficio che ha avuto dei ritardi, ma io
vorrei anche chiarire con questa risposta qual è il volume delle
attività che questi uffici devono portare avanti.
Alla data del 3 marzo 2022 le pratiche concernenti l'invalidità
civile, la determinazione della disabilità ai sensi della legge n.
104/1992, della legge n. 68/1999, ciechi civili, sordomuti civili,
ex combattenti nefropatici, gestione dei decessi che comprende la
registrazione del decesso fino al pagamento agli eredi dei ratei
maturati o dell'eventuale recupero delle provvidenze economiche non
dovute ammontano a 27.199. Il lavoro afferente l'invalidità civile
non si esaurisce al lavoro delle Commissioni medico collegiali, il
cui dettaglio è suddiviso per gli anni 2019, 2020, 2021 e 2022 e
sino alla data del 3 marzo 2022 sarà fornito con l'allegato alla
presente risposta che le ho fatto avere perché è abbastanza
complesso poi riportarlo. Il lavoro comporta attività di
contact
center
erogato attraverso il canale telefonico e consiste nella
gestione delle chiamate con richieste di informazioni e/o da
smistare verso altri componenti dell'ufficio. Nel 2019 sono state
gestite cinquemilacentosettantotto chiamate, nel 2020
diecimilaottocentonovantaquattro, nel 2021
diciannovemilaquarantanove. L'attività di
check
-
in
,
che consiste nell'accoglienza dell'utenza, ritiro e inserimento
domande per le istanze di invalidità civile, ritiro dichiarazioni
sostitutive e atti di notorietà, modalità di pagamento, scansione e
archiviazione dei fascicoli, dei documenti d'identità, dei
provvedimenti giudiziari, degli atti di notorietà e di tutta la
documentazione relativa agli utenti, archivio fascicoli, verbali
riepilogativi delle Commissioni, documentazione relativa agli
utenti, supporto alle segretarie di Commissione con telefonate e
con la redazione delle lettere per gli utenti per la richiesta di
documentazione sanitaria, inserimento nei sistemi informativi delle
coordinate bancarie pervenute, delle tutele, delle amministrazioni
di sostegno o delle procure. Gli utenti accolti al
check-in
sono stati nel 2019 diecimilatrecentoquarantacinque, nel 2020
quattromilatrecentotrentacinque, nel 2021
novemilacinquacentocinque, nel 2022 millenovecentosessanta. Gli
operatori preposti all'attività dell'accoglienza e presa in carico
delle richieste dell'utenza sopra descritte sono due e sono
dipendenti INVA. Nell'ambito della convenzione con INVA S.p.A. sono
ricomprese anche la gestione informatizzata del processo di
archiviazione che consente di avere una banca dati aggiornata.
L'attività consiste nella scansione dei fascicoli cartacei e di
tutta la documentazione che il personale ha necessità di consultare
più frequentemente. Comprende anche la gestione dell'archivio di
tutti gli utenti, sia quelli in vita che quelli deceduti.
L'attività di protocollazione che per solo quanto riguarda gli
invalidi civili è la seguente: nel 2019 diecimilacentonovantuno
arrivi e settemilaottocentoquarantaquattro partenze, nel 2020
novemilacentoottantotto arrivi e cinquemilanovecentoquattro
partenze, nel 2021 novemilanovecentocinquantasei arrivi e
seimilacinquecentosessantacinque partenze. Si specifica che
l'Ufficio protocollo della struttura protocolla anche gli arrivi e
le partenze dell'Ufficio tutele, dell'Ufficio servizi e interventi
per la disabilità e dell'Ufficio tossicodipendenze e gli addetti
sono uno di INVA S.p.A. e due unità di personale che fanno capo
all'Ufficio tossicodipendenze che, oltre alle attività di
protocollo, si occupano della procedura, dell'attività di
Prefettura concernenti le sanzioni amministrative per i detentori
di sostanze stupefacenti per uso personale.
Per quanto riguarda, invece, la risposta un po' più puntuale,
"il numero delle pratiche non ancora concluse e quelle i cui
pazienti aspettano ancora di essere convocati a visita", affinché i
dati siano di facile lettura, si allega un prospetto riepilogativo
come le ho già dato in cui lo stato delle domande è suddiviso per
categoria di invalidità, cecità, disabilità, handicap, invalidità
civile, per ordine di accertamento, aggravamento, domanda
amministrativa, primo accertamento, rivalutazione, revisione,
iscrizione e collocamento e si specifica che il numero degli utenti
che aspettano ancora la definizione della pratica è quello indicato
nella colonna denominata "Iter".
Per quanto riguarda, invece, "le date delle domande che
aspettano da più tempo la convocazione, divise per l'invalidità
civile, ciechi, sordomuti e quelle ai sensi della 68 e n. 104...",
nel premettere che, salvo le ragioni di urgenza esplicitate da
certificazione medica e valutate dal Presidente della Commissione,
le date più indietro nel tempo sono riferite a primo accertamento
della cecità 9 ottobre 2019, ma le domande in arretrato della
cecità, per le ragioni già evidenziate in precedenti interpellanze
risalgono tutte al primo accertamento 2019 e sono in numero di
ventuno, 19 settembre 2020, una legge n. 68/1999, 26 agosto 2020
solo accertamento per una 104/1992, 29 maggio 2020 una sola
invalidità civile. Per quanto riguarda il 2021, sono in
accertamento, seguendo l'ordine cronologico, le domande pervenute
nei mesi di giugno e luglio. Per quanto riguarda le domande
afferenti a patologie oncologiche, alla data del 3 marzo 2022 non
vi è arretrato in quanto all'invalido affetto da patologia
oncologica la definizione è fissata entro quindici giorni dalla
domanda e di norma questo termine è stato rispettato effettuando la
valutazione sugli atti.
Altra domanda: "il numero dei ricorsi presentati negli ultimi
due anni, i tempi di presa in carico degli stessi con
l'esplicitazione di quello meno recente e l'esito dei relativi
ricorsi". Per quanto riguarda il numero dei ricorsi, da quale
ordine di accertamento si riferiscono, si rinvia al prospetto
allegato, specificando che alla data del 4 marzo 2022, data ultima
in cui si è tenuta la Commissione ricorsi, non vi sono arretrati. I
tempi che la norma prevede affinché la Commissione ricorsi esprima
la propria valutazione sono centocinquanta giorni dal ricevimento
dell'istanza di ricorso e, per quanto riguarda gli esiti, nella
maggior parte delle istanze confermano la valutazione della
Commissione di prima istanza, in alcuni casi esprimono una
valutazione migliorativa. La Commissione ricorsi effettua le
proprie valutazioni sugli atti tranne in alcuni pochi casi in cui
chiede di convocare l'utente.
"Quali siano invece gli intendimenti, le proposte e i correttivi
che sono stati previsti o si intendono prevedere per rispondere a
questo ritardo e alla difficoltà di reperimento dei medici per
espletare queste pratiche". Intervenire con urgenza sulla carenza
di medici disposti a far parte delle Commissioni e mettere a
sistema innovazioni che permettano di accelerare, semplificando
tempi e modi della gestione delle pratiche di invalidità, che, a
causa della pandemia, hanno subito ritardi critici e pesano su
cittadini già fragili e in attesa. Sono questi alcuni degli
obiettivi che l'Assessorato sta perseguendo con la massima
attenzione sia sul fronte delle risorse umane che delle tecnologie
e della collaborazione istituzionale, tenuto conto anche del numero
delle pratiche da seguire, che, ricordo, ammonta a
centosettemilacentonovantanove a fronte di un organo che, a parte
personale INVA, comprendeva sino al 28 febbraio solo due segretarie
di Commissione. La complessità di iter, la pluralità di soggetti
coinvolti e l'articolata spesso non lineare regolamentazione
normativa non rendono il processo agile, ma soprattutto la
sospensione degli accertamenti sanitari nel periodo di
lockdown
ha avuto inevitabilmente un impatto critico per gli
utenti in attesa che l'Assessorato ha costantemente monitorato e
cercato di risolvere. Nel 2019 i tempi medi di conclusione
dell'iter sanitario per le domande di prima visita erano di circa
centoventi giorni con tempi notevolmente inferiori nei casi di
accertamento delle visite oncologiche e delle comprovate urgenze di
tipo sanitario. Nel 2020 le restrizioni sanitarie, a tutela di
enti, utenti e operatori, la sospensione delle Commissioni, le
quarantene dei dipendenti e dei medici non immuni al Covid hanno
aggiunto allo stesso processo in media ulteriori quaranta-sessanta
giorni. Per evitare successive dilatazioni delle attese e sbloccare
la situazione sin dal settembre 2020 sono stati intensificati gli
accertamenti al riscontro solo documentale, innanzitutto per i
pazienti oncologici e per tutte le categorie di utenti più fragili
quali gli anziani. Inoltre, stiamo lavorando per mettere a
disposizione la possibilità per il cittadino di visualizzare il
verbale sanitario attraverso soluzioni digitali: ad esempio, con il
QR Code
. Inoltre, si cercherà di rendere possibile il
caricamento della documentazione sin dal momento iniziale della
domanda al fine di fornire immediatamente alla Commissione tutte le
informazioni per la definizione, laddove possibile, del verbale
agli atti. Per sollecitare la risoluzione degli iter, stiamo
cercando di accelerare la calendarizzazione delle visite, tenuto
conto che, a far data dal 28 febbraio ultimo scorso, alle
segretarie, che sono rimaste in due dal febbraio 2020 a gestire
dieci Commissioni, prima gestite da tre segretarie a tempo pieno e
una part-time, si sono aggiunte altre due unità: una a tempo
determinato e una di ruolo.
Presidente -
Per la replica, ha chiesto la parola la
consigliera Erika Guichardaz.
Guichardaz E. (PCP) -
Grazie Assessore. Naturalmente mi
riservo di guardare i dati perché sono corposi ma vedendo già solo
a un primo sguardo, si parla di cinquantanove pratiche ancora da
chiudere del 2019, duecentoottantasei del 2020,
milleseicentoventisei del 2021 e trecentonovantasette del 2022.
Rispetto al notevole carico di lavoro di cui lei ci parlava,
effettivamente si capiscono un po' le motivazioni, quello che
rileviamo comunque è piuttosto preoccupante e, rispetto alla
questione della Commissione dei ciechi, rilevo che quell'utente che
aveva fatto domanda il 9 ottobre 2019 che già lei in
un'interpellanza del dicembre 2020 citava oggi è ancora in attesa.
Non dobbiamo dimenticare poi che l'esito di queste Commissioni è
prodromico a far partire l'iter per poter attivare poi sì le
provvidenze economiche ma anche tutta la parte riferita ai permessi
rispetto alla 104, all'esenzione dei ticket, alla questione degli
ausili, quindi dietro a ogni utente comunque ci sono molte altre
esigenze che non solo l'aspetto economico. In ultimo poi l'accesso
alla
disability card
con la quale si supererà anche
l'obbligatorietà della certificazione cartacea anche per poterla
utilizzare al di fuori del territorio regionale. Prendo comunque
atto della sua risposta, naturalmente con una certa preoccupazione,
e soprattutto lo accennava prima che è una legge vecchia che andava
rifatta, quella dell'ARER, lei già tempo fa anche su questa legge
sosteneva che andasse modificata e riaggiornata. Anche sotto questo
punto di vista ci auguriamo che anche in questo senso qualcosa
possa cambiare. È normale che in questa fase di grave crisi
economica questo dato va ancora a pesare maggiormente su famiglie
che già sono in difficoltà, quindi bene che si facciano degli
sforzi, molto probabilmente bisogna farne di più, comunque grazie
della sua risposta.
