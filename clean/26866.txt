Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 86 del 7 aprile 1972 - Resoconto
OGGETTO N. 86/72 - Elezione di un membro della Commissione
consiliare permanente per gli Affari Generali, Finanze,
Programmazione e Urbanistica, in sostituzione dell'ex Consigliere
regionale Sig. Germano Pietro, dimissionario.
Montesano (P.S.D.I.)
- Com'è noto a tutti, il Consigliere
Germano ha dato le sue dimissioni per presentarsi nelle politiche
e, quindi, egli deve essere sostituito nella Commissione della
quale faceva parte e, l'unica alla quale faceva parte, era la
Commissione Affari generali, quindi dovrà essere designato un altro
Consigliere e il Consiglio è chiamato a votare per schede. Io
chiedo al Consiglio anche se, dato il tipo di votazione, la
finalità della votazione, se invece di votare la scheda al tavolo
della votazione, se è possibile votarla al proprio tavolo, in modo
da sollecitare un po' i lavori del Consiglio. È d'accordo il
Consiglio nel votare al proprio tavolo il nominativo del
Consigliere per la Commissione Affari generali? Allora, ci sono
delle proposte? Consigliere Dolchi.
Dolchi (P.C.I.)
- Il Consigliere Germano rappresentava,
nella Commissione Affari generali, il gruppo comunista, in base
alla ripartizione dei posti che era stato fatto al momento delle
votazioni delle varie Commissioni. Il gruppo comunista propone in
sostituzione del collega Germano, dimissionario, la collega Gianna
Siggia, che è l'unica, credo, in questo Consiglio che sinora non ha
avuto incarichi in Commissioni consiliari. Quindi noi proponiamo il
nominativo della collega Gianna Siggia in Bianco.
Montesano (P.S.D.I.)
- Ci sono altre proposte? Allora,
vengano distribuite le schede e i Consiglieri votano al proprio
tavolo.
Risultati della votazione: schede distribuite 29, ha riportato
voti la Consigliera Siggia: 18, bianche: 10, nulle: 1.
La Consigliera Siggia è stata votata per la Commissione Affari
generali.
