Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 191 del 7 ottobre 1970 - Resoconto
OGGETTO N. 191/70 - Acquedotto della frazione Derby, in
Comune di La Salle. (Interrogazione)
Montesano (P.S.D.I.)
- Chi risponde? L'Assessore ai
Lavori Pubblici.
Rollandoz
(D.P.)
- L'acquedotto di Derby prevede
il rifornimento idrico delle frazioni Derby e Chez-les-Gontier,
sito in riva destra idrografica del fiume Dora Baltea, Villaret, Le
Champ, Cré, Villair, Chez-les-Rosset, sito in riva sinistra
idrografica dello stesso Comune.
Il progetto redatto dall'Ing. Chasseur ammonta a complessive
Lire 41.000.000 - progetto di massima venne approvato dal Consiglio
comunale di La Salle, con proprio provvedimento deliberativo n. 63
in data 17.7.1965, e regolarmente vistato dalla Giunta regionale in
data 3.9.1965 al n. 9608.
Il Ministero dei Lavori Pubblici, con nota 3504 in data
25.3.1968, comunicava la promessa di finanziamento per un primo
lotto di lavori per un importo di Lire 25.000.000, con
deliberazione del Consiglio comunale n. 31 in data 14.5.1968,
veniva conferito l'incarico all'Ing. Chasseur di predisporre il
progetto stralcio dell'importo di Lire 25.000.000; detto progetto
stralcio veniva approvato dal Consiglio comunale con proprio
provvedimento deliberativo n. 14 del 26.1.1969, vistato dalla
Giunta regionale in data 28.3.1969.
La pratica veniva trasmessa all'Ufficio del Genio Civile, per il
normale decorso, in data 11.3.1969. Nel settembre 1969, il Genio
Civile richiedeva l'invio di documenti per il completamento della
pratica, quali atti relativi alla proprietà della sorgente, verbale
di misurazione della sorgente, deliberazione di approvazione del
progetto dell'acquedotto.
Nel febbraio del 1970 veniva trasmesso all'Ufficio del Genio
Civile copia del compromesso relativo all'acquisto delle sorgenti e
relative zone di protezione.
In data 14 maggio 1970, l'Ufficio del Genio Civile chiedeva la
trasmissione di documento atto a comprovare che le frazioni
interessate all'acquedotto in parola, sono effettivamente
considerate tali.
Una dichiarazione in senso affermativo veniva trasmessa dal
Comune in data 18.5.1970.
Non essendo sufficiente una dichiarazione venne trasmessa in
data 7 agosto 1970 copia di deliberazione del Consiglio comunale
comprovante che le frazioni servite dall'acquedotto di Derby sono
effettivamente considerate tali.
Il Ministero dei Lavori Pubblici con nota 19.850, in data 23
luglio 1970 minacciava di revocare il contributo statale.
In data 7 agosto 1970 l'Ufficio del Genio Civile trasmetteva al
Provveditore alle Opere Pubbliche del Piemonte copia del progetto
stralcio per la superiore approvazione.
Il Comune di La Salle attualmente è in attesa dell'approvazione
del progetto stralcio per dare inizio alla pratica con la Cassa
Depositi e Prestiti per contrarre il mutuo di Lire 19 milioni,
necessari per la realizzazione del primo lotto di 25 milioni.
Per quanto concerne l'Amministrazione regionale è stato inserito
nel programma lavori 1970 un contributo di 5 milioni 761.000 per la
copertura della spesa a carico del Comune.
Quindi attualmente la pratica è a buon punto, manca soltanto
l'approvazione del Provveditorato alle Opere Pubbliche e che
l'Amministrazione comunale contragga il mutuo con la Cassa Depositi
e Prestiti, mutuo approvato, per il rimanente contributo da parte
dell'Amministrazione è previsto in programma il contributo.
Quindi riteniamo che ragionevolmente nella prossima primavera la
frazione Derby, con tutte le frazioni circostanti possano essere
servite da questo acquedotto.
Pedrini
(P.L.I.)
- Io sono lieto di sentire a
distanza di un anno e mezzo le stesse identiche, a un certo modo,
parole che già aveva detto appunto in quell'epoca l'Assessore
Mappelli.
Evidentemente non posso dichiararmi soddisfatto della risposta,
anche perché l'Assessore ai Lavori Pubblici ha evidentemente non
letto la mia interrogazione, perché se l'avesse letta avrebbe dato
una risposta più esauriente, sarebbe stato più preciso, mi avrebbe
anche detto, dopo aver sentito l'Assessore all'Igiene, alla Sanità,
mi avrebbe anche potuto rispondere sul fatto che l'Ufficio Igiene e
Profilassi della Regione ha dichiarato da parecchi anni
anti-igienica l'acqua degli acquedotti Vernet e Monfalcon.
Ora questo, è risaputo da tutti, non è una cosa che dice Ennio
Pedrini, tanto per divertirsi.
Ora, io mi chiedo: ma è veramente possibile che con una calma e
una tranquillità così stupefacente si rimandi con tranquillità
d'animo e passandosi la palla il Genio Civile, il Comune e la
Regione. A un dato punto, qui si tratta della salute pubblica di
cittadini di un nostro Comune, quindi la Regione, secondo il
sottoscritto, avrebbe dovuto intervenire in maniera ben già pesante
e non soltanto limitandosi a mettere il contributo che le spetta di
5 milioni e rotti come è stato detto dall'Assessore.
Vorrei aggiungere ancora una cosa: io contesto sin d'ora che
nella primavera prossima 1971 l'acquedotto di Derby sia fatto. Lo
dico ufficialmente e dico all'Assessore che ha detto una grossa
bugia, sarò disposto nella primavera 1971 qua, in questa sede a
rimangiarmi tutto quello che dico se l'acquedotto sarà fatto, però
da questo momento io gli dico e lo sfido a dimostrarmi che nella
primavera 1971, l'acquedotto sarà fatto, un'altra volta
evidentemente deve essere molto più guardingo nelle sue
affermazioni e dire probabilmente nel 2000 l'acquedotto di Derby
sarà fatto, allora io gli darò atto e gli dirò: fa molto bene
Assessore a parlare in questa maniera. Quando sento un Assessore
che risponde a un pubblico incarico che evidentemente ha una carica
da cui dipende tutto quello che è lo svolgimento dei lavori
pubblici in Valle d'Aosta dire, con estrema, se mi passa la parola,
"incoscienza", che nella primavera del 1971, noi avremo
l'acquedotto fatto, io evidentemente mi meraviglio e non sono
soddisfatto della risposta sotto alcun profilo.
Rollandoz
(D.P.)
- Certo che il Consigliere
Pedrini è un ottimo oratore, un grande istrione, è in gamba,
presente, però, io le dirò le cose come stanno che lei fa perdere
un po' di tempo a questo Consiglio con un problema più che altro...
(
voce di Pedrini
) ...non interrompa...
Pedrini
(P.L.I.) -
...io non faccio perdere nessun
tempo, gliela insegni l'educazione, va bene e l'istrione sarà lui
che ricopre un posto di cui non è all'altezza, questa è la realtà
di fatto!
Montesano (P.S.D.I.) -
Vi esorto alla calma, e
esorto ambedue ad essere misurati nelle parole.
Rollandoz
(D.P.)
- Insomma le prime parole le ha
già dette il Consigliere Pedrini...
Pedrini
(P.L.I.) -
...di far perdere tutto
il tempo che voglio... per un problema comunale, strettamente
comunale...
Montesano (P.S.D.I.)
- Lo lasci finire, Consigliere
Pedrini.
Rollandoz
(D.P.)
- Ho finito.
Montesano (P.S.D.I.)
- Ha finito. Allora si passa
all'oggetto n. 3.
