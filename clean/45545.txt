Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.



Oggetto del Consiglio n. 2220 del 23 marzo 2023 - Resoconto
OGGETTO N. 2220/XVI - Interrogazione: "Informazioni in merito
all'attività delle unità di continuità assistenziali (UCA)
nell'ambito dell'Azienda USL".
Marguerettaz (Presidente) -
Punto n. 44 all'ordine del
giorno. Ha chiesto la parola l'assessore Marzi.
Marzi (SA) -
Le UCA, Unità di continuità assistenziale,
hanno preso vita dalla seconda metà di novembre 2022 sul
preesistente servizio USCA, cioè le Unità speciali di continuità
assistenziali.
Con deliberazione della Giunta 1012/2022, sono state attivate
due sedi, Aosta e Châtillon, con presenza medica alternata con
orario 8:00-20:00, secondo le disponibilità e presenze di natura
infermieristica, sempre comunque garantita, ad Aosta.
L'attività del servizio UCA nel mese e mezzo in questione, si è
prevalentemente dedicata alla presa in carico di pazienti Covid
positivi con le seguenti attività: 1.399 controlli telefonici, 43
visite domiciliari, circa 16 pazienti mediamente monitorati al
giorno, 28 consegne di antivirali, 10 11/2022, e due soli pazienti
trasferiti al Pronto Soccorso.
La novità più saliente del servizio afferente alle UCA è stata
la presa in carico di alcune categorie di pazienti non affetti da
Covid, a domicilio oppure ospiti di strutture socio- assistenziali,
impossibilitati all'accesso diretto agli ambulatori, in quanto
temporaneamente sprovvisti di valutazione del modello assistenziale
professionalizzante.
Inoltre le UCA hanno supplito alla temporanea sostituzione dei
medici di struttura laddove mancanti.
In tali casi le prestazioni erogate sono quelle delle attività
di routine della medicina di base a cui si associano medicazioni,
prelievi, tamponi e monitoraggio delle prime somministrazioni di
farmaci endovenosi, come da procedura territoriale.
In corso di campagna di vaccinazione antinfluenzale, per tale
categoria di pazienti si è aggiunta anche la somministrazione del
vaccino.
Rispetto alla seconda domanda, nell'ottica di ottimizzare le
risorse, considerato che i medici UCA sono i medesimi delle
continuità assistenziale o ex guardia medica, si è cercato di
rendere più omogenea l'erogazione di entrambi i servizi,
consentendo anche la copertura di turni di sei ore in UCA.
A ogni nuovo medico che afferisce al servizio è garantito un
periodo di affiancamento a colleghi più esperti al fine di
apprendere l'utilizzo delle piattaforme in dotazione e di acquisire
dimestichezza con le procedure, con particolare attenzione alla
prescrizione degli antivirali.
Venendo alla terza domanda, i turni scoperti nel mese di
dicembre 2022 sono risultati i seguenti: a Cogne 27 su 43, a Morgex
23 su 43, a Saint-Pierre 18 su 43, ad Aosta 0 su 43, ad Antey 9 su
43, a Châtillon 7 su 43, a Brusson 13 su 43, a Gaby 0 su 43 e a
Verrès 8 su 43.
Presidente -
Per replica, la parola alla collega Erika
Guichardaz.
Guichardaz E. (PCP) -
Dalla sua risposta finalmente
comprendo che questo servizio, nonostante i grandi solleciti, è
andato a interagire su quello che chiedevamo da tempo, ossia sulla
presa in carico anche dei malati non Covid sul territorio.
Quello che però ci sarebbe piaciuto sapere è quali sono i
criteri con cui queste persone, senza medico di famiglia, vengono
prese in carico, perché non ci risulta, o meglio, sappiamo di casi
in cui non viene proposto il servizio di UCA proprio per quelle
persone che avrebbero necessità - invece anziché a correre in
Ospedale, perché sappiamo che vanno a intasare l'Ospedale -
avrebbero necessità invece che l'attività fosse potenziata sul
territorio.
Alla seconda domanda purtroppo non mi ha risposto, nel senso che
quello che noi chiedevamo era anche conoscere, perché c'è una
diatriba lunga ormai da moltissimo tempo con l'Assessore che l'ha
preceduta, che è quella rispetto all'utilizzo degli ecografi;
ecografi che praticamente sono stati promessi fin dalla prima fase
della pandemia e che, nonostante mille sollecitazioni, non sono mai
stati impiegati dal personale USCA prima e forse anche UCA adesso,
perché sembrava che non vi fosse una formazione. Quindi su questo
non mi è sembrato di trovare nessuna risposta rispetto alla
questione della fornitura diagnostica di primo livello e della
relativa formazione.
Rispetto ai turni scoperti, vedo che la situazione, soprattutto
nel distretto 1, non è tendenzialmente migliorata. Quindi, come
rilevavamo anche in precedenza - e poi sicuramente le faremo delle
nuove interpellanze per comprendere meglio - la situazione
dell'Alta Valle, quindi quella del Distretto 1, purtroppo non solo
non vede la partecipazione per la gestione delle RSA di Morgex, ma
evidentemente non vede neanche il favore di moltissime di queste
persone che potrebbero in qualche modo intervenire su quel
territorio.
