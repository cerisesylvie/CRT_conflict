Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 242 del 24 ottobre 1967 - Resoconto
OGGETTO N. 242/67 - Attuazione delle Regioni a Statuto
ordinario. (Approvazione di ordine del giorno - Reiezione di ordine
del giorno)
Montesano (P.S.D.I.)
- Allora, sono pervenuti a questa
Presidenza due ordini del giorno: uno che fa seguito a quello
presentato dal Consigliere Andrione e concordato e presentato dal
Presidente della Giunta, e l'altro presentato dai Consiglieri
Liberali Pedrini e Cusumano.
Io do lettura dei due ordini del giorno, dopo di che si passerà
alla discussione, semmai, e alla votazione:
"Il Consiglio regionale,
- considerato che l'attuazione delle Regioni a statuto
ordinario, in applicazione della Costituzione destinata a
trasformare la struttura dello Stato italiano in un senso più
democratico;
- constatato che in Valle d'Aosta l'autonomia regionale è
stata una innegabile fonte di progresso morale e materiale e
sociale;
- considerato che l'istituzione delle regioni a statuto
ordinario è destinata a rafforzare lo spirito regionalista e il
decentramento amministrativo,
condanna
l'attuale atteggiamento della destra in Parlamento contro la
legge elettorale regionale;
ricorda
che l'aspirazione ad uno stato nuovo, decentrato e
regionalista è prezioso retaggio della lotta per la
Resistenza;
auspica
che nel più breve tempo possibile il Parlamento approvi le
leggi concernenti l'ordinamento regionale
."
Secondo ordine del giorno dei Consiglieri Liberali:
"I Consiglieri regionali Liberali, vista la situazione
creatasi a Roma in riferimento al dibattito sulle regioni;
- mentre plaudono al gruppo parlamentare Liberale per la
lotta che conduce a Montecitorio nell'interesse di tutta l'Italia e
in particolare dei suoi cittadini;
- confermano a nome di tutto il Partito, la piena fiducia e
osservanza per le cinque regioni a statuto speciale ed inviano ai
loro deputati il solidale appoggio per la battaglia
intrapresa".
C'è qualcuno che chiede la parola?
Marcoz (U.V.)
- Io dico che bisogna sempre dare a Cesare
quello che è di Cesare se si è uomini giusti; Lei ha esordito
dicendo: "Io vi do lettura dell'ordine del giorno presentato dal
Presidente della Giunta", così ha esordito.
Montesano (P.S.D.I.)
- No, no, se io ho detto questo, mi
sono spiegato male, ma mi sembra che non abbia detto questo; dico,
l'ordine del giorno susseguente all'ordine del giorno presentato
dal Consigliere Andrione, sul quale si è trovato un accordo e che
mi è stato consegnato dal Presidente della Giunta.
Marcoz (U.V.)
- Quindi chi è che lo presenta questo
ordine del giorno?
Montesano (P.S.D.I.)
- Lo presentano i vari gruppi che
l'hanno concordato.
Ecco, chiarito così ... ma mi sembra che abbia detto
precisamente quello che ho ripetuto.
Andrione (U.V.)
- Simplement pour demander que cet ordre
du jour approuvé, du moins concordé par la grande majorité du
Conseil soit envoyé à Monsieur Bucciarelli-Ducci dans sa qualité de
Président de la Chambre, soit transmis tout de suite.
Pedrini (P.L.I.)
- Non possiamo approvare evidentemente
questo ordine del giorno, ma più che una dichiarazione di non
approvazione di questo ordine del giorno vi è una respinta da fare,
che l'ordine del giorno falsa totalmente quello che è il pensiero
del Partito Liberale, noi non ci riteniamo un Partito di destra, ma
ci riteniamo un Partito di centro.
Montesano (P.S.D.I.)
- Altri che chiedono la parola?
Allora metto in votazione il primo ordine del giorno concordato fra
gli stessi gruppi, escluso il gruppo Liberale.
Chi approva alzi la mano. Chi non approva? Astenuti?
Esito della votazione: presenti 30 - votanti 30 - maggioranza 16
- favorevoli 28? Contrari 2. Il Consiglio approva.
Metto in votazione il secondo ordine del giorno presentato dal
gruppo Liberale.
Chi approva alzi la mano - Chi non approva? Astenuti? Presenti
40 - votanti 30 - maggioranza 16 - favorevoli 2 - contrari 28. Il
Consiglio respinge.
Pedrini (P.L.I.)
- Visto l'esito della votazione, così
come il Consigliere Andrione chiede di inviare a spese della
Regione questo messaggio al Presidente della Camera
Bucciarelli-Ducci, noi chiediamo, sia pure minoranza, che il nostro
ordine del giorno sia inviato al gruppo parlamentare Liberale alla
Camera.
Germano (P.C.I.)
- Ci opponiamo perché non è approvato, è
un non senso.
Montesano (P.S.D.I.)
- Consigliere Pedrini, Lei si rende
conto... (
si sente gridare Pedrini
) ... io ho anche il
dovere di rispondere, come Presidente, alla sua richiesta. Allora
si passa... (
mormorii
) ...allora si proseguono i lavori. Si
passa alla ratifica, all'oggetto n. 9.
