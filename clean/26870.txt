Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 82 del 30 marzo 1972 - Resoconto
OGGETTO N. 82/72 - Proposta di provvedimento legislativo del
bilancio di previsione della regione per l'anno 1972. 
(Approvazione di ordine del giorno)
Fosson (U.V.)
- Adesso qui abbiamo un ordine del giorno
presentato dal Consigliere Dolchi.
Andrione
(U.V.) -
"
Il Consiglio
regionale della Valle d'Aosta, nel corso del dibattito per
l'approvazione del bilancio preventivo 1972, al fine di realizzare
una previsione globale delle disponibilità per gli interventi nel
settore dell'edilizia economica-popolare, adeguata alla necessità
della Regione, decide: 1) di accertare l'ammontare dei fondi in
corso di stanziamento per la Valle d'Aosta, ai sensi della legge
22.10.1971 n. 865 per l'edilizia popolare; 2) di iscrivere
l'ammontare dei fondi stessi nella parte entrata capitolo 157 e
nella parte spesa capitolo 266, con apposito sollecito
provvedimento legislativo di variazione al bilancio 1972".
Fosson (U.V.)
- Questo ordine del giorno era stato
distribuito a tutti i Capigruppo questa mattina. Quindi chi è
d'accordo per quest'ordine, di votare questo ordine del giorno, che
praticamente - come avete sentito - è per fare la variazione di
bilancio in base ai fondi assegnati dallo Stato la cui lettera,
risulta che è arrivata oggi, la comunicazione ufficiale, Presidente
della Giunta, è arrivata oggi, quindi chi è d'accordo alzi la
mano.
Contrari? Astenuti? 13 astenuti e 20 favorevoli.
Abbiamo fatto le 21,38, c'è stata un po' di animazione alla
fine. Permettete però che il facente funzione di Presidente del
Consiglio approfitti dell'occasione per augurare a tutti i
Consiglieri e alle loro famiglie buona Pasqua, e così pure ai
funzionari del Consiglio.
---
La seduta termina alle ore
21,38
.
