Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3773 del 7 ottobre 1992 - Resoconto
OGGETTO N. 3773/IX Applicazione delle disposizioni recanti
agevolazioni per i viaggi ferroviari degli studenti universitari.
(Interrogazione)
PresidenteDo lettura della interrogazione presentata dal
Consigliere Riccarand:
Interrogazione Ricordato che la legge regionale 6 ottobre
1991, n. 62 "Disciplina della gratuità dei trasporti, delle tariffe
professionali e agevolate e dei servizi integrativi di trasporto"
prevede un forte sconto sulle spese di trasporto ferroviario degli
studenti universitari;
ricordato altresì che, con un Comunicato stampa del 24 gennaio
1992, l'Assessorato dell'Ambiente, Territorio e Trasporti aveva
affermato che entro la fine del mese di febbraio 1992 sarebbero
stati distribuiti agli studenti universitari titoli di viaggio per
le agevolazioni tariffarie;
evidenziato che con l'ormai prossima apertura dell'Anno
Accademico 1992-1993 è opportuno dare finalmente applicazione alla
citata legge regionale;
Tutto ciò premesso, il sottoscritto Consigliere regionale del
Gruppo Verde Alternativo
interroga
l'Assessore all'Ambiente, Territorio e Trasporti per sapere con
quale modalità ed entro quali tempi gli studenti universitari
valdostani potranno usufruire delle agevolazioni sul trasporto
ferroviario previsto dalla legge n. 621/1991.
Presidente
Ha chiesto di parlare l'Assessore
all'Ambiente, Territorio e Trasporti Nicco, ne ha facoltà.
Nicco
(Ass. tec.)
Di questa questione si era
già trattato nel Consiglio del 16 luglio, quindi mi limito a rifare
un po' la cronologia di quello che è successo dopo.
In quello stesso Consiglio era stato approvato il disegno di
legge sull'assestamento del bilancio e si aumentava il capitolo
67770 "Spese per la gratuità dei trasporti" di 1800 milioni,
proprio per poter disporre delle somme necessarie all'applicazione
(parziale ancora) dell'articolo 2 della legge 6 settembre 1991, n.
62.
Questa somma è stata effettivamente disponibile a fine agosto.
Nel frattempo sono ripresi i contatti con le ferrovie, per
verificare se la controparte manteneva la disponibilità a
sottoscrivere quella convenzione che era stata abbozzata parecchi
mesi prima.
Con lettera del 27 agosto l'ente Ferrovie dello stato, divisione
passeggeri, confermava la disponibilità a sottoscrivere quella
convenzione. Su quella base la Giunta regionale ha perciò approvato
definitivamente il testo della convenzione, autorizzando il
Presidente della giunta a sottoscriverla, ed ha impegnato la somma
necessaria all'acquisto di 80mila scontrini da utilizzare sul
percorso Torino-Pré-Saint-Didier, 20mila sul percorso
Milano-Pré-Saint-Didier ed altri, secondo quanto è stabilito dalla
convenzione stessa.
Il primo ottobre la commissione di coordinamento ha vistato
questa deliberazione, concludendo così un iter amministrativo
iniziato, come giustamente ricorda il Consigliere Riccarand nella
sua interrogazione, da ormai troppo tempo. Ora si tratta di passare
alla fase attuativa tramite il servizio della comunicazione e dei
trasporti, che sta attrezzandosi per le operazioni necessarie, e
cioè: acquisto di questi scontrini, realizzazione delle tessere
personali di riconoscimento che sono state richieste dalle
ferrovie, modalità per la riscossione della differenza fra prezzo
pieno e tariffe agevolate, ed altro ancora.
Sui tempi occorrenti per tutto ciò non voglio fare previsioni -
direi che non è lecito fare delle previsioni, essendo sempre molti,
troppi gli imprevisti-, c'è comunque l'impegno pieno dell'Assessore
a sollecitare, a seguire altrettanto assiduamente questa seconda
fase, così come è stata seguita la prima fase.
Si dà atto che dalle ore 9,47 presiede il Vicepresidente
Trione.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
Sono solo parzialmente soddisfatto
della risposta dell'Assessore, proprio per la indeterminatezza dei
tempi rispetto ai quali potrà entrare in funzione questa
agevolazione, in particolare per quanto riguarda gli studenti
universitari.
Sappiamo che alla fine di ottobre inizia l'anno accademico
1992-93 e sarebbe opportuno che per l'inizio di questo anno
accademico ci fosse la possibilità finalmente di dare applicazione
ad una legge, rispetto alla quale in passato più volte anche gli
studenti universitari sono stati invitati a presentare le
domande.
Sono state fatte le richieste, si è creata una aspettativa alla
quale bisogna dare una risposta.
Quindi, la raccomandazione che faccio alla Giunta regionale e
all'Assessore Nicco è di cercare di fare tutto il possibile perché
le scelte tecniche e organizzative, che ancora devono essere fatte
per l'applicazione della legge, siano fatte urgentemente, in
particolare per quanto riguarda proprio la parte della legge che ha
attinenza con gli studenti universitari della Valle d'Aosta.
