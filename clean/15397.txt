Classificazione
UNIONE EUROPEA E RAPPORTI INTERNAZIONALI


Resoconto integrale del dibattito dell'aula
Oggetto del Consiglio n. 259 del 25 novembre 1998 - Resoconto
SÉANCE DU 25 NOVEMBRE 1998 (APRÈS-MIDI)
OGGETTO N. 259/XI Ritiro della mozione: "Solidarietà alle
popolazioni del Centro America colpite dalle recenti catastrofi
naturali".
Mozione A fronte delle terribili catastrofi naturali che hanno
colpito i paesi del centro America, ed in particolare il
Nicaragua;
Consapevoli che tali paesi, già in situazioni economiche
disagiate, non hanno le risorse necessarie per far fonte sia ai
primi interventi di soccorso sia alle future ricostruzioni;
Esprime
La propria solidarietà alle popolazioni vittime della fame,
della carestia, e minacciate da epidemie;
La propria volontà di collaborare ad iniziative di carattere
umanitario e politico che si stanno attivando per esprimere una
reale solidarietà;
Condivide
La proposta avanzata da diverse forze politiche tendente a
chiedere agli organismi finanziari internazionali di condonare
l'enorme debito di questi paesi;
Invita
Il Presidente del Consiglio, il Presidente della Giunta, i
Parlamentari della Valle d'Aosta, ciascuno nell'ambito delle
proprie competenze, a partecipare alle iniziative che sostengano il
condono dei debiti a questi paesi;
Chiede
Al presidente della Giunta di partecipare, insieme alla comunità
valdostana alla campagna di aiuti che organizzazioni umanitarie
hanno attivato.
F.to: Squarzino Secondina - Beneforti - Curtaz
Président La parole à la Conseillère Squarzino Secondina.
Squarzino (PVA-cU) Con questa mozione vogliamo riprendere,
attualizzare e realizzare un atteggiamento costante di questo
Consiglio di fronte alla sofferenza e al disagio di popolazioni
colpite da disastri naturali, non ultimo ricordiamo che
recentemente proprio in ambito nazionale la Regione e anche questo
Consiglio hanno dato un grosso contributo per ricostruire Sellano,
ad esempio. Ricordo ancora che nel 1994, di fronte a problemi
enormi in Africa, abbiamo finanziato gli aiuti ai médecins sans
frontières.
Qui ci troviamo di fronte ad una catastrofe di proporzioni
apocalittiche provocata dall'uragano Mitch nel Centro America.
Tutti noi abbiamo avuto modo di vedere dai servizi televisivi qual
è la situazione drammatica in cui si trovano queste popolazioni.
Penso che in questa circostanza sia opportuno, che il Consiglio,
esprima una solidarietà nei confronti di queste popolazioni; Oltre
ad esprimere una solidarietà che potrebbe rimanere soltanto
nell'ambito della parola, credo che valga la pena attivare un
atteggiamento di compartecipazione ai disagi dovuti alla catastrofe
in questi Paesi.
La mozione chiede perciò al Consiglio di intervenire in due
modi: innanzi tutto accogliendo la proposta avanzata da più forze
politiche - ricordo Veltroni in prima persona per i DS, ricordo il
rappresentante dei Verdi - di chiedere che gli organismi
internazionali studino iniziative per condonare o attenuare il
debito internazionale che colpisce questi Paesi. Pertanto con la
mozione si chiede ai rappresentanti di questa Comunità, sia al
Presidente del Consiglio che agisce nella sede istituzionale della
Conferenza dei Presidenti del Consiglio, sia al Presidente della
Giunta, che può agire in sede di Comitato delle regioni, sia ai
nostri Parlamentari, il cui lavoro si svolge all'interno del
Parlamento, di sostenere ciascuno nell'ambito del proprio operato
istituzionale le iniziative politiche che vanno nell'ottica di fare
pressione presso gli organismi internazionali finanziari perché
venga studiato un meccanismo di condono del debito che questi Paesi
hanno contratto nei confronti delle banche internazionali.
La seconda richiesta che si fa è quella di esprimere la volontà
di contribuire, anche con aiuti finanziari, tramite il Comitato o
direttamente, a far fronte all'emergenza. Mi rivolgo in modo
particolare al Presidente della Giunta, nel senso che è lui il
garante della volontà politica di attingere ad una parte di risorse
regionali per venire incontro alle esigenze di queste
popolazioni.
Ricordo che in campo nazionale ci sono state già tutta una serie
di campagne che il Governo italiano, e la Croce Rossa hanno
attivato; anche in campo regionale c'è un'iniziativa recente della
Caritas di Aosta che chiede alle parrocchie della Regione di
mobilitarsi per raccogliere fondi in favore delle popolazioni
colpite e con la mozione si chiede di partecipare anche noi come
regioni ad una raccolta di aiuti che organizzazioni umanitarie
anche di questa comunità hanno già attivato.
Président La parole au Conseiller Cerise.
Cerise (UV) Mi dispiace chiudere questa seduta dei lavori ancora
una volta con un argomento un po' triste.
Credo che questa sia una mozione di chiaro stampo demagogico
populista che mira a dare voce da protagonista ad una forza
politica disarcionata. È chiaro che quando uno sta in un fosso, fa
sentire la sua voce perché non lo si vede. Questo sarebbe
perfettamente nel gioco delle parti se non ci fosse la nota stonata
data dal fare promozioni propagandistiche su una tragedia come
questa.
Questa mozione nella sua parte iniziale più che per un
riferimento umanitario, si caratterizza per un contenuto da taglio
buonista che se fosse accompagnato dal sottofondo delle zampogne
bene si inserirebbe nel clima del prossimo Natale.
Quello che c'è di interessante nella premessa della mozione è di
apprendere finalmente che anche per i Verdi le alluvioni sono
catastrofi naturali.
Vedete, fino a ieri infatti eravamo convinti che per questa
Forza politica le alluvioni e le loro conseguenze erano da mettersi
in capo a chi governa, se al Governo non vi sono loro
evidentemente, e se ci sono, a chi nel Governo ha responsabilità
sul territorio come è successo recentemente, se evidentemente non
sono loro stessi. Spero che ve lo ricordiate, Consiglieri Verdi del
Gruppo dell'Ulivo, semmai ci sarà un'altra alluvione in Valle
d'Aosta. Non vorrei che per voi in Nicaragua queste calamità e i
drammi che ne derivano siano attribuibili alla natura e in Valle
d'Aosta all'azione politica della maggioranza.
Entrando nei dispositivi per la verità esposti in modo confuso
nella mozione, ricordo come la volontà di collaborare ad iniziative
per alleviare le popolazioni colpite da queste tragedie al di là
dei sentimenti di partecipazione che sono condivisi da ogni
Consigliere, sia bene espressa nella legge regionale n. 44/90 che
ha per titolo "Interventi regionali di cooperazione e solidarietà
con i Paesi in via di sviluppo". Al terzo comma dell'articolo 1 di
questa legge è stabilito che rientrano nella cooperazione allo
sviluppo gli interventi straordinari destinati a fronteggiare casi
di calamità e situazioni di denutrizione e carenze
igienico-sanitarie che minacciano la sopravvivenza delle
popolazioni. Mi pare che questo sia il caso.
Ricordo che questa legge prevede, e la Consigliera Squarzino lo
sa bene, l'istituzione di un comitato di larga rappresentanza - nel
quale ci sono cinque consiglieri regionali, i rappresentanti degli
enti locali e delle organizzazioni non governative - al quale è
dato fra l'altro l'onere di concertare e coordinare le iniziative
volte alla cooperazione, allo sviluppo e alla solidarietà. Quella
era la sede per aprire un dibattito sugli eventi calamitosi che
hanno recentemente colpito i Paesi della fascia equatoriale
dell'America del Sud e fare delle proposte concrete da sottoporre
agli organi politici decisionali e quindi coinvolgere tutte le sedi
ritenute opportune. Questo era ed è il percorso corretto per
affrontare questa problematica.
Mentre i promotori della mozione scrivevano questa paginetta da
appendice del libro Cuore, noi ci occupavamo seriamente del
problema inviando una lettera all'Osservatorio interregionale sulla
cooperazione allo sviluppo del Ministero degli Esteri per
conoscere: primo, le indicazioni emerse a seguito della missione
nicaraguense venuta in Italia per spiegare la situazione; secondo,
se a livello nazionale esiste la proposta per la realizzazione di
interventi specifici; terzo, l'ammontare del debito estero di
questi Paesi.
E andiamo sulla richiesta di condonare l'enorme debito estero di
questi Paesi. Faccio presente come questa sia una forzatura poco
pensata avanzata sull'onda di emotività irrazionali che portano ad
aggravare la disugualità piuttosto che ad eliminarla. Basti pensare
che ogni anno muoiono più di 10 milioni di persone, soprattutto
donne e bambini, per denutrizione, 20 ogni minuto, 2.880 persone al
giorno. Ogni 10 giorni soccombe un numero di persone uguale a
quello delle persone decedute per l'alluvione. Allora, perché non
richiedere anche per tutti i paesi indigenti questa
liberazione?
La proposta dell'annullamento del debito estero dei Paesi in via
di sviluppo, per memoria, fu fatta da Fidel Castro nel giugno 1992
al Congresso di Rio su "economia ed ecologia". Ha fatto un discorso
serio quella volta Castro, non il discorso che fa qualcuno adesso
che ha la coscienza sporca per aver venduto le armi e che adesso
propone di annullare il debito.
Da allora su questo tema si è aperto un dibattito a livello
internazionale del quale potrei riferirvi, ma vi risparmio la noia;
vi do però degli spunti di riflessione.
Primo, pochi credono alla possibilità di recuperare
effettivamente il debito di questi Paesi; secondo, il debito
costituisce sovente un deterrente per molti governanti - ed è anche
il caso del Sud America - di questi Paesi ad intraprendere azioni
politiche esterne ed interne pericolose per gli stessi popoli e per
la pace; terzo, il debito è sovente dovuto a investimenti fatti per
l'acquisto di armi necessarie ai conflitti, anche qui interni ed
esterni; quarto, vista la lontananza tra Stato e popolo, la
situazione debitoria statuale è spesso ininfluente per le
condizioni di vita delle popolazioni; quinto, quale può essere la
discriminante per cui si annulla o si chiede di annullare il debito
estero di un paese piuttosto che un altro a fronte di tragedie che
sono costanti per interi popoli.
Infine, per quanto riguarda gli ultimi due punti della mozione,
ribadisco che questi debbano essere riportati in sede di Comitato
per la cooperazione allo sviluppo, dove l'argomento è già posto
all'ordine del giorno del 10 dicembre.
Chiedo pertanto ai promotori della mozione di ritirare la stessa
anche in conformità agli strumenti che la Regione si è data in
materia e per rispetto di questa tragedia che non deve essere
sfruttata per fini di mera visibilità partitica e di sfacciata
propaganda.
Président Collègues conseillers, nous sommes en discussion
générale. Qui demande la parole pour première intervention? Pour
deuxième intervention la parole à la Conseillère Squarzino
Secondina.
Squarzino (PVA-cU) Ringrazio il Consigliere Cerise per la
lezione interessante che ci ha fornito e credo che chiederò il
resoconto e lo manderò all'Onorevole Veltroni perché credo che
Veltroni non conoscesse tutti questi dati quando ha avanzato la
proposta di condonare il debito estero.
Rispetto poi alla procedura, fa presente che c'è un modo unico
per procedere e ci ha ricordato qual è la procedura con cui i
problemi vanno posti. A questo punto credo che nessun consigliere
possa mai nel Consiglio esprimere un proprio parere o chiedere al
Consiglio un indirizzo, una decisione su temi che sono di attinenza
di commissioni consiliari. Non credo che l'esistenza di un Comitato
impedisca a questo Consiglio di affermare che l'emergenza Nicaragua
è un problema che si ritiene importante e di chiedere al Comitato
di farsene carico.
Non credo che iniziative di questo genere debbano partire
unicamente dal Comitato per avere una risonanza in Consiglio. Io
credo che esistano più procedure perché i consiglieri possano
presentare le loro istanze e chiedere al Consiglio di
pronunciarsi.
Per questo motivo non ritiriamo questa mozione, che noi
naturalmente voteremo.
Président La parole au Conseiller Curtaz.
Curtaz (PVA-cU) Voglio fare un'osservazione di metodo sul modo
in cui il Consigliere Cerise affronta certe questioni. Lei,
Consigliere Cerise, se non erro è intervenuto finora in Consiglio
quattro o cinque volte sempre per parlare dei Verdi. Probabilmente,
non ci fossimo noi, non avrebbe ancora preso la parola. Quando
prende la parola lo fa con battute, spiritosaggini, eccetera, che
non so quanto siano apprezzate all'interno di questo Consiglio,
continuando a manifestare disprezzo per una forza politica e per i
suoi rappresentanti. Francamente non la capisco perché credo che
questo disprezzo che lei manifesta voglia essere una forma di
provocazione che personalmente non raccolgo.
L'ho già detto in altre occasioni, credo che il Consigliere
Cerise abbia delle cose intelligenti da dire, fra l'altro le cose
che ha detto nella seconda parte del suo intervento sono elementi
di riflessione che personalmente credo di poter accogliere come
contributo al dibattito, ma non capisco perché queste cose non si
possano dire con tranquillità e con rispetto senza dover per forza
polemizzare a mio avviso anche oltre i limiti di un comportamento
deontologico corretto all'interno di un Consiglio.
Per quanto ci riguarda continueremo a rispettare la forza
politica di appartenenza del Consigliere Cerise, continueremo a
rispettare le idee del Consigliere Cerise, continueremo a
rispettare il Consigliere Cerise. Vediamo chi si stufa prima.
Président La parole au Conseiller Marguerettaz.
Marguerettaz (Aut) Al di là delle scaramucce politico-personali,
non so bene come definirle, cercando di riportare i termini della
questione nell'alveo naturale, credo che di fronte alla proposta
dei Consiglieri Verdi che tante volte
abbiamo… chiedo scusa, dell'Ulivo, c'è
anche Beneforti, cioè credo che, al di là di tante occasioni in cui
ci siamo trovati ad esprimere ordini del giorno più o meno simili a
questo in cui c'è un'espressione di solidarietà nei confronti di
paesi o di persone colpite da eventi tragici o comunque tristi, di
fronte a questo specifico caso, ripeto, se riusciamo a farlo come
Consiglio regionale di depurare tutte le frasi forse un po' fuori
luogo, anzi certamente fuori luogo dette dal Consigliere Cerise, il
succo della questione per quanto mi concerne è un impegno assunto
dal Consigliere Cerise in quanto Presidente del Comitato di cui
alla legge che egli stesso citava di proporre al Comitato stesso di
farsi carico della problematica di cui in questa mozione si
parla.
Ripeto, credo che al di là dei toni, in genere quando su
presentazione di una mozione c'era un'assunzione di responsabilità
pubblica, cioè fatta all'interno di quest'aula, finora la prassi ha
sempre voluto che sulla parola data i Consiglieri proponenti
ritirassero la mozione. Non vorrei che l'intestardirsi della
Consigliera Squarzino o comunque dei proponenti sul fatto di
mantenere questa mozione fosse a sua volta dettato da una
scaramuccia politico-personale che non sarebbe neanche in questo
caso costruttiva per ciò che interessa a tutti i consiglieri
presenti qui dentro, cioè vedere questa piccola Regione, questo
piccolo Consiglio regionale riuscire a concretizzare le limitate
risorse sia proprie, sia provenienti dall'esterno come giustamente
ricordava la collega Squarzino per andare incontro a queste
popolazioni.
Quindi se è possibile, e se magari anche il Presidente della
Giunta potesse dire qualcosa in merito, la cosa migliore sarebbe
proprio un ritiro di questa mozione con un'assunzione anche da
parte dei Consiglieri di opposizione di verificare che le cose
promesse vengano poi veramente attuate.
Président La parole au Président du Gouvernement.
Viérin D. (UV) Le problème qui a été soulevé par la présentation
de cette motion est sans doute un problème important, voire grave
qui nous met face à une responsabilité, qui fait appel à notre
esprit de solidarité. Ce problème, par ailleurs, est complexe parce
que pour donner suite à ces intentions, à cette volonté de
témoigner notre solidarité aux populations qui ont été si durement
éprouvées par les calamités naturelles, il faut approfondir toute
une série de problèmes et surtout essayer de définir les moyens les
plus appropriés pour apporter la solidarité de cette Assemblée et
de la Communauté valdôtaine tout entière.
A cet effet il me semble que la proposition qui a été formulée,
non pas de rejeter cette initiative, mais de l'approfondir, par le
biais d'un comité qui est l'expression de cette Assemblée - parce
que le Comité de coopération pour les Pays en voie de développement
est l'expression de toute l'Assemblée, vu qu'il comprend des
représentants de la majorité et de l'opposition - peut être retenue
car, au-delà des motions, des sentiments qu'on peut exprimer dans
cette Assemblée, il y a la possibilité d'approfondir et d'analyser
ces thèmes importants et, par la suite, d'en discuter tous
ensemble. En fait c'est l'Assemblée, vu que nous sommes tous
représentés, qui présentera des propositions.
Donc nous partageons la proposition qui a été formulée de
renvoyer l'analyse de ce problème au sein de ce comité. Et ce,
permettez-moi de le dire, non pas comme représentant du
Gouvernement, mais comme membre de l'Assemblée parce que cela
donnerait également un sens concret à une volonté exprimée par
l'Assemblée par l'adoption de cette loi qui, effectivement nous
permet de définir nos actions.
Les objectifs, les finalités que le Président Cerise a voulu
nous rappeler sont exactement celles que nous examinons
aujourd'hui. Et de plus, pour une fois, ce ne serait pas
l'initiative de quelqu'un, d'une part ou d'une autre partie de
cette Assemblée, il s'agirait également de renforcer le rôle, la
fonction, la mission d'un organe du Conseil. Et donc, de valoriser
davantage celle que nous appelons tous une centralité ou une
participation réelle et effective de l'Assemblée dans les processus
décisionnels.
C'est pour ces raisons que moi aussi j'invite ceux qui ont
présenté cette motion de bien vouloir accepter la proposition de la
retirer, non pas pour éviter que l'on se penche sur ce problème,
mais pour permettre au comité pour les actions de soutien et de
solidarité au profit des Pays en voie de développement, de se
pencher, lui, sur le problème et de nous formuler ses propositions.
De notre part, en tant que Gouvernement, nous pouvons, d'or et
déjà, prendre l'engagement de mettre à exécution les propositions
qui seront formulées par ce comité et donc nous pourrons témoigner
concrètement de cet esprit de solidarité qui a toujours caractérisé
la Communauté valdôtaine.
Président La parole au Conseiller Curtaz.
Curtaz (PVA-cU) Apprezzo il fatto che in quest'aula, oltre a
persone che hanno deriso quest'iniziativa, ci siano altre persone
che la considerano un'iniziativa seria. Penso di poter accogliere,
proprio per lo spirito che ha animato questa nostra iniziativa, gli
inviti a riflettere da parte del Consigliere Marguerettaz e del
Presidente Viérin. Ritorniamo sulla nostra posizione annunciata
dalla Consigliera Squarzino e accettiamo la proposta di ritiro
della mozione con l'impegno di portare questo problema
all'attenzione degli organi competenti.
Président La parole au Conseiller Beneforti.
Beneforti (PVA-cU) Mi associo ai miei colleghi nel ritirare la
mozione però, voglio solo far notare che la mozione era rivolta al
Presidente della Giunta, era il Presidente della Giunta che ci
doveva rispondere e non era Cerise con il linguaggio che ha usato,
con la maniera che ha usato.
Credo che, per favorire un rapporto serio fra maggioranza ed
opposizione, ci debba essere anche correttezza e ognuno di noi può
presentare tutte le mozioni che ritiene opportuno in base al
Regolamento e poi ci saranno le risposte, sì o no, a queste mozioni
però, ognuno deve essere nel diritto e nessuno si deve sentire
offeso come ci ha offeso il Presidente Cerise.
Noi ci aspettavamo la risposta dal Presidente della Giunta e se
il Presidente della Giunta ci invitava a rivolgerci alla
Commissione e a ritirare la mozione, lo avremmo fatto prima di
arrivare alle condizioni a cui siamo arrivati a concludere questo
Consiglio. Credo che questo Consiglio non si sia certamente
concluso bene e questo mi dispiace.
Presidente In sede di discussione generale tutti i consiglieri
hanno diritto di intervenire liberamente, credo che in questo non
possiamo censurare l'intervento…
(interruzione del Consigliere Beneforti, fuori microfono)
… le conclusioni sono state tratte
con l'accettazione della proposta di ritiro della mozione.
Nous avons terminé notre ordre du jour. Je tiens à demander aux
Chefs de groupe de bien vouloir se retrouver avant le début de la
séance prévue pour lundi prochain, à 15 heures 30. Ils seront
convoqués pour une Conférence des Chefs de groupe pour ordonnancer
les travaux du prochain Conseil qui concernera le budget.
La séance est levée.
