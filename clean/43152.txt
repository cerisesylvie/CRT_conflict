Classificazione
ASSISTENZA SANITARIA E OSPEDALIERA



Oggetto del Consiglio n. 582 del 13 maggio 2021 - Resoconto
OGGETTO N. 582/XVI - Interrogazione: "Notizie relative ai
motivi del decesso di un paziente disabile grave presso l'Ospedale
Parini".
Bertin (Presidente)
- Punto n. 33. Risponde l'assessore
Barmasse.
Barmasse (UV) -
La domanda è "se alcune notizie apprese
corrispondono a verità, cioè il decesso di un paziente disabile
intervenuto nel mese di gennaio 2021, se sia stata avviata
un'indagine interna sull'accaduto e se siano state ravvisate delle
responsabilità per l'accaduto".
Con riferimento quindi a questa richiesta di notizia in merito a
questo decesso di un paziente, oltretutto disabile, intervenuto nel
mese di gennaio 2021, il direttore generale dell'Azienda USL ci ha
informato, su nostra richiesta, che ha richiesto alla direzione
sanitaria di presidio dell'Ospedale regionale Umberto Parini di
relazionare in merito.
Questo approfondimento, a quanto è stato riferito dalla
direzione strategica, ha rilevato l'assenza di evidenti anomalie
nella gestione clinica del caso evidenziato. Ovviamente in questa
sede non posso rappresentare i dettagli clinici del caso, che
peraltro non ho, in quanto trattasi comunque di dati sanitari
tutelati dal diritto alla privacy, oltre che per rispetto dei
parenti.
Io ulteriori notizie non ne posso dare e questo è quanto ha
riferito l'Azienda sanitaria. Quello che posso chiederle,
consigliera Spelgatti, è che se per vie brevi direttamente
all'Assessorato può farmi avere dei dati più precisi sull'accaduto
e sui dati del paziente, sarà ovviamente cura dell'Assessorato,
questo anche per tutela dei cittadini e anche in qualche maniera
anche per una tutela del sistema sanitario, perché è giusto vedere
se effettivamente ci sono stati dei problemi, soprattutto per i
cittadini, ma è giusto anche garantire un sistema sanitario del
quale la popolazione deve fidarsi.
Sarà quindi cura di questo Assessorato fare gli approfondimenti
che riterremo più opportuni per capire se effettivamente ci sono
state problematiche così gravi da quanto riferito in questa
interrogazione.
Presidente -
Per la replica, la consigliera
Spelgatti.
Spelgatti (LEGA VDA) -
Le farò avere tutti i dati, quello
che posso anticiparle è che le notizie che mi sono state riferite,
per carità, io non ho assolutamente modo di sapere se
corrispondenti al vero o meno, però sono estremamente inquietanti,
perché da ciò che mi è stato raccontato sembrerebbe - ripeto,
sembrerebbe, con tutti i condizionali e tutte le cautele del caso -
che questo paziente sostanzialmente essendo molto agitato e avendo
delle disabilità sarebbe stato legato per far sì che evitasse di
creare problemi, però poi sostanzialmente sia stato "dimenticato".
Fatto sta che doveva evidentemente essere scoperto per cui la sua
temperatura corporea sarebbe andata a livelli talmente bassi da
dover essere poi rianimato e il resto dell'accaduto lo
sappiamo.
È chiaro che, ripeto, va tutto preso con le pinze, ma ritengo
che meritasse di essere comunque segnalato in questa sede, perché
sarebbe estremamente grave se fosse accaduto davvero.
