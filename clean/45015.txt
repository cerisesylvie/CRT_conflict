Classificazione
TRASPORTI E VIABILITÀ
Autostrade e trafori alpini



Oggetto del Consiglio n. 1838 del 22 settembre 2022 - Resoconto
OGGETTO N. 1838/XVI - Interpellanza: "Lavori di manutenzione
del traforo del Monte Bianco e conseguenti ricadute sull'economia
valdostana".
Bertin (Presidente) -
Punto n. 51. Si è prenotato il
consigliere Rollandin, ne ha facoltà.
Rollandin (PA) -
Cette requête qu'on a présentée il y a
quelques mois, est liée aux difficultés que nous avons déjà
soulignées pendant ces mois sur la question du tunnel du Mont Blanc
et avec la Suisse. C'est une question de principe, pas seulement
mais en effet il y a toute une série de conséquences liées à ce qui
est le tourisme et à ce qui est le commerce pour la partie qu'on
doit aller soit en Suisse qu'en France ; c'est la raison pour
laquelle nous demandons si par hasard il y a déjà eu des contacts,
juste pour faire de façon que la limitation des passages soit le
plus tôt possible.
En effet on dit que peut être que ce mois... on voudrait savoir
si ont été déjà organisées des rencontres avec les deux parties
pour, comme on dit, prévoir qu'il y ait une réduction des
difficultés qu'on a justement de la part soi du tourisme que du
commerce. Voilà, c'est la raison pour laquelle on aimerait savoir
si existent déjà des rapports avec la Suisse et avec la France.
Presidente -
Risponde l'assessore Caveri.
Caveri (AV-VdA Unie) -
Il tema che lei pone è un tema
molto delicato e riguarda il fatto estremamente semplice che avevo
già evocato precedentemente con Infrastrutture Autostradali, vale a
dire che il Traforo che risale, come lei sa, al 1965, sente il peso
dell'età e anche i lavori che furono fatti in occasione della
tragedia del 1999, con la rimessa in sesto di parte solo del
Traforo, non hanno comunque risolto una questione di obsolescenza
che diventerà sempre più acuta negli anni a venire.
In questo momento esiste un piano, il Presidente della Regione,
nelle sue funzioni prefettizie, ha partecipato a un summit con il
Prefetto dell'Alta Savoia per definire assieme tutte le difficoltà
che ci sono, e le lascerò poi il riferimento per trovare il
calendario esatto; le previsioni di chiusura sono facili da poter
vedere e purtroppo noi abbiamo alcune settimane di chiusura, che in
questo caso sono principalmente legate all'asfaltatura necessaria,
e ci saranno però poi delle chiusure ancora più sostanziose negli
anni a venire che, più o meno, equivalgono alla durata della
concessione.
Quindi si può immaginare che per un tempo infinito noi avremo il
Traforo chiuso per tre mesi l'anno.
Guardo il collega Aggravi che di recente ha svolto con un
sottosegretario di Stato una visita ed effettivamente la questione
è molto delicata e devo dire che quest'oggi l'ho affrontata con
l'amministratore della RAV Ivoi e la tratteremo con il presidente
della Regione in occasione dell'incontro con l'amministratore
delegato Nanni.
Il lavoro importantissimo è quello della volta della galleria,
sono circa 600 metri che porteranno a questa chiusura nell'autunno
del 2023, mentre per ora le chiusure sono prevalentemente notturne,
e poi invece il rifacimento più sostanzioso durerà tredici anni,
quindi è chiaro che ci sono elementi di preoccupazione, tenendo
conto, tra l'altro, che nei giorni scorsi i Comuni della Val di
Susa hanno cominciato a capire l'antifona, così come quelli della
Vallée de la Morienne, perché prima ci sarà, con queste chiusure
parziali, uno spostamento del traffico - sulle Alpi più o meno il
Monte Bianco vale il 6% della movimentazione delle merci - quindi
sono centinaia di Tir che si riverseranno in Val di Susa dove, tra
l'altro, continua a essere rinviata l'apertura della seconda canna
che era prevista per l'ottobre di quest'anno: adesso è rinviata per
l'ottobre del 2023. Quindi sia gli abitanti della Val di Susa sia
quelli della Vallée de la Morienne si troveranno con un aumento di
carico notevolissimo.
Questo, tra l'altro, conferma una cosa, cioè che la politica nel
Nord Ovest di Italia, rispetto ai trafori e ai passi, è una
politica che dev'essere coordinata dall'Unione Europea, perché è
del tutto evidente che questo deve capitare.
Al di là dei vertici, a cui partecipa il Presidente della
Regione, il problema oggi non è solo la gestione ma è capire che
cosa fare dopo, perché questo è un tema divisivo che però deve
partire da un assunto chiaro: l'attuale premier francese, la
signora Borne, che era Ministro dei trasporti, e il Presidente
della Repubblica Macron hanno più volte ribadito che non accettano
l'idea di un raddoppio in situ del Traforo, quindi noi ci
troveremmo in una situazione di
cul de sac
che potrà essere
in qualche maniera problematica, perché la contemporaneità dei
lavori, che tra l'altro sono lavori estremamente costosi, che hanno
poi una ricaduta sull'economicità della gestione della RAV, perché
è chiaro che meno transiti ci sono e più la RAV, che ha già
l'handicap di essere una piccolissima autostrada... questo potrebbe
essere per la RAV risolto con una fusione con il Traforo del Monte
Bianco che aiuterebbe, perché oggi l'azionista principale - oltre
alla Regione che è socio di minoranza cospicuo - è il Traforo del
Monte Bianco.
È probabile che lo Stato stia cominciando a riflettere sul fatto
che tutte queste questioni non possono ricadere sulle tariffe, ma
che ci dovranno essere interventi forti da parte dello Stato
partendo dal presupposto che il Monte Bianco fa parte della rete
transeuropea dei trasporti, quindi non è una bagatella, è una delle
vie essenziali del trasporto merci, del trasporto passeggeri e del
passaggio delle automobili.
È chiaro - e di questo abbiamo discusso anche con il principale
azionista del Traforo del Monte Bianco lato italiano che è
Autostrade, di cui l'attuale amministratore è Tomasi che ho già
citato oggi - che si prendano in futuro dei contatti al maggior
livello possibile con la Francia; con il Presidente noi abbiamo
evocato il dossier del Monte Bianco in occasione della visita di un
politico importante come è Laurent Wauquiez, Presidente della
Regione Auvergne-Rhône-Alpes, che è una delle personalità emergenti
ed è una potenza economica notevole, io credo che quello possa
essere un canale interessante per riaprire una discussione.
Sugli esiti della discussione, tenuto conto appunto del fatto
che le autorità centrali francesi sul raddoppio non ci sentono, è
del tutto evidente che probabilmente bisognerà avere il coraggio in
prospettiva di immaginare il percorso di un Tunnel che abbia
caratteristiche tecniche diverse, che sia più lungo, che sia più di
base, ma questa è una cosa che va inserita, posso dire, - anche se
poi mi prendono in giro che parlo dei miei pregressi politici -
nell'ambito della rete transeuropea dei trasporti che sarà in
discussione a breve al Parlamento Europeo presso la Commissione dei
trasporti del Parlamento Europeo, perché è chiaro che altrimenti lo
stato di abbandono del Traforo del Monte Bianco diventerà
un'emergenza nazionale.
Quando con il Presidente e con il collega Bertschy siamo stati
dal Ministro Giovannini, Ministro delle infrastrutture, abbiamo
segnalato quest'emergenza di trovare una soluzione seria, ho
l'impressione che per il momento ci sia una specie di mancanza di
attenzione, che è quella che è stata segnalata, tra l'altro, dalle
Associazioni Confindustriali del Nord Italia, perché è chiaro che
con l'intasamento del Fréjus, con la ridotta disponibilità del
Traforo del Monte Bianco, cui aggiungiamo i tempi oramai biblici
della Torino-Lione, perché si parla oggi di un'apertura che
potrebbe essere in una forbice tra il 2033 e il 2035, qualche cosa
va avviato anche qui, e credo che questa possa essere, per la
politica valdostana, in maniera corale, una sfida importante perché
è chiaro che non si può pensare di tornare all'epoca dei colli
alpini, perché questa è una prospettiva seria.
Non viene chiuso il Traforo, come veniva manifestato,
definitivamente o per un anno. I lavori, come sono stati impostati,
avrebbero questa cadenza, ma è una cadenza talmente lunga rispetto
alla quale bisognerà che, anche con una proposta di questo
Consiglio Valle, si possa in qualche maniera uscire da una
situazione, soprattutto manifestare alle autorità europee e
nazionali l'assoluta delicatezza della situazione.
Presidente -
Per la replica, consigliere Rollandin.
Rollandin (PA) -
La questione è molto dolorosa, perché il
rapporto che lei oggi ha ripreso in termini di anni, chiaramente,
lo vediamo oggi, q doveva esser visto anni fa, perché qui noi ci
troveremo con i Tunnel chiusi, perché sarà così, e con le
conseguenze che lei ha appena detto, che sono state testé previste
e che chiaramente porteranno a quei disagi che conosciamo ma che
non abbiamo purtroppo avuto la possibilità di gestire insieme a
tutti gli altri organismi, a livello nazionale e internazionale,
perché è giusto, anche a livello europeo questo discorso ha il suo
peso, ma per quello che riguarda i nostri Ministeri competenti, a
oggi non si sa nulla. L'unica problematica che era emersa è
l'amianto, ma l'amianto c'era già prima, non è che è emerso
adesso.
Su questi aspetti non credo che ci sia molto da dire, se non che
siamo in ritardo e che qualcuno dovrà al più presto mettere sul
tavolo una via d'uscita, in modo tale da essere nella situazione di
capire quanto rimarrà chiuso il Traforo del Monte Bianco; per la
parte svizzera è più facile, ma per il Monte Bianco è un aspetto
molto, molto difficile da risolvere.
Io credo che sia un altro dei punti difficili per il futuro
della nostra regione, perché lo sono anche gli altri territori
italiani, ma direttamente siamo noi i primi a essere colpiti da
questa situazione, situazione che purtroppo conosciamo già da
tempo, infatti se noi andiamo a vedere da quando se ne parla... poi
si spera sempre che qualcuno risolva il problema, non è così e oggi
siamo obiettivamente in una situazione non difficile, ma
difficilissima.
