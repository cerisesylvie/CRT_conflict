Classificazione
FINANZA REGIONALE E LOCALE
Finaosta


Resoconto integrale del dibattito dell'aula
Oggetto del Consiglio n. 435 del 12 gennaio 1994 - Resoconto
OGGETTO N. 435/X - Approvazione di un'integrazione alla
convenzione tra la Regione e FINAOSTA S.p.A. per ciò che concerne i
cri­teri per il calcolo del tasso di mora sui finanziamenti per la
gestione dei fondi speciali destinati agli interventi di cui
all'articolo 5 della legge regionale n. 16/1982.
Deliberazione - Il Consiglio
Viste le proprie deliberazioni n. 563/VIII in data 14 maggio
1984 e n. 3368/VIII in data 22 dicembre 1987 relative,
rispetti­vamente, all'approvazione di una convenzione con la
FINAO­STA S.p.A. per la gestione dei fondi speciali destinati agli
in­terventi di cui all'articolo 5 della legge regionale 16/1982 ed
alla modifica della convenzione stessa;
Considerato che nella convenzione non sono indicati i criteri né
per la quantificazione delle penalità in caso di risoluzione
an­ticipata del contratto né per il calcolo del tasso di mora in
caso di ritardato pagamento della quota di ammortamento che
at­tualmente viene calcolato al tasso contrattuale in vigore
all'in­sorgenza della mora aumentato di dieci punti;
Ritenuto eccessivamente penalizzante, soprattutto in un mo­mento
di grave crisi per le imprese ed in considerazione delle finalità
della legge regionale richiamata, applicare il tasso di mora nella
misura sopraindicata ed opportuno rideterminarlo in modo da
salvaguardare comunque gli interessi della Regio­ne, favorire le
imprese e uniformare le condizioni contrattuali a quelle previste
per gli interventi finanziari a valere sui fondi regionali di
rotazione costituiti con leggi regionali 33/1973, 101/1982, 76/1984
e 56/1986;
Ritenuto inoltre di dover disciplinare, come per gli altri
fondi, anche le penalità in caso di risoluzione anticipata del
contratto;
Ritenuto necessario determinare le modalità di calcolo degli
interessi di mora per gli interventi di cui si tratta;
Visto il parere in merito espresso in data 10 novembre 1993,
dalla FINAOSTA S.p.A.;
Visto il parere favorevole rilasciato dal Dirigente della
Direzio­ne Generale delle Finanze ai sensi del combinato disposto
dell'articolo 72 della legge regionale n. 3/1956 e successive
mo­dificazioni, e dell'articolo 21 della legge regionale n. 18/1980
e successive modificazioni, in ordine alla legittimità della
presen­te deliberazione;
Richiamata la legge regionale 28 giugno 1982, n. 16;
Visto il parere della II Commissione consiliare permanente;
Delibera
1) che, a decorrere dal 1° gennaio 1994, il punto 2)
dell'articolo 8 della convenzione rep. 6758 del 20 giugno 1984
stipulata con la FINAOSTA S.p.A. sia integro come segue: "l'importo
degli interessi di mora addebitati nell'ipotesi di ritardato
pagamento, alle scadenze convenute, di quanto contrattualmente
dovuto nonché nell'ipotesi di risoluzione del contratto; tali
interessi sono da determinarsi in misura pari al tasso ufficiale di
sconto in vigore all'insorgenza della mora, aumentato di quattro
punti e mezzo;
2) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 1, lettera f) del decreto legislativo 13
febbraio 1993, n. 40.
Presidente -
La parola all'Assessore del bilancio
e finanze, Lévêque.
Lévêque (Ass.tec.) -
Con questo provvedimento, che
accom­pagna altri tre provve­dimenti analoghi approvati dalla
Giunta, si mette ordine nelle diverse convenzioni che regolano i
rap­porti fra Regione e Fi­naosta sulle leggi 33, 101, 76, 56 e
sulla gestione speciale, per quanto attiene al trattamento
riservato ai beneficiari inadem­pienti, in merito agli interessi di
mora.
C'era una diversificata situazione sia di criteri, sia di tassi;
per tutto ciò, sentito l'or­gano tecnico Finaosta, si propone di
appli­care il 4,5 percento, in aggiunta al tasso di riferimento per
gli interessi in mora.
Quindi, saranno equiparate sia le situazioni speciali, sia
quelle delle leggi ordinarie.
Presidente -
Pongo in votazione la deliberazione
in oggetto.
Presenti, votanti, favorevoli: 24
Il Consiglio approva all'unanimità.
