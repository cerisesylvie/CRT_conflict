Classificazione
ISTRUZIONE PUBBLICA
Personale docente e non docente



Oggetto del Consiglio n. 4005 del 3 ottobre 2024 - Resoconto
OGGETTO N. 4005/XVI - Interpellanza: "Problematiche relative
alle procedure per la fruizione del "bonus docenti"".
Marguerettaz (Presidente) -
Punto n. 35 all'ordine del
giorno. Per la presentazione, la parola alla collega Minelli.
Minelli (PCP) -
Torniamo su un tema che è già stato
ripetutamente oggetto di discussione in quest'aula durante questa
legislatura, a partire fin dal 2021; è un tema che è stato infatti
affrontato
à tour de rôle
dalla Lega, da Pour l'Autonomie e
da noi: si tratta del bonus o carta dei docenti da 500 euro
introdotto dalla cosiddetta "Legge sulla buona scuola".
Come è noto, soltanto per la Valle d'Aosta per la
rendicontazione delle spese che sono relative a questo bonus per la
formazione non viene utilizzata la piattaforma nazionale a cui si
accede con la carta del docente, ma la nostra Regione ha creato
tramite INVA una piattaforma regionale. Nelle iniziative che erano
state portate in Consiglio dai colleghi e dalla sottoscritta si
erano elencate a più riprese varie criticità legate alla procedura
richiesta ai docenti, anche al personale di segreteria e alla
Sovrintendenza stessa, una procedura che è lunga, lenta e
farraginosa. Nelle tre iniziative che erano state presentate aveva
sempre risposto l'allora assessore Caveri, che aveva ripetutamente
elencato quelle che invece sarebbero le migliorie derivanti
dall'applicativo regionale e il progressivo snellimento dei
passaggi burocratici e anche dei tempi della rendicontazione.
Poi eravamo anche arrivati a sentirci dire che, secondo
l'Assessore, sbagliare era praticamente impossibile perché "la
piattaforma è a prova di imbecille e chi non ce la fa è un caso
umano". Al di là del fatto che si tratta di valutazioni perlomeno
discutibili, quello che avevamo cercato di evidenziare è una cosa
specifica, cioè l'assurdità di un'operazione che non richiede
chissà quali capacità informatiche, non era quello il problema, ma
richiede un tempo esagerato, un tempo assurdo per i docenti che
devono caricare scontrini, pezze giustificative sulla piattaforma,
e poi richiede un sacco di tempo anche da parte delle segreterie
che devono effettuare i controlli, e poi dalla Sovraintendenza. Mi
spiego meglio, perché credo che vada capita qual è la procedura e
perché diciamo che bisogna trovare una soluzione. Per la
rendicontazione c'è un modulo da compilare, a cui si devono
allegare scontrini e biglietti vari attestanti le spese effettuate,
documenti che devono naturalmente essere scansionati o fotografati
uno ad uno e poi inseriti nella domanda.
La maggioranza di questi scontrini non è uno "scontrino
parlante", cioè non ha il codice fiscale come succede per gli
scontrini della farmacia, per intenderci; sono pochissimi i negozi
che hanno dei registratori di cassa che inseriscono anche il codice
fiscale. Le librerie, che sono poi gli esercizi a cui si rivolge la
maggior parte degli insegnanti, non hanno questo tipo di scontrino,
quindi se lo scontrino non è parlante, che cosa si deve fare? Non
basta scansionare lo scontrino e caricarlo, no, per ognuno di
questi scontrini si deve allegare un foglio che funziona come
un'autocertificazione in cui il docente afferma che quello
scontrino corrispondente a un numero specifico - bisogna infatti
mettere il numero progressivo dello scontrino - corrisponde a un
acquisto che ha fatto lui stesso per la sua formazione e questo
foglio appunto deve recare anche la copia, ma deve essere
evidenziato il numero. Poi cosa si fa? Si carica ogni singolo
foglio, lo si allega alla dichiarazione, si deve fare sulla
piattaforma un primo salvataggio sul computer, intendo un
salvataggio per ogni scontrino, poi si torna sulla pagina iniziale,
si deve suddividere tutte le pezze giustificative che sono state
elencate, a seconda della loro tipologia: spettacolo teatrale,
acquisto libri,
software
e via di questo passo, e a questo
punto si fa un secondo salvataggio. Terminata l'operazione, si
invia il tutto alla segreteria della scuola, che deve dichiarare di
aver ricevuto, dopodiché la segreteria farà poi, nei tempi che sono
codificati, il controllo per ogni singola dichiarazione per i
relativi allegati e questo lo fa ovviamente per ogni insegnante
della sua scuola. Adesso fortunatamente anche i supplenti a tempo
determinato hanno diritto al bonus, però i tempi di rendicontazione
non sono gli stessi degli insegnanti assunti a tempo indeterminato,
quindi la scuola fa l'operazione in momenti diversi.
Una delle insegnanti che mi ha chiesto di portare nuovamente
all'attenzione dell'Aula, dell'Assessore, questa situazione, aveva
da rendicontare 26 scontrini. Per fare la procedura, considerato
che alcuni scontrini erano poi anche poco leggibili - perché sapete
che, se non lo si fa subito, si smagnetizzano e non si riesce a
leggerli -, ha dovuto scansionarli più volte e l'intera procedura,
per inserire tutto questo con tutti i vari fogli di
autocertificazione, ha perso quattro ore di tempo e ovviamente
bisogna possedere uno
scanner
perché altrimenti non lo si
può fare. Questa persona non è un'analfabeta digitale, tanto meno
un'imbecille - lo posso assicurare -, ma è la procedura che è lunga
e, come dicevo, inadeguata, farraginosa.
Tutto questo quando da Carema in giù gli insegnanti hanno la
loro carta che possono presentare in ogni libreria, cinema, teatro,
museo e chi più ne ha ne metta, una carta che viene strisciata, su
cui si caricano le spese in automatico che poi vengono rimborsate
ovviamente una volta all'anno. È un sistema completamente diverso,
veloce e semplice. È poi vero, come mi aveva detto l'assessore
Caveri, che sul sito "WebÉcole" ci sono i
tutorial
a
supporto dell'utilizzo dell'applicativo regionale. Questi tutorial
sono tre, il primo si intitola: "Giustificativi spesa", il secondo:
"Rendicontazione spese", il terzo: "Sanatoria", perché poi c'è
anche una sanatoria. Io sono andata a guardare i tutorial - anche
perché prima o poi mi toccherà riutilizzare questo sistema e volevo
capire bene come funzionava - che, come mi era stato detto, guidano
e prendono per mano passo passo, ma sono tutorial che durano
rispettivamente 9 minuti e 14 secondi, 7 minuti e 8 secondi, 9
minuti e 20 secondi. Se un tutorial dura quasi 10 minuti, mi sembra
chiaro che la procedura da svolgere non è così immediata, semplice,
veloce e assolutamente banale, mi sembra il contrario!
Comunque, a quasi due anni di distanza dall'ultima iniziativa...
alla mia iniziativa era stato risposto come ho detto, alle due
precedenti alla collega Spelgatti era stato detto: "Non si ritiene
allo stato attuale di optare per soluzioni diverse rispetto a
quella in essere, ma eventualmente di apportare delle semplici
migliorie all'applicativo". Al collega Carrel era stato detto che
l'applicativo
online
consentiva di operare non solo presso
enti o esercizi registrati in Italia, ma anche all'estero e che
quindi era molto meglio il nostro applicativo che non il sistema
nazionale... però, come dicevo, a due anni dall'ultima segnalazione
- eravamo nel 2022 - continuano a pervenire delle proteste, delle
richieste di semplificazione. Questa è la motivazione per cui con
quest'iniziativa chiediamo al Governo di conoscere se, tenuto conto
di questo permanere delle criticità, ci sia l'intenzione di
affrontare in modo più incisivo il problema per assicurare ai
docenti valdostani praticamente le stesse condizioni e le stesse
opportunità che sul territorio nazionale hanno i loro colleghi che
devono fruire del bonus docenti.
Presidente -
Per la risposta, la parola all'assessore
Jean-Pierre Guichardaz.
Guichardaz J. (FP-PD) -
Nella prima e unica domanda si
chiede al Governo: "se, tenuto conto delle criticità che
permangono, ci sia l'intenzione di affrontare in modo più incisivo
la problematica per assicurare ai docenti le stesse condizioni e
opportunità che sul territorio nazionale hanno i loro colleghi per
la fruizione del bonus docenti di cui alla legge 107/2016". Tra
l'altro, credo di avere poi un'ulteriore risposta successivamente,
forse no... comunque adesso anche sul bonus c'è stato un intervento
a livello nazionale per recuperare credo dei soldi per i tutor
orientatori, hanno ridotto il budget complessivo, quindi credo che
questo famoso bonus docenti a livello nazionale sarà ridotto
probabilmente a 420 euro. Questo è giusto per fornire delle
notizie, che poi, ovviamente, tutte le volte vengono raccolte,
vengono poi trasformate e alcune volte migliorate, perché anche lì
la decisione a livello nazionale è una decisione di riduzione che
interviene per la necessità di andare a recuperare soldi altrove.
In linea di principio poteva essere anche utile aggiungerne, per
quanto riguarda l'istruzione, e non togliere.
Vengo alla risposta. Premesso che la problematica evidenziata a
livello regionale riguarda solamente un aspetto legato alla
rendicontazione, mentre a livello nazionale le condizioni e
opportunità dei colleghi - come lei sa bene, è stato detto, è vero,
la sua forse è stata l'ultima iniziativa specificamente sulla
piattaforma, ma sul bonus abbiamo abbondantemente parlato, tant'è
che poi alla fine abbiamo trovato la soluzione in modo tale che in
Valle d'Aosta tutti, compresi gli insegnanti precari, percepiscono
il bonus da 500 euro, ovviamente non cumulative in quel caso - che
fruiscono del bonus docenti sono sicuramente più critiche in quanto
questa famosa carta docenti non è accessibile ai docenti precari.
Noi in Valle d'Aosta invece abbiamo ritenuto che, se esiste una
formazione, perché la formazione non è a favore dei docenti, ma a
favore degli alunni, quindi abbiamo fatto una valutazione sugli
usufruitori finali, l'importo di 500 euro potrebbe subire una
decurtazione, come le ho detto prima, a livello nazionale proprio
per questi inferiori fondi che sono stati messi.
Ci tengo però a ricordare - lo ridico tal quale e lo rileggo tal
quale - quanto il mio collega Caveri aveva evidenziato nelle
risposte fornite su quest'argomento, tranquillizzo, lascio perdere
tutte le polemiche e leggo la parte tecnica, ci mancherebbe. "Nel
corso del primo anno di utilizzo sono state raccolte - questo è
quanto il collega Caveri diceva - le difficoltà riscontrate dai
docenti - ma serve per poi avere la risposta successiva - e dalle
segreterie scolastiche nell'utilizzo dell'applicativo. Sono state
apportate modifiche e i correttivi richiesti e, a beneficio dei
docenti, sono stati realizzati anche tre
video
tutorial
- da lei citati appunto - per accompagnare passo
passo i docenti nell'utilizzo dell'applicativo, un video per il
caricamento dei giustificativi, un video per la rendicontazione e
un video per la sanatoria - non sapevo che avessero queste durate,
durano praticamente 10 minuti - è anche disponibile un indirizzo di
posta dedicato, a cui i docenti si possono rivolgere per chiedere
un supporto, informazioni e chiarimenti, gestito dal personale
della Sovraintendenza, quindi in aggiunta ai tre video. Si segnala
tuttavia che questo canale di comunicazione comporta, ancora oggi
delle criticità in quanto non tutti i docenti si sono abituati a
utilizzarlo, alcuni preferiscono telefonare direttamente agli
uffici della Sovraintendenza, soprattutto nel periodo della
rendicontazione. Tuttavia, il personale della Sovraintendenza ha
già detto in più occasioni che la comunicazione telefonica non è
particolarmente efficace in quanto può allungare i tempi d'attesa e
causare incomprensioni tenuto conto dell'aspetto prettamente
tecnico di alcuni quesiti. Proprio in un'ottica di tutela, quindi
di tutto il personale, sia di chi fruisce del bonus sia di chi deve
occuparsi dell'erogazione dello stesso e delle relative verifiche,
perché poi c'è tutta una parte di verifica, si ritiene che lo
strumento migliore di comunicazione da utilizzare sia il canale di
posta elettronica dedicato. Sottolineo infine che questa modalità
di comunicazione è particolarmente apprezzata dalle segreterie
scolastiche. Il fatto di ricevere dei riscontri ed eventuali dubbi
in forma scritta rende più sicuro il personale deputato alle
verifiche soprattutto nelle situazioni di non ammissibilità delle
spese". Mi pare di ricordare che si era già parlato di questo
compito che è stato affidato alle segreterie.
Come già riportato nelle precedenti risposte - qua rispondo io,
non è più il virgolettato del collega Caveri -, la fruizione
dell'importo di 500 euro adottata a livello nazionale attraverso la
carta del docente è stata oggetto negli anni di analisi e
approfondimento al fine di migliorare le criticità emerse, io credo
anche in conseguenza delle giuste analisi e anche del dibattito
consiliare, che, come spesso dico, serve anche a trovare delle
soluzioni.
Le specificità introdotte dalla legge regionale 18/2016 non
hanno consentito all'Amministrazione - lo sappiamo bene - di
attivare una modalità di fruizione dell'importo di 500 euro uguale
a quella messa in atto dal Ministero dell'istruzione. Si è ritenuto
infatti - e questo l'ho già detto e l'abbiamo già detto più di una
volta, ma è bene spiegarlo perché noi non abbiamo la carta docenti
- che a livello regionale potesse essere reso disponibile un
applicativo
online
che consentisse ai docenti non solo di
operare presso enti ed esercizi registrati, ad esempio, attraverso
l'utilizzo della tessera sanitaria, ma anche di caricare la
documentazione contabile proveniente da enti ed esercizi situati al
di fuori del territorio regionale, soprattutto all'estero, cosa che
non è possibile con la carta docente, ma, siccome qua siamo una
Regione transfrontaliera e che ha, rispetto al tema delle lingue,
una certa attenzione, si è ritenuto che la carta docenti non
potesse soddisfare tutte le esigenze formative. A titolo
informativo preciso che negli anni le segnalazioni da parte di
docenti che hanno in qualche modo chiesto o manifestato la
complessità della procedura da seguire per la rendicontazione e la
scarsa efficienza della piattaforma regionale sono diminuite in
modo significativo, oggi siamo sul 90% indicativamente di
dichiarazioni rese correttamente, quindi abbiamo sempre un margine
del 10%, che è dovuto magari all'inserimento di scontrini (hanno
cercato di spiegarmi ma sinceramente non ho capito questo margine
del 10%, ma mi dicono che è abbastanza fisiologico). Al fine di
migliorare il sistema, proprio per ulteriormente venire incontro
agli insegnanti, agli uffici e alle Segreterie, sono state
apportate proprio quest'anno ulteriori modifiche di comunicazione e
poi delle allerte per supportare i docenti nelle varie fasi di
caricamento dei giustificativi e di rendicontazione. Se il
rendiconto è privo di giustificativi, cosa che accade qualora il
docente voglia accumulare l'intero importo rinviandolo all'anno
scolastico successivo, perché qui da noi è possibile anche
rinviarlo all'anno scolastico, il sistema presenta, all'atto
dell'inserimento di un rendiconto vuoto, un messaggio di allerta,
quindi questo è stato ideato proprio come
rappel
per i
docenti che caricavano probabilmente alle volte in maniera
frettolosa o comunque in modo quasi automatico i giustificativi
nella sezione non corretta, viene fuori proprio un'allerta con
scritto: "Attenzione, nella sezione giustificativi non è presente
nessuna spesa relativa alla corrente annualità, pertanto, se si
procede, verrà generata una rendicontazione priva di giustificativo
e il bonus disponibile risulterà non utilizzato. "Sei sicuro di
voler procedere lo stesso?", puoi fare "okay" o puoi annullare. Per
i docenti supplenti al 30 giugno e al 31 agosto, che non possono
cumulare alcun importo, come dicevo prima, appare un messaggio
nella rendicontazione che ricorda tale disposizione. Inoltre ai
docenti che avevano commesso degli errori del caricamento delle
spese e che avevano già confermato la chiusura dell'operazione
prima del 31 agosto è stata data ulteriormente la possibilità di
riaprire la pratica per sanare l'errore qualora le operazioni di
controllo da parte delle segreterie scolastiche e/o dei revisori
dei conti non fossero già state effettuate.
Presidente -
Per la replica, la parola alla collega
Minelli.
Minelli (PCP) -
Non so veramente che cosa dire, perché,
Assessore, lei ha utilizzato quasi tutto il tempo che aveva a
disposizione per ripetere quello che è già stato detto più volte e
per ricordare che, per migliorare l'applicativo, per dare dei
supporti nella comunicazione, nel guidare alla compilazione di
queste richieste, la Regione si è attivata! E nessuno dice di no,
ci sono i
tutorial
, c'è addirittura la sanatoria per chi fa
degli errori! Il problema non è questo, perché un po' gli
analfabeti digitali, gli imbecilli e i casi umani avranno imparato
e meno male, un po' ci sono i tutorial che aiutano, un po' ci sarà
l'abitudine, quello che non cambia è la procedura, che è lunga, che
è farraginosa!
Se si mettono quattro ore per inserire tutte le pezze
giustificative di un anno, non è un problema di difficoltà
informatica o di scarsa comunicazione, vuol dire che non funziona,
vuol dire che è un sistema che non funziona, perché, a parità di
acquisti che un docente valdostano fa qui o anche in Francia,
perché noi abbiamo l'applicativo che ci permette anche questo, e
quello che fa una persona che insegna in una Regione italiana, c'è
un sistema totalmente diverso. Che senso ha che noi dobbiamo
complicare cose che sono più semplici?! Lei cita, giustamente, la
legge 18/2016, che non ha permesso di trovare delle soluzioni, ma
se a monte, nel 2016, otto anni fa, è stato fatto un errore, ma
perché perseverare? Perché
errare humanum est, perseverare
diabolicum est
e noi perseveriamo!
Nel momento in cui
à maintes reprises
la gente vi viene a
dire sempre le stesse cose, i tutorial da 10 minuti, sì, possono
essere utili, perché è diminuito, lei dice, il margine di errore,
abbiamo solo + 10% di rendicontazioni che sono caricate in maniera
sbagliata, l'altro 90% funziona e, vivaddio, dopo tutti questi anni
anche chi è caso umano un po' avrà imparato, la Regione lo avrà
aiutato con i tutorial, ma il problema è a monte, cioè noi
continuiamo ad avere lo stesso sistema! Carichiamo per ore, ore e
ore ma non è solo il problema degli insegnanti, che perdono quattro
ore e non sarà la fine del mondo, ma questo si ribalta sul lavoro
di segreteria. Guardi, quando io ho scritto l'interpellanza, dodici
o tredici giorni fa, quello che era, per estrema sicurezza, perché
non volevo dire una cosa che non era corretta, ho fatto che
telefonare alla mia scuola, perché mi dico: "Ma è ancora tutto
così? È cambiato qualche cosa? Funziona meglio? C'è qualche sistema
che non funziona?", ho telefonato in un pomeriggio in cui due
segretarie della scuola erano lì a fare le verifiche delle
rendicontazioni, in due persone tutto un pomeriggio ne hanno fatte
neanche un quarto di quelle che dovevano fare. Poi è vero, noi
abbiamo la possibilità, e meno male, e su questo ne do atto, che
anche i docenti precari possano usufruire di questo bonus; sulla
questione del poter fare la formazione all'estero ricordo anche che
proprio nella mia iniziativa del 2022 avevo chiesto di avere dei
dati su quante erano state le spese e gli acquisti effettuati
all'estero. La Regione non li ha, cioè la Regione non sa se quella
facoltà che dà ai suoi docenti, per cui ha messo in piedi anche un
applicativo più favorevole, eccetera sono esercitate... non sa se
effettivamente si fa della formazione o non la si fa, se si
acquistano dei libri, se si fanno dei corsi, non lo sa perché non
ha questo tipo di rendicontazione.
Io mi chiedo se davvero non vogliamo metterci un pochino più di
buzzo buono su questa cosa e provare davvero anche a iniziare a
ragionare su una modifica di questa benedettissima legge 18/2016,
che non ha solo questa cosa che non funziona, a mio avviso, ha
anche altri elementi, però davvero io spero di non dovermi
risentire un'altra volta dichiarare o decantare le caratteristiche,
le qualità di questo sistema, di questo applicativo in salsa
valdostana e poi vedere che tutto funziona come prima, perché
francamente cominciamo ad averne abbastanza!
Presidente -
La parola all'assessore Jean-Pierre
Guichardaz, dieci secondi.
Guichardaz J. (FP-PD) -
Solo per i distratti, visto che
la collega ha detto: "Un po' gli imbecilli, i casi umani, gli
analfabeti digitali avranno imparato", non vorrei che questa frase
mi venisse attribuita, l'ha detta lei e io non mi permetterei
mai...
Presidente -
Grazie della precisazione, nessuno le
imputerà queste parole.
