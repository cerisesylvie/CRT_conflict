Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 245 del 9 ottobre 1972 - Resoconto
OGGETTO N. 245/72 - Legge 3 dicembre 1971, n. 1102 Nuove
norme per lo sviluppo della montagna. (Interpellanza)
Montesano (P.S.D.I.) -
Vuole illustrarla Consigliere
Chincheré?
Chincheré
(P.C.I.)
- Io chiedo solo al Presidente,
all'Assessore, non so chi la illustrerà, di essere particolarmente
precisi per quanto riguarda la seconda parte, cioè, se e quando la
Giunta intende portare alla discussione in Consiglio questa
legge.
Maquignaz (D.P.)
- Per quanto riguarda l'attuazione della
legge, la Giunta mi aveva incaricato di fare uno studio attraverso
i servizi forestali per una suddivisione di queste zone omogenee
del territorio della Regione.
Lo studio è stato fatto, abbiamo sentito il Comitato della
programmazione e poi si è ritenuto opportuno anche di fare una
riunione di tutti i Sindaci della Valle, in modo da sapere qual era
l'indicazione per questa suddivisione. A questa riunione,
naturalmente, cioè da questa riunione, noi abbiamo cercato di
riassumere quello che era la volontà della maggioranza dei Sindaci
e abbiamo predisposto una bozza di legge proprio per l'istituzione
delle comunità montane, bozza di legge che è già pronta e che
passerà al più presto alle Commissioni e qui cercheremo,
naturalmente, di rispettare il termine che è stato fissato; cioè ad
un anno dell'applicazione della legge, cioè vale a dire per il mese
di dicembre del 1972 noi dovremo discutere questo provvedimento in
Consiglio.
Vorrei aggiungere che c'era anche il problema di ottenere i
primi fondi, cioè per la ripartizione di quegli 87 miliardi, 26 per
l'esercizio 1972, che anche, per cui avevamo una scadenza; il
Presidente ha predisposto una lettera programmatica, direi, per la
suddivisione di questi fondi che la leggerà, mi pare che stia
cercando appunto questa lettera, e questo naturalmente per poter
ottenere i fondi previsti per l'esercizio 1972, il modo di non
perdere nulla.
Quindi, per quanto riguarda lo studio della suddivisione c'è la
proposta di legge che passerà la commissione, quindi è già pronta e
andrà in Consiglio prima del mese di dicembre. Per quanto riguarda
i fondi che a noi interessavano adesso subito, il Presidente ha già
predisposto la lettera da inviare al Ministero.
Chincheré
(P.C.I.)
- ... se vuole dare lettura
della lettera, come diceva l'Assessore, oppure me la passerà
dopo.
Dujany (D.P.) -
...quanto ha già detto l'Assessore
all'Agricoltura, almeno per quanto riguarda i finanziamenti, che la
Giunta si è trovata dinanzi ad una alternativa di dare esecuzione
letterale alla legge nazionale che richiedeva la trasmissione al
Ministero dell'Agricoltura e i piani dei lavori da eseguirsi che
avrebbero dovuto essere approvati e finanziati da questa legge, la
cui ripartizione di finanziamenti è già avvenuta su iniziativa del
Comitato Interministeriale, il CIPE.
La Giunta ha ritenuto opportuno di non inviare i piani al
Ministero, ma bensì di chiedere al Ministero la destinazione di
questo denaro all'Amministrazione regionale; perché ha ritenuto che
fosse una scelta sul piano autonomistico pericoloso e non
conseguente al nostro statuto, che ha competenze specifiche in
questo settore, il richiedere finanziamenti attraverso dei
programmi approvati dal Ministero stesso in quanto riteniamo che
qualora il Ministero abbia versato i contributi previsti
all'amministrazione regionale, sarà l'amministrazione regionale che
deciderà il modo con cui si dovrà spendere unendo questi
finanziamenti a finanziamenti di origine regionale. Ed è proprio in
questa occasione che vi leggerò così, rapidamente, una lettera, che
non vorrei che fosse troppo lunga e incomprensiva, ma cercherò di
sintetizzarla, che abbiamo mandato in questi giorni, anzi, ieri
stesso, al Ministero, ed esattamente, al Ministero per la
programmazione economica e al Ministero dell'Agricoltura e per
conoscenza all'UNCEM, la quale sollecitava pure Lei questo nostro
invio di circolare al Ministero.
"Finanziamento per le comunità montane per l'esercizio 1972
-
Applicazione degli articoli 15 e 19 della legge del 31.12.1971 -
Con riferimento al telegramma dell'UNCEM che sollecita l'invio
della relazione programmatica prevista dalla legge, la Presidenza
della Giunta ribadisce quanto già esposto con lettera precedente
che la ripartizione a favore della Regione della Valle d'Aosta
venga fatta, commisurato al parametro dell'estensione del
territorio montano regionale in rapporto a quello nazionale".
Questo è un criterio che avevano adottato per la ripartizione
dei fondi, e il criterio che è stato adottato è quello più
favorevole alla situazione concreta della Regione Valle
d'Aosta.
Per quanto riguarda invece il problema del finanziamento noi
sosteniamo dire che il Ministero versi questi fondi direttamente al
bilancio regionale in quanto riteniamo che lo Stato possa avere il
controllo della destinazione dei finanziamenti attraverso
l'approvazione dei provvedimenti legislativi o dei regolamenti
approvati dal Consiglio regionale, e vistati dalla commissione di
coordinamento e dai relativi ministeri per la loro
approvazione.
Chincheré
(P.C.I.)
- ... probabilmente la legge
sulla montagna, questa legge 1022 meriterebbe indubbiamente un
dibattito molto più ampio, uno spazio molto più ampio di quello che
offre un'interpellanza, e probabilmente l'errore di fondo che ho
fatto è quello di fare una interpellanza e non una mozione.
Io non avevo assolutamente dubbi sul fatto che l'Assessore
all'Agricoltura e il Presidente della Giunta si muovessero in modo
rapido e tempestivo per quanto riguarda la soluzione di alcuni
problemi di scadenza. La mia preoccupazione era un'altra, e forse
la mia interpellanza non è uscita molto bene, ed è questa: la legge
sulla montagna ha questo grosso vantaggio rispetto a quasi tutte le
altre leggi che ha fatto il Parlamento italiano, forse non abbiamo
mai avuto in Italia una legge così costituzionale, nel senso che
rispetta non solo la lettera della Costituzione, ma lo spirito
della Costituzione; cioè, per la prima volta non abbiamo una legge
che ribalta un po' i termini di quelli che sono i rapporti tra,
così, le forze politiche, lo Stato, il Governo e la montagna; per
la prima volta la montagna non viene vista come una zona
perennemente depressa, per la prima volta noi abbiamo, così,
l'imprimatur, sul fatto che la montagna è un elemento
indispensabile, direi, un elemento produttivo a tutta la vita
nazionale, diventa un po' il polmone dell'ossigeno, del tempo
libero e di tutte queste cose, e, per la prima volta si chiede che
siano i montanari stessi, i contadini della montagna, gli abitanti
della montagna, a salvare la montagna attraverso tutta una serie di
funzioni amministrative sommamente democratiche come le comunità
montane e roba di questo genere.
Ecco, il problema che noi abbiamo è proprio questo: noi pensiamo
che la riunione dei Sindaci vada bene, però non si possa
assolutamente affrontare un progetto di legge, affrontare
l'elaborazione di un progetto di legge senza un ampio dibattito tra
le forze politiche e sindacali all'interno del Consiglio, per
garantire il massimo dibattito e il massimo contributo di tutte le
forze a questa legge.
Se noi siamo ottimamente soddisfatti per quanto riguarda
rispetto di alcune scadenze, chiediamo però che il termine della
presentazione in aula della proposta di legge regionale avvenga
prima di dicembre, cioè proprio nei tempi acceleriamo il più
possibile e arriviamo ad un ampio dibattito su questa legge, anche
perché noi sappiamo che alcune forze politiche che hanno votato
questa legge, oggi in realtà con una serie di circolari
ministeriali, con una serie di tentativi di svuotamento
dall'interno di questa legge, la legge stessa è abbastanza
minacciata. Noi abbiamo avuto l'esempio in Liguria in cui il
Presidente dell'UNCEM che è anche Consigliere regionale Ligure, fa
delle proposte all'interno del Consiglio regionale, che sono
abbastanza in contrasto con la legge, con lo spirito della legge
stessa; ecco, noi non vogliamo assolutamente che in Valle d'Aosta
capiti questo e chiediamo che il dibattito politico su questa legge
avvenga nei termini più brevi possibili.
Siggia (P.C.I.) -
Si passa all'oggetto n. 14.
