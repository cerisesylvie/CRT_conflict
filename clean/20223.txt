Classificazione
UNIONE EUROPEA E RAPPORTI INTERNAZIONALI


Resoconto integrale del dibattito dell'aula
Oggetto del Consiglio n. 213 del 6 novembre 2003 - Resoconto
OGGETTO N. 213/XII - Condanna per i metodi utilizzati per il
sondaggio relativo ai Paesi che costituirebbero un pericolo per la
pace. (Reiezione di risoluzione)
Risoluzione
Il Consiglio regionale della Valle d'Aosta
Visto il sondaggio condotto dall'Eurobarometro per conto
della Commissione europea, le cui aberranti e sorprendenti
risultanze vedono Israele (59% di pareri in tal senso) e Stati
Uniti (53%) in cima alla graduatoria dei Paesi che costituirebbero
un pericolo per la pace nel mondo;
Considerato che il giudizio sul grado di pericolosità degli
Stati è stato rimesso alle esternazioni di un campione estremamente
esiguo (poco più di 7.500 cittadini di Nazioni appartenenti
all'Unione Europea) e quindi per nulla rappresentativo del comune
sentire;
Ritenuto offensivo che la Commissione Europea, organismo
istituzionale che rappresenta tutta la comunità dei popoli
d'Europa, abbia promosso un'iniziativa preparata in modo
superficiale e ambiguo e ne abbia permesso la diffusione, prestando
il fianco all'espressione di spregevoli manifestazioni che
sconfinano nell'antisemitismo;
Constatate le flebili e timide giustificazioni addotte dal
Presidente della Commissione UE, Romano Prodi, assolutamente
inadeguate alla gravità dell'iniziativa promossa;
Esprime
ferma condanna per il metodo deliberatamente superficiale e
ambiguo utilizzato dagli elaboratori del sondaggio, che alimenta i
peggiori pregiudizi contro lo Stato di Israele, Paese che sta
lottando per la sopravvivenza contro il terrorismo di matrice
islamica, che uccide persone innocenti e che vuole annientarne
l'esistenza;
Invita
il Presidente della Regione a trasmettere il presente
documento all'ambasciatore israeliano in Italia.
F.to: Tibaldi - Frassy
Presidente - La parola al Consigliere Tibaldi.
Tibaldi (CdL) - Siamo rimasti amaramente sorpresi della
risultanza di un sondaggio condotto dall'Eurobarometro, un istituto
che lavora per conto della Commissione europea, sondaggio che ha
stilato una classifica degli Stati più pericolosi del mondo,
sondaggio che è stato effettuato sulla base di una serie di
interviste condotte in tutti i Paesi dell'Unione europea su un
campione molto esiguo: 7.515 persone. A questo campione è stata
sottoposta una domanda:
"Quali Stati minacciano maggiormente la
pace nel mondo?"
La risposta non era lasciata alla libera
discrezionalità dell'intervistato, ma era una risposta pilotata,
ovvero vi era un elenco di Stati, fra i quali anche la stessa
Unione europea e gli Usa, affiancati a Stati notoriamente
pericolosi come l'Iran, la Corea del Nord, l'Afghanistan, eccetera,
che venivano proposti ai diversi interlocutori. Il risultato è
stato che Israele, secondo questa sensibilità del 59% degli
Europei, risulterebbe il Paese che maggiormente minaccia la pace
per gli Europei. La cosa, a nostro avviso, è sorprendente, in primo
luogo per le modalità che hanno ispirato la realizzazione di questo
sondaggio; la domanda è stata formulata in maniera tendenziosa e i
risultati sono stati sicuramente influenzati a nostro avviso dal
fatto stesso che sia stata formulata una lista di Stati, presentata
secondo un certo ordine come risposta. Crediamo che questo giudizio
sul grado di pericolosità degli Stati, rimesso all'esternazione di
un campione umano così esiguo, non sia rappresentativo
dell'opinione, del sentimento dell'Unione europea ed anche
offensivo per la stessa Commissione europea, che forse, più che
dedicarsi a sondaggi di questo tipo, dovrebbe occuparsi di problemi
prioritari e più importanti che attanagliano l'istituzione nel suo
insieme.
Il fatto di promuovere un'iniziativa preparata in modo così
superficiale e ambiguo non depone a favore di chi ha avuto la
pensata, anche perché affiancare Paesi, che hanno un livello di
democrazia consolidata, dove le libertà individuali e collettive
sono garantite, a Paesi che sono degli "ordigni" pronti ad
esplodere, o sono già esplosi in termini di guerre civili, di
dittature, sia assolutamente iniquo per coloro che, avendo uno
stato di democrazia consolidata, si trovano affiancati agli altri.
Il fatto di vedere: Israele, che primeggia con il 59% degli
intervistati, seguito dall'Iran degli Ayatollah - 53% -, dalla
Corea del Nord - 53% -, dagli Usa - pari merito, 53% -, dall'Iraq -
52% -, ci fa sorridere perché dimostra tutta l'inattendibilità del
sondaggio.
È un sondaggio che ha ricevuto delle critiche rilevanti e di
stupore da parte di tante autorevoli personalità, anche italiane,
cito il Presidente della Camera, Casini, che qualche giorno dopo
doveva recarsi in Terra Santa per incontrare le autorità omologhe.
Naturalmente anche lui è rimasto sconcertato dalla definizione e
soprattutto dal "sigillo" che la Commissione europea ha voluto
apporre a questo strumento demoscopico.
Chiediamo con questa risoluzione che il Consiglio regionale
esprima ferma condanna per questo metodo deliberatamente
superficiale e ambiguo utilizzato dagli elaboratori del sondaggio,
che alimenta e continua ad alimentare i peggiori pregiudizi nei
confronti dello Stato di Israele, un Paese che sta lottando per la
sua sopravvivenza geografica, politica e dei suoi abitanti, che
sono continuamente minacciati dal terrorismo di matrice islamica,
che uccide persone innocenti e che ne vuole annientare l'esistenza.
Siamo preoccupati di questa propaganda antisionista, che si sta
divulgando anche con la complicità di certi Stati europei - "in
primis" metterei la Germania e la Francia oltre che il Belgio -,
propaganda che non facilita quel processo di pace di cui ha bisogno
il Medio Oriente e che vede, suo malgrado, coinvolto Israele.
Processo di pace che dovrebbe invece vedere un'Unione europea e una
Commissione europea forze attive e propulsive di una pace che
stenta a raggiungersi. Lasciamo, purtroppo, per questa incapacità
politica europea di trovare una maggiore unità su argomenti
internazionali di questo spessore, il monopolio di questo processo
di pace nelle mani degli Usa ancora una volta. Vogliamo pertanto
esprimere con la risoluzione una ferma condanna per questo metodo,
anche perché le giustificazioni addotte dal Presidente della
Commissione europea, Prodi, sono risibili, oltre che timide, non
sono adeguate al ruolo che egli ricopre e soprattutto alla gravità
del sondaggio.
Invitiamo infine il Presidente della Regione a trasmettere
questo sentimento di ferma condanna delle risultanze di questo
sondaggio all'Ambasciatore israeliano in Italia, Ambasciatore che a
settembre ha visitato la nostra Regione e con il quale sono stati
condivisi numerosi messaggi inerenti al percorso di pace,
travagliato, che si sta allontanando, ma che quel Paese vorrebbe
conseguire. Il paradosso è che, da una parte, una persona come
Arafat, che è colui che ispira i kamikaze contro la popolazione
civile israeliana, è stato insignito del "Nobel per la pace" e,
dall'altra, che questo campione esiguo e non rappresentativo di
Europei considera Israele, che sta lottando per la sopravvivenza
politica sua e della sua gente, lo Stato più pericoloso del mondo.
Un'infamia anche questa, alla quale crediamo che questo Consiglio
debba rispondere con una ferma condanna; di qui la nostra
risoluzione.
Presidente - Dichiaro aperta la discussione generale.
La parola al Consigliere Pastoret.
Pastoret (UV) - Comme les collègues nous l'avaient annoncé, ils
ont présenté une résolution, qui remet à notre attention un thème
d'actualité, qui cette fois a été évoqué non pas par des faits
d'armes, mais par un sondage, qui est quand même explosif et qui
nous présente l'avis d'un certain nombre de citoyens européens.
Cet acte nous porte à réfléchir sur des arguments très délicats.
Nous avons le devoir de traiter ces arguments avec une attention
particulière et à ne pas nous faire piéger par des partis pris,
cela pour le respect de la tâche que nous sommes appelés à remplir
ici. Je souhaite qu'un débat franc et positif se dégage sur ce
thème, en s'appuyant surtout sur notre sens de responsabilité. Je
crains par contre que notre débat rendra encore une fois cet
argument un sujet de confrontation, sur la base de la géographie
politique parlementaire. Je le regrette, mais là aussi nous ne
pouvons pas nous cacher que les coutumes italiennes nous
appartiennent entièrement et qu'aujourd'hui en Italie ceux qui
défendent, justifient, comprennent Israël et/ou les Etats Unis sont
inscrits de droit dans un camp qui est celui de la Droite; ceux qui
sont par contre des gens qui soutiennent, qui analysent avec
attention les raisons des Palestiniens, eux sont inscrits dans le
secteur de la Gauche, des pacifistes, et cetera.
Les plus malheureux dans ce Pays sont les pauvres gens qui ont
des idées à eux et qui, même en étant de Gauche, pensent qu'Israël
n'est pas Satan et ceux, qui étant de Droite, pensent que peut-être
les Palestiniens ont quelques bonnes raisons à faire valoir. Ce
sont des gens qui ne peuvent parler avec personne, parce que les
positions se figent d'une façon terrible. Cette façon de penser
rouille toutes possibilités de parler de cela, c'est une entreprise
impossible et d'ailleurs les débats télévisés nous ont démontré que
les théories sont figées d'un côté comme de l'autre.
Il me semble par conséquent qu'il soit impossible que les
collègues Frassy et Tibaldi n'aient pas pensé que leur initiative
ne sortira pas l'effet de voir approuvée cette résolution, d'autant
plus qu'ils l'ont chargée d'une mixture telle d'arguments forts,
que jamais elle pourra être modifiée pour être acceptée par tout le
monde ou par la majorité de cette Assemblée. Quand même, cette
motion nous donne la possibilité de parler de ce thème complexe et
moi j'accepte cette provocation dans le terme bon du sens et avec
un esprit de participation constructive je voudrais exprimer
quelques pensées.
J'annonce que je vais m'abstenir sur cette résolution, comme
j'imagine toute la majorité, mais aussi que je vais prononcer des
avis personnels, pour dire tout d'abord que ce sondage doit nous
inquiéter soit pour ses contenus, soit pour les réponses fournies.
Ce qui devrait nous inquiéter davantage relève du fait que des
initiatives de ce genre soient parachutées à l'intérieur de ce
village global dans lequel nous vivons comme une sorte d'annonce
messianique, qui a la tendance à classer d'une façon univoque le
bien et le mal. La conséquence de cette affaire est celle
d'adresser la pensée des gens, qui en prennent connaissance dans
une direction presque obligée. Il faut se demander qu'est-ce que va
dire le citoyen moyen; ces citoyens se diront que ce sondage
produit ces résultats, donc ces affirmations sont vraies. Nous
devons avoir la conscience que nous visons dans un monde où les
choses vraies ne sont pas celles qui se produisent, mais celles que
l'on annonce et plus l'annonciation est frappante, plus on pense
que ce qui s'en dégage soit vrai. Cela est l'effet qui se produit
sur les gens, il faut en prendre acte avec toute honnêteté.
Je pense que les résultats de ce sondage relèvent aussi du
niveau de l'information que nous avons sur certains arguments. Je
suis personnellement franchement convaincu que les organes
d'information sur le thème d'Israël trichent lourdement, j'oserais
dire honteusement; à chaque jour qui s'écoule je pense que, si sur
cet argument cela se passe comme en Italie dans des milliers de
postes dans le monde, la quantité des nouvelles manipulées doit
être débordante et cela avec la bonne paix de ceux qui disent
qu'Israël aurait un pouvoir médiatique qui change la vérité dans le
monde.
Quelles sont les raisons qui font en sorte que si tant de
correspondants, lorsqu'ils s'occupent du Proche Orient, mêlent le
vrai avec le faut? C'est parce qu'ils ont peur de dire la
vérité.
Quand je dis cela, je ne veux pas dire qu'Israël a raison dans
ce qui est en train de faire, l'ensemble des faits et des raisons
nous échappe parfois, mais je ne crois d'ailleurs pas que les
correspondants qui vivent dans les hôtels de luxe, tels que le King
David côté Israël, avec l'air conditionné, sans péril d'attentats,
sachent assumer des nouvelles si objectives et sûres. Ils se basent
le plus souvent sur des informations venant de l'autre
côté… qu'ils doivent assumer et
publier, faute de quoi ils ne pourraient plus travailler. Voilà
pourquoi vous n'avez jamais eu l'occasion d'entendre que les
Israéliens vivent dans une démocratie qui est inconnue dans les
autres Pays du Proche Orient. Comme personne ne rappelle le fait
que dans ce Pays avoir le droit de vote signifie que vous pouvez
voter pour qui vous voulez, pour la Droite, pour la Gauche, pour
les religieux, pour les Arabes qui ont droit de représentativité à
la Knesset et que vous pouvez aussi ne pas exercer ce droit, tout
comme chez nous. Tout à côté en Iraq, il y a quelque temps, il y
avait le droit de voter pour Saddam Hussein, dans les Pays des
Palestiniens ils avaient le droit de voter pour Arafat. Ce qui est
surprenant c'est que les scores obtenus par ces candidats ont été
pris presque au sérieux dans tout le monde, sans qu'on rappelle que
ces scores auraient représenté un record aussi dans la Bulgarie de
jadis. C'est pour ces simples raisons que je pense que ce peuple
d'Israël a été et est encore héroïque pour une chose: pour sa
capacité de témoigner, avec un courage dont nous ne serions pas
capables, l'affirmation des valeurs de la démocratie dans une aire
où la démocratie n'existe pas, où elle représente un danger. Il
faut avoir à l'esprit qu'il est vrai qu'Israël représente un danger
important du fait de son exemple d'organisation démocratique dans
cette aire, plus dangereux de n'importe quelle guerre pour les
peuples du Proche Orient, qui sur ce parcours malheureusement
doivent encore avancer beaucoup.
Je vois les objections quant à l'état de guerre et des rapports
difficiles avec les Palestiniens. Je pense qu'il y a des
incompréhensions. Je pense cependant que rien ne se réglera jamais
si on ne part pas sur un pied d'égalité avec le même respect des
hommes, des droits, de la participation à la vie sociale et
démocratique, de respect de la diversité des idées et des droits
politiques et de militance. La paix demande un partage beaucoup
plus profond qu'un traité et jusqu'au moment où la démocratie
n'avancera pas auprès de ses proches, il n'y aura pas de paix, mais
seulement de trêve, mais c'est quoi la démocratie? Quelque chose de
simple enfin, il suffirait de dire par exemple qu'en Israël le
désaccord est admis, vous avez le droit de ne pas être d'accord
avec Sharon, plutôt qu'avec Peres, et vous pouvez continuer à
travailler, à vivre et à penser. En Israël les gens peuvent
s'exprimer contre les politiques gouvernementales, ils le font; ils
peuvent s'exprimer sans être vexés, arrêtés ou tués; ils peuvent
parler de paix et de tranquillité et d'accord avec les
Palestiniens. Demandez aux journalistes occidentaux qui sont là,
qu'ils écrivent quel est le sort des Palestiniens se comportant
ainsi. Ils le savent, ils ne vous le diront jamais, ils ne le
publieront jamais, vous savez pourquoi? Parce qu'ils ont peur.
D'ailleurs nous tous nous avons peur, tout le monde préfère ne pas
s'exprimer lorsqu'on parle de ces lieux et alors que
représente-t-il un peuple de quelque 6 millions de personnes qui
demandent de survivre à la prophétie de son avenir de disparition?
Rien. Il ne représente rien. Il peut être sacrifié sur l'autel de
notre tranquillité, en le chargeant de toutes les responsabilités
du moment. Je ne veux pas défendre Israël, mais je vous laisse ces
mots afin que vous y réfléchissiez. Ce n'est pas pour prendre
partie d'un côté ou de l'autre, mais je pense que nous avons le
devoir de nous interroger davantage sur cela.
J'ai exprimé ma sensibilité, ce qui ne me permettrait quand même
pas de voter cette motion, de laquelle je ne partage pas toute une
série de passages.
Presidente - La parola al Consigliere Riccarand.
Riccarand (Arc-VA) - Mi atterrò all'oggetto e al tema di questa
risoluzione e non seguirò il Consigliere Pastoret che, secondo me,
è andato fuori tema, nel senso che qui non è in discussione il
ruolo di Israele, se è un Paese democratico o pericoloso: stiamo
discutendo di una risoluzione che propone di esprimere una ferma
condanna per il metodo deliberatamente superficiale e ambiguo con
cui è stato realizzato un sondaggio. Questo è il tema e credo che
sia praticamente impossibile condividere una mozione di questo
genere. Atteniamoci allora ai dati che abbiamo, perché poi ci sono
sui giornali.
Non è stato un sondaggio che aveva come oggetto questa famosa
domanda sugli Stati pericolosi, si è trattato di un sondaggio che
comprendeva 10 domande di cui solo l'ultima affrontava questo
aspetto dello "Stato pericoloso", all'interno di una tematica più
complessa. La domanda più significativa non era la decima, ma la
prima:
"Oggi direste che l'intervento militare degli Stati Uniti
e dei loro alleati in Iraq era giustificato o non
giustificato?"
Il dato interessante è che il 68% degli Europei
ha detto che non ritiene giustificato l'intervento militare in
Iraq. Questo per dire che vi sono altre cose molto più
interessanti, è un questionario di 100 pagine, che è scaricabile
anche da internet, quindi chiunque ne può prendere atto, che
affronta una serie di tematiche in cui vi sono delle cose più
interessanti rispetto alla questione che è poi diventata di dominio
pubblico.
Si può ovviamente discutere la metodologia di questo sondaggio,
con l'elencazione di una serie di Paesi fra cui l'Unione
europea… era una domanda ben formulata
che invece bisognava lasciare ad una risposta aperta, dunque sono
critiche più che legittime, ma di qui arrivare a dire che si è
fatta una scelta deliberatamente, che l'obiettivo era quello di
andare a dire che Israele era un paese
pericoloso… arriviamo alla diffamazione
rispetto a un organismo, l'Eurobarometro, che è vero che lavora per
conto della Commissione europea, ma che è un organismo che fa 60
sondaggi l'anno e si avvale di agenzie specializzate di ogni paese,
per l'Italia la DOXA. Possono anche sbagliare nella formulazione
delle domande, ma da qui a dire che lo hanno voluto
deliberatamente… secondo me, non è
possibile dirlo.
Non è possibile neanche fare l'altro passaggio che voi fate,
perché l'altro obiettivo di questa risoluzione è chiarissimo:
quello di attaccare il Presidente della Commissione europea, perché
il sondaggio è stato fatto da un'agenzia della Commissione europea,
quindi sotto la responsabilità politica della Commissione e del suo
Presidente. Basta leggere le sue dichiarazioni per capire che non
c'entra niente, perché vi è un totale scollamento fra quello che fa
l'Eurobarometro - fa dei sondaggi e poi li mette a disposizione - e
gli orientamenti, le valutazioni, le scelte che opera la
Commissione europea e il suo Presidente.
Vi è giustamente da sorprendersi del perché si è dato così
grande rilievo alla cosa, rilievo che poi è durato un giorno, solo
in Italia, e la risposta l'ha data lo stesso Presidente Prodi, la
domanda l'ha posta lui. Intervistato da "La Stampa" - leggo "La
Stampa" di ieri - ha detto:
"Bisogna chiedersi perché questa
vicenda è esplosa sui giornali italiani"
, ma questo lo sappiamo
tutti: perché vi è una polemica politica! Il bersaglio è totalmente
sbagliato, qui le argomentazioni non stanno in piedi, questa
risoluzione è del tutto strumentale! Non possiamo condividere
quindi tale iniziativa e voteremo contro. Chiediamo di non
presentare atti così strumentali al Consiglio regionale.
Presidente - Dichiaro chiusa la discussione generale.
La parola al Consigliere Tibaldi.
Tibaldi (CdL) - La replica è necessaria e parto subito dagli
"assiomi" del Consigliere pacifista Riccarand, che corre sotto
l'insegna della "bandiera Arcobaleno".
Prima di tutto una considerazione di metodo. Esattamente 2 ore
fa sostenevate, come il mio collega Lattanzi, che quest'aula è un
luogo di proposta e qui le proposte devono essere dibattute. Avete
avanzato una proposta su argomenti di bilancio e siete rimasti
rammaricati o, meglio, stigmatizzavate e quella che era una
risposta sostanziale dell'Assessore Marguerettaz, e il fatto di
banalizzare che le proposte vengano avanzate tramite mozioni o
risoluzioni. Adesso 2 ore dopo, se prima di "spada ferivate, adesso
di spada perite" perché, se loro tacciavano di strumentalizzare la
vostra proposta e poi voi tacciate di strumentalizzare la nostra, è
"un gatto che si morde la coda", alla fine banalizzate quelle che
saranno le vostre proposte future su qualsiasi argomento. Questo è
un luogo di dibattito, se non si dibatte qui, forse è meglio farlo
al bar, perché qui non è più un luogo dove si possono pronunciare
determinate idee: vietato pronunciarsi, specie se le idee sono
scomode o non sono conformi a un pensiero dominante. Consigliere
Riccarand, rientri nei binari istituzionali, al di là del pensiero
politico, visto che ognuno resta della sua convinzione, ma qui è un
luogo di discussione!
Il rilievo di un giorno che lei ha detto è perché certi settori
giornalistici largamente ideologizzati minimizzano tali questioni,
come hanno addirittura trascurato il fatto che i Repubblicani in 2
Stati americani hanno vinto domenica scorsa: su "La Repubblica" non
vi era una riga, tanto per fare un esempio, se invece avessero
vinto i "Democratici", avremmo avuto una settimana di enfasi su "La
Repubblica", su "Il Corriere della sera", perché aveva vinto il
Centro Sinistra. Questo fa parte di quel mal costume, piuttosto
diffuso in buona parte del giornalismo nostrano, che evidenzia ciò
che conviene e ciò che è più rosso che non di altro colore.
Se si vogliono fare le battaglie da pacifisti, bisogna quanto
meno riconoscere che questo sondaggio non va nella direzione della
pace, perché riduce il ruolo dell'Unione europea come mediatrice ed
entità istituzionale che fa sì che si concretizzi la pace anche in
Medio Oriente. Questo non è che lo diciamo noi con questa
risoluzione, lo dice il Presidente della Camera, Casini; l'Europa
deve concorrere al processo di pace in Medio Oriente, su questo
siete d'accordo anche voi, recuperando una serenità e
un'obiettività che la diffusione di questo improvvido sondaggio
mette oggettivamente in discussione. Allora se siete pacifisti, lo
riconoscete, o lo deve dire qualcun altro, qualcuno che ha indosso
i vostri stessi abiti politici?
Il collega Pastoret ha fatto un intervento coraggioso;
giustamente ha detto che bisogna avere il coraggio di dibattere e
di sostenere le proprie idee. Il suo intervento è stato una
"melodia" piacevole da ascoltare, peccato che l'ultima nota sia
stonata, perché l'ultima nota si esprime con un voto, se non su
questa risoluzione, su un atto simile proposto da voi. Perché dice
che dobbiamo avere il coraggio di confrontarci e poi ha paura di
schierarsi? Perché di fatto lei ha tradotto il suo comportamento
con una paura di schierarsi, perché ha paura che le venga
affibbiata un'etichetta scomoda, quella di dire: "io la penso in
questa maniera", magari in maniera difforme da quel pensiero
dominante che vede più favorevolmente chi è schierato dalla parte
della Sinistra. Non vi siete fatti problemi a scagliarvi contro il
Fascismo o il Nazismo qualche settimana fa in quest'aula!
(interruzione di un consigliere, fuori microfono)
… giustamente. Avete però prudenza
o, meglio, "pruriti" nei confronti di altre ideologie, "in primis"
il Comunismo, o di tutto ciò che può essere collegato al Comunismo
e al post-Comunismo. Lei comunque ha fatto un atto eroico perché, a
differenza di altri colleghi che sono rimasti silenti, ha espresso
un'opinione personale, che però non coincide con la volontà che si
manifesta attraverso un voto.
Come d'altronde è contraddittorio il comportamento della
Commissione europea: non può perseguire un obiettivo di pace da un
lato e dare il via libera alla divulgazione di un sondaggio i cui
contenuti non vanno in questa direzione. Qualche giorno fa in
Israele 100.000 persone erano in piazza per commemorare la morte di
Rabin, uno statista che più di altri ha contribuito per traguardare
questo obiettivo di pace. Qualche giorno dopo la Commissione
dell'Unione europea ha permesso la divulgazione di questo
sondaggio, ma è una contraddizione manifesta, è evidente! Ci
lamentiamo poi che siano gli Usa a dover tutelare un ordine
mondiale, quando abbiamo un'occasione di questo genere, dove
l'Europa potrebbe dimostrare unità, coerenza e attendibilità nelle
sue azioni, lasciamo il campo libero a chi ne ha forse troppe in
questo momento!
Detto questo, noi non riteniamo affatto strumentale la nostra
risoluzione perché, se dovessimo fare un'analisi più profonda, ve
ne sono molte altre che lo sono di più. È solo una risoluzione che
fa un punto fermo su una situazione contingente, che non si è
esaurita in un giorno - forse certi giornali di Sinistra l'hanno
esaurita in un giorno -, ma che presso larga parte dell'opinione
pubblica viene criticata e non solo a livello di opinione pubblica,
ma anche di autorità istituzionali e politiche italiane.
Penso che l'Europa non debba rinunciare a questo processo di
pace, come penso che sarebbe un buon segno mandare all'Ambasciatore
di Israele, che è stato in Valle d'Aosta ospite del Presidente
Perrin, un segnale di attenzione nei confronti di questo popolo, di
questa comunità, più numerosa di quella valdostana, che ha diritto
a una sua identità e a un suo ruolo statuale che sia riconosciuto
anche dal resto del mondo. Noi ci mettiamo dalla parte di coloro
che ritengono che Israele debba avere un ruolo, come deve averlo
naturalmente la Palestina, però nell'ambito di un'armonia e di una
pace che così non vengono conseguite.
Concludo annunciando il voto favorevole del nostro gruppo.
Presidente - La parola al Consigliere La Torre, per
dichiarazione di voto.
La Torre (SA) - Noi ci asterremo su questa risoluzione. È
evidente comunque che il sondaggio pare superficiale, anche perché,
se i dati sono quelli riportati nella risoluzione - Israele 59% dei
pareri in tal senso e Stati Uniti 53% -, non si capisce neanche
bene come è stato condotto, perché il 59% + 53% fa il 112%: in
teoria, se il 59% è Israele, vi dovrebbe essere un 31% di
differenza suddiviso fra i vari altri interlocutori del sondaggio.
Il sondaggio quindi ha qualcosa che non quadra, ciò non toglie che
in linea di principio ci sentiamo di astenerci su questa
risoluzione. Crediamo che non sia così facile esprimere un giudizio
su chi possa avere torto o ragione o su chi sia più in torto in
questa vicenda, quindi non condividiamo questa risoluzione e ci
asterremo.
Presidente - La parola al Consigliere Borre.
Borre (UV) - Il Consigliere Pastoret ha già annunciato il voto
di astensione suo e del nostro gruppo. Consigliere La Torre, avrei
però bisogno che il Consigliere Riccarand mi dia la sciarpa a 5 o 6
colori, perché condivido quanto ha detto il Consigliere Riccarand:
siamo andati fuori tema e non mi riferisco al Consigliere Pastoret,
perché lui lo ha annunciato prima, ma a quanto ha detto adesso il
Consigliere Tibaldi. Qui ci troviamo di fronte a un sondaggio, che
forse è stato scorretto nel metodo - non si doveva mettere un
elenco di Stati -, ma non si può oggi venire a condannare questo
tipo di sondaggio senza cercare di capire perché 7.500 persone
abbiano dato quel tipo di giudizio. Penso che oggi la cosa più
interessante, piuttosto che esprimere delle condanne, sarebbe
cercare un momento di incontro e cercare di capire perché la gente
si sta pronunciando in questa maniera.
Presidente - La parola al Consigliere Frassy.
Frassy (CdL) - Il mio non è un intervento a titolo personale
anche se è sicuramente un intervento fuori programma ispiratomi dal
brevissimo intervento del Consigliere Borre, il quale ha detto che
i sondaggi sono sondaggi e che dei sondaggi si prende atto. Mi
auguro che "l'Union", in particolare nella sua politica
linguistica, prenda atto che l'1,98% dei Valdostani ritiene come
lingua madre il francese!
Presidente - Pongo in votazione la risoluzione in oggetto:
Consiglieri presenti: 22
Votanti: 9
Favorevoli: 3
Contrari: 6
Astenuti: 13 (Borre, Cerise, Charles Teresa, Fosson, La Torre,
Maquignaz, Marguerettaz, Pastoret, Perrin, Praduroux, Salzone,
Viérin Adriana, Viérin Laurent).
Il Consiglio non approva.
