Classificazione
CONSIGLIO REGIONALE
Attività consiliare d'aula



Oggetto del Consiglio n. 1955 del 24 maggio 2006 - Resoconto
OGGETTO N. 1955/XII - Ordine dei lavori: Ritiro di richiesta di
iscrizione in via d'urgenza di una risoluzione.
Président - Il y a une résolution qui a été adressée à la
Présidence qui porte la signature de 3 Chefs de groupe: MM. Cesal,
Viérin Marco et Lavoyer, et dont je propose l'inscription.
La parole au Conseiller Frassy, pour motion d'ordre.
Frassy (CdL) - Noi siamo abbastanza stupiti del modo in cui si
sta procedendo per l'iscrizione in via d'urgenza di questa
risoluzione. È una risoluzione che, se è urgente, non è un'urgenza
maturata in queste ore, ma è un'urgenza maturata negli anni e, nel
momento in cui si discute di questo argomento, per presto che se ne
discuta, c'è il rischio di essere sempre in ritardo rispetto a
certe situazioni. Però qui richiamo quanto il Presidente Caveri ha
affermato in aula, rispondendo ad un'interpellanza del nostro
gruppo, e si era preso l'impegno a portare un documento;
immaginiamo che l'impegno che il Presidente Caveri avesse preso
riguardasse un documento che doveva essere presentato
dall'Esecutivo, firmato dal Presidente stesso, piuttosto che un
documento firmato dai Capigruppo, ma non è neppure questo l'aspetto
che solleviamo.
Noi solleviamo 2 questioni: una, di metodo, e, l'altra, di
contenuto. Per quanto riguarda il metodo, ci sembra strano che con
la prassi che anche questo Esecutivo più volte ha percorso
dell'iscrizione in via d'urgenza con suppletivo, abbiamo dovuto,
ancora una volta, leggere sui giornali quello che voi ci avreste
proposto in aula con l'iscrizione in via d'urgenza! Sarebbe stato
di buon gusto, e sicuramente più rispettoso della procedura
istituzionale, che questo argomento importante e già preannunciato
dal Presidente Caveri fosse stato iscritto con il suppletivo e non
divulgato, prima ai giornali e, poi, successivamente iscritto in
via d'urgenza in aula! Non solo, ma su un problema così
immaginavamo che il suo impegno fosse rispettoso delle procedure,
nel senso che su argomenti di questa portata anche nel passato le
risoluzioni transitavano attraverso la sede delle commissioni
consiliari, per consentire un primo confronto politico e dove è più
facile trovare dei punti di convergenza di quanto non lo sia in
aula. Perciò, in sede di richiesta di iscrizione in via d'urgenza,
più che rivolgerci ai firmatari di questo documento ci rivogliamo
al Presidente Caveri, nel senso che ci sembra che questa procedura
e queste tempistiche siano difficilmente condivisibili per poter
condividere un documento su una realtà che penso stia a cuore a
tutte le forze politiche, a prescindere dal ruolo di Governo o di
opposizione che stiamo svolgendo in questo momento politico.
La richiesta che faccio a nome del gruppo è che la risoluzione
venga mandata in commissione, che si possa sviluppare un confronto
sereno, ma approfondito, e quando dico "approfondito" mi riferisco
alle premesse del documento, che sono premesse importanti - che
sono i 2 studi corposi della "KPMG" e della "TBridge" - e che nel
prossimo Consiglio si possa tornare con maggior cognizione di causa
ad esaminare in maniera approfondita l'argomento.
Pertanto la mia mozione d'ordine è una richiesta di rinvio di
questo punto, affinché faccia il percorso delle commissioni.
Presidente - La parola al Consigliere Sandri.
Sandri (GV-DS-PSE) - Devo dire che stamani, aprendo il giornale,
non ho avuto una buona impressione nel trovare... manca il
Presidente della Giunta...
Caveri (fuori microfono) - ... sono come lei, mi muovo
nell'aula...
Sandri (GV-DS-PSE) - ... per un Presidente bisogna muoversi, ma
non solo nell'aula! Bisogna avere poco rispetto di questa
istituzione nel divulgare alla stampa... intanto non so se lo ha
fatto l'amico Cesal, l'amico Lavoyer o l'amico Viérin Marco di
diffondere, ma uno dei 3 sicuramente, visto che sono loro i 3
firmatari lo avrà passato alla stampa, quindi mi piacerebbe sapere
"chi" dei 3 ha fornito queste notizie, ma dicevo, non è
istituzionalmente corretto arrivare in Consiglio con una
deliberazione di tale importanza che prima viene comunicata alla
stampa!
Concordo con quanto diceva il collega della minoranza, il
Consigliere Frassy: è veramente un modo di comportarsi non
rispettoso del Consiglio, soprattutto quando, come in questo caso,
si chiede una delega su materie di competenza del Consiglio
regionale! Cioè abbiamo materie di competenza del Consiglio,
espressamente dette: regolamento delle assunzioni del personale
presso il "Casino de la Vallée" approvato dal Consiglio, e su
queste competenze chiediamo la delega e... ne parliamo prima con la
stampa! Ma questo è un modo di comportarsi corretto? Alla fine
questa è una "legge-delega", non una risoluzione, è un modo di
sottrarre competenze al Consiglio da parte della Giunta! Questo già
sarebbe disdicevole politicamente, se fosse stato presentato nei
termini corretti: una bella deliberazione di Giunta, presentazione
alle commissioni, discussione..., ma lo diventa ancor più quando si
usa un mezzo, quello dell'iscrizione d'urgenza, che in questo caso
non ha alcun motivo di essere, perché fra le motivazioni che voi
mettete, cari Cesal, Viérin e Lavoyer, a meno che non siate gli
esecutori di altri, non ce n'è una che abbia una scadenza per cui
debba essere anticipata questa discussione a tempi normali del
Consiglio! Non ce n'è una, perché anche dire:
"a proseguire le
trattative e ad assumere in tempi brevi una decisione definitiva
sulla trattativa relativa all'Hôtel Billia e alle altre
proprietà"
...
è una cosa che stiamo ripetendo da circa 7
anni... non è che cambi fra 7 anni e 7 anni e 1 mese!
Non c'è urgenza, c'è stata una scorrettezza dal punto di vista
istituzionale, si cerca di far passare per risoluzione quella che è
di fatto una "legge-delega". Credo che i firmatari dovrebbero
prendere la decisione di ritirare la risoluzione.
Président - La parole au Président de la Région, Caveri.
Caveri (UV) - Intanto vorrei dare una buona notizia, sopratutto
al Consigliere Sandri. Il documento filtrato sulla stampa è un
"documento apocrifo", nel senso che è sufficiente guardare cosa ha
scritto "La Stampa" stamani per verificare che non c'è alcuna
corrispondenza con il documento di oggi. Era una bozza di lavoro
che è stata distribuita e che "qualcuno" ha fatto filtrare, e fin
lì devo dire che appartengo alla scuola di quelli che troverebbe
sconveniente chiedere al Corpo forestale regionale di avere una
parte di servizi segreti dedicata a questo sport, che è diventato
uno sport popolare: quello di far filtrare ai giornali i documenti.
Mal costume politico che si commenta da solo, ma ho l'impressione
che questa volta la "puzza di zolfo" di chi ha fatto questa
operazione sia facilmente rinvenibile, almeno per il sottoscritto,
ma questo è un fatto politico irrilevante rispetto al tema che oggi
viene posto.
La segretaria del Consiglio, il Presidente del Consiglio e i
suoi funzionari sanno che abbiamo nell'attuale Regolamento del
Consiglio qualche anacronismo:uno di questi è la difficoltà per il
Governo regionale di poter presentare una mozione di indirizzo. Lo
strumento che è stato prescelto nella discussione della maggioranza
è quindi quello della risoluzione in via d'urgenza, presentata in
aula. Peraltro credo che non sia stupefacente il fatto che sia
avvenuto perché, come potrà confermarle, collega Frassy, il suo
collega Tibaldi, nell'ultimo Consiglio avevo chiesto di ritirare
una risoluzione sul casinò assumendo l'impegno per questo Consiglio
- ed è un impegno che la maggioranza ha tenuto - di presentare
questo documento.
Devo dire che per quel che mi riguarda non esiste alcuna
difficoltà a chiedere che questo documento presentato dai 3
Capigruppo con cui ho concertato questa mia dichiarazione, venga
ritirato, a condizione che nelle prossime settimane se ne discuta
in commissione. Pensavo, nella mia ingenuità, che venissero
apprezzate 2 novità, mi rivolgo proprio al collega Sandri, al di là
del contenuto; la prima novità è quella di porre in capo al
Consiglio una serie di linee di indirizzo che, nell'impostazione
che è stata data alla risoluzione, devono essere oggetto di una
comunicazione ufficiale dell'azionista nel corso di un'assemblea.
Questo è un fatto nuovo e importante, come è un fatto nuovo e
importante il fatto che si parli di un nuovo piano di sviluppo che
non sia legato solo alle progettualità immobiliari, ma che contenga
tutti quegli elementi che qui vengono elencati. Non voglio entrare
nel merito della discussione, perché sarebbe scorretto da parte
mia. Mi limito a dire che non esiste alcuna obiezione a far sì che
nella Commissione presieduta dal collega Praduroux questo argomento
venga posto all'ordine del giorno. Mi permetto di dire che sarebbe
opportuno che il testo che ne emergerà venga posto all'attenzione
del prossimo Consiglio, perché esistono anche delle necessità di
rapidità su una serie di decisioni.
Se i Capigruppo presentatori riterranno che possa essere
corretto questo ritiro e possa essere altresì corretto il fatto che
se ne occupi la IV Commissione, con l'impegno di presentare questo
stesso documento modificato nelle parti che si riterranno opportune
- ma per quel che ci riguarda riteniamo che l'impianto sia già
solido e interessante in alcune sue novità -, non vi è alcuna
obiezione al ritiro.
Presidente - La parola al Consigliere Praduroux.
Praduroux (UV) - Volevo solo segnalare una questione
procedurale. Adesso mi si chiede di presentare questo documento a
distanza di solo 10 giorni, che richiede una discussione abbastanza
elaborata. Devo segnalare che, proprio stamani, la IV Commissione
ha già calendarizzato 2 riunioni: una per la "legge omnibus" e una
per il "dossier Bo", al 1° giugno; pertanto chiediamo di prendere
più tempo.
Presidente - Mi permetto di chiedere, se il Consiglio è
d'accordo su questa proposta: il documento non viene iscritto oggi,
provvederò io ad inviarlo come bozza di lavoro alla Commissione
competente per un esame più approfondito, con l'impegno, tenuto
conto della calendarizzazione che suggeriva ora il collega
Praduroux, di iscrivere l'atto risultante dall'esame della
Commissione al prossimo Consiglio.
È una proposta che trova d'accordo il Consiglio? Mi pare che vi
sia un accordo.
Il Consiglio prende atto, concordando.
