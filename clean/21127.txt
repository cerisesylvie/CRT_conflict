Classificazione
BILANCIO E CONTABILITA' REGIONALE



Oggetto del Consiglio n. 1076 del 13 gennaio 2005 - Resoconto
OGGETTO N. 1076/XII - Comunicazione di provvedimenti
amministrativi di variazione al bilancio.
Il Consiglio
Premesso che ai sensi dell'articolo 42 - primo comma - della
legge regionale 27 dicembre 1989, n. 90 come sostituito
dall'articolo 5 della legge regionale 7 aprile 1992, n. 16, la
legge regionale relativa all'approvazione del bilancio di
previsione della Regione per l'anno 2004 ha autorizzato la Giunta
regionale ad apportare, per l'anno 2004, variazioni di bilancio
mediante provvedimenti amministrativi da comunicare al
Consiglio.
Rilevato che, ai sensi dell'articolo 37, comma 3, della legge
regionale 27 dicembre 1989, n. 90, come sostituito dall'articolo 4,
comma 1, della legge regionale 21 agosto 2000, n. 27, il prelievo
di somma dal fondo di riserva per spese impreviste è disposto con
deliberazione della Giunta regionale da comunicare al Consiglio
regionale entro quindici giorni dalla sua adozione;
Richiamate le leggi regionali n. 90/1989, n. 16/1992 e n.
27/2000, nonché la legge regionale di approvazione del bilancio per
l'anno 2004;
Prende atto
della comunicazione delle seguenti deliberazioni della Giunta
regionale:
Oggetto n. 4265 in data 29 novembre 2004
: Variazioni
al bilancio di previsione della Regione per l'anno 2004 per
variazioni tra capitoli appartenenti al medesimo obiettivo
programmatico e conseguente modifica al bilancio di
gestione.
Oggetto n. 4270 in data 29 novembre 2004
: Variazione
al bilancio di previsione della Regione per l'anno 2004 tra
obiettivi programmatici nell'ambito delle finalità della legge
regionale 18 gennaio 2001, n. 5 recante "Organizzazione delle
attività regionali di protezione civile" e conseguente modifica al
bilancio di gestione.
Oggetto n. 4438 in data 6 dicembre 2004
: Variazioni al
bilancio di previsione della Regione per l'anno 2004 per variazioni
tra capitoli appartenenti al medesimo obiettivo programmatico e
conseguente modifica al bilancio di gestione.
Oggetto n. 4440 in data 6 dicembre 2004
: Variazione al
bilancio di previsione della Regione per l'anno 2004, e conseguente
modifica al bilancio di gestione, per l'iscrizione delle risorse
finanziarie destinate annualmente al fondo unico aziendale e non
utilizzate al termine dell'esercizio finanziario 2003.
Oggetto n. 4441 in data 6 dicembre 2004
: Variazione al
bilancio di previsione della Regione per l'anno 2004, e conseguente
modifica al bilancio di gestione per l'iscrizione di un
finanziamento della Società Lottomatica S.p.A. con sede in Roma per
la realizzazione del Centro di rieducazione equestre per disabili
nel Comune di Nus.
Oggetto n. 4442 in data 6 dicembre 2004
: Variazione al
bilancio di previsione della Regione per l'anno 2004 per
l'iscrizione di assegnazioni statali e conseguente modifica al
bilancio di gestione.
Oggetto n. 4558 in data 10 dicembre 2004
: Variazioni
al bilancio di previsione della Regione per l'anno 2004 per
variazioni tra capitoli appartenenti al medesimo obiettivo
programmatico e conseguente modifica al bilancio di
gestione.
Oggetto n. 4641 in data 20 dicembre 2004
: Variazioni
al bilancio di previsione della Regione per l'anno 2004 per
variazioni tra capitoli appartenenti al medesimo obiettivo
programmatico e conseguente modifica al bilancio di
gestione.
Oggetto n. 4645 in data 20 dicembre 2004
: Variazione
al bilancio di previsione della Regione per l'anno 2004 per
l'iscrizione di assegnazioni statali e conseguente modifica al
bilancio di gestione.
Président - La parole au Conseiller Tibaldi.
Tibaldi (CdL) - Sull'oggetto n. 4265. Qui si vede un
trasferimento di risorse in aumento per interventi straordinari per
il ripristino in condizioni di sicurezza delle infrastrutture
pubbliche danneggiate, pulizia e manutenzione degli alvei, corsi
d'acqua e stabilizzazione dei versanti, nonché per altre opere di
prevenzione dei rischi. Questi soldi verrebbero trasferiti agli
enti locali per sistemazione idraulica dei bacini montani.
Chiederei all'Assessore alcuni ragguagli su quali sono le opere
previste, visto l'impegno di spesa di 107 mila euro. La stessa cosa
alla deliberazione successiva, dove in aumento ci sono 650 mila
euro per interventi di somma urgenza per il ripristino dei danni
causati da eventi calamitosi, la maggior parte dei quali si
riferisce all'evento alluvionale del 2 novembre 2004, e si parla di
"sistemazioni idrauliche per 550 mila euro e 100 mila per l'assetto
del territorio in genere e delle risorse idriche.
Vorremmo alcuni ragguagli anche in merito a questi
interventi.
Président - La parole à l'Assesseur au territoire, à
l'environnement et aux ouvrages publics, Cerise.
Cerise (UV) - Per quanto riguarda la prima deliberazione si
tratta, in un certo senso, di un rimborso per la parcella al
professionista che ha curato la progettazione preliminare
definitiva esecutiva ed anche la direzione dei lavori, per la
sistemazione del IV° lotto del tratto del torrente di Saint-Marcel,
che era una di quelle opere previste all'interno del piano di
ricostruzione.
Gli interventi urgenti riguardano quelli che sono stati
evidenziati anche dalla cronaca, in particolare l'intervento che è
stato realizzato in quel del Breuil, l'intervento di Saint-Vincent,
in quel di Courmayeur; gli altri non li ricordo, ma posso
procuraglieli.
Président - Le Conseil prend acte.
