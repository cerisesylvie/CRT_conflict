Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 2115 del 25 settembre 1996 - Resoconto
SEDUTA POMERIDIANA DEL 25 SETTEMBRE 1996
OGGETTO N. 2115/X Designazione di due rappresentanti della
Regione per la nomina in seno al Comitato scientifico della
Fondazione "Centro studi storico-letterari Natalino Sapegno".
Presidente Ha chiesto la parola il Consigliere Perron.
Perron (UV) Pour proposer au nom de tout le Conseil Mme Rosanna
Gorris e Mme Franca Porzio Borio.
Presidente Poiché c'è un'intesa generale su questi due nomi,
chiederei di suddividere; a sinistra si vota Rosanna Gorris, e a
destra si vota Franca Porzio.
- Consiglieri presenti e votanti: 31
- Schede nulle: 1
- Schede valide: 30
- Schede bianche: 6
Hanno riportato voti:
- Gorris Rosanna: 13
- Porzio Borio Franca: 11
Presidente In base all'esito della votazione risultano designate
quali rappresentanti della Regione per la nomina in seno al
Comitato scientifico della Fondazione "Centro studi
storico-letterari Natalino Sapegno", per il quadriennio 1996/2000,
le Signore Borio Porzio Franca (residente in Aosta, Via Tourneuve,
16) e Gorris Rosanna (residente in Saint-Vincent, Via Ponte Romano,
144).
Deliberazione Il Consiglio
Premesso che:
- la legge regionale 23 agosto 1991, n. 33, relativa alla
promozione della Fondazione "Centro studi storico-letterari
Natalino Sapegno" prevede all'articolo 3 l'istituzione di un
Comitato scientifico avente il compito di individuare e indicare
all'organo di amministrazione le scelte fondamentali e le
iniziative per il raggiungimento delle finalità dell'Ente;
- l'articolo 13 dello Statuto della Fondazione dispone che il
Comitato scientifico è composto dal Direttore della Fondazione e da
otto membri da scegliersi tra esperti in discipline umanistiche, di
cui due designati, con voto limitato dal Consiglio regionale e che
lo stesso dura in carica quattro anni e i suoi componenti sono
riconfermabili;
- il succitato Comitato scientifico scade il 12 settembre 1996
per compiuto quadriennio di carica;
Ricordato che i componenti del Comitato scientifico designati
dal Consiglio regionale con provvedimento n. 3599/IX in data 9
luglio 1992, sono i Signori Rivolin Giuseppe e Di Tommaso
Sandro;
Ritenuto necessario provvedere alla designazione di due
rappresentanti della Regione per la nomina in seno al Comitato
scientifico della summenzionata Fondazione per il quadriennio
1996/2000;
Atteso che la designazione dei suddetti rappresentanti della
Regione, ai sensi di quanto stabilito dalla Commissione per le
nomine nella riunione in data 10 giugno 1991, non è soggetta alle
procedure previste dalla legge regionale 27 marzo 1991, n. 12;
Visto il parere favorevole di legittimità rilasciato dal
Dirigente del Servizio affari generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamata la legge regionale 23 agosto 1991, n. 33;
Delibera
1) di designare quali rappresentanti della Regione per la nomina
in seno al Comitato scientifico della Fondazione "Centro studi
storico-letterari Natalino Sapegno", per il quadriennio 1996/2000,
le Signore Borio Porzio Franca (residente in Aosta, Via Tourneuve,
16) e Gorris Rosanna (residente in Saint-Vincent, Via Ponte Romano,
144);
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
