Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2008 del 8 maggio 1986 - Resoconto
OGGETTO N. 2008/VIII - DISEGNO DI LEGGE CONCERNENTE:
"ULTERIORI MODIFICAZIONI ALLA LEGGE REGIONALE 8 OTTOBRE 1973, N. 3,
E SUCCESSIVE MODIFICAZIONI, CONCERNENTE LA COSTITUZIONE DI FONDI DI
ROTAZIONE PER LA PROMOZIONE DI INIZIATIVE NEL TERRITORIO DELLA
VALLE D'AOSTA".
PRESIDENTE:
Ha chiesto la parola l'Assessore al Turismo,
Urbanistica e Beni Cultuali, Borbey; ne ha facoltà.
BORBEY (D.C.):
I colleghi Consiglieri sanno che le tre
Commissioni competenti si sono riunite parecchie volte e che hanno
avuto anche una riunione in seduta congiunta con la Commissione
all'Urbanistica del Comune di Aosta, per trattare di questo disegno
di legge che apporta alcune modificazioni alla legge n. 33 del 1973
la quale, in questi ultimi 12 anni, ha già subito altre
modificazioni.
A livello regionale, la legge n. 33 ha ottenuto un buon
risultato nel ricupero dei villaggi e dei borghi di fondovalle dei
nostri Comuni, tuttavia la sua pratica attuazione ci ha permesso di
poter fare delle ulteriori valutazioni per migliorarla ancora con
questo disegno di legge. Poiché tutti i colleghi hanno già
dibattuto a sufficienza il contenuto del disegno di legge, cerco di
spiegare brevemente le modificazioni alla legge n. 33.
La prima importante modificazione introdotta con il presente
disegno di legge, è il finanziamento di qualunque iniziativa
diretta al recupero degli insediamenti, senza alcun limite in
ordine alla loro destinazione, mentre l'ultimo comma dell'articolo
4 della legge precedente specificava che quanto stabilito al capo
1° riguardava soltanto:
"La sistemazione parziale o totale dei centri di cui al primo
comma del presente articolo 2, effettuata per ricavare strutture
abitative o turistiche".
Il capo 1° del nuovo disegno di legge prevede, invece, delle
provvidenze per tutti gli interventi di ricupero e per qualunque
destinazione: commerciale, artigianale, abitativa, ecc.
Il capo secondo continua a prevedere alcune provvidenze per il
turismo, il capo terzo per l'industria ed il capo quarto per
l'agricoltura. Il primo obiettivo di questo disegno di legge è
quello di poter beneficiare delle provvidenze rivolgendosi ad un
unico ufficio, così i proprietari di un fabbricato nel quale ci
possono essere locali o piani a destinazioni diverse (abitative,
commerciali, artigianali...) possono beneficiare delle provvidenze
legislative svolgendo la pratica in un unico ufficio.
Un secondo punto importante, introdotto con questo disegno di
legge, è l'eliminazione del limite posto ai Comuni con oltre 4000
abitanti, così possono beneficiare delle provvidenze della legge n.
33 anche tutti i Comuni che hanno più di 4000 abitanti ed in modo
particolare il Comune di Aosta.
Tra le innovazioni previste dal disegno di legge c'è la
possibilità di finanziare l'acquisto di un fabbricato o di parte di
esso a scopo di ricupero finalizzato a prima abitazione, ma anche
finalizzato all'accorpamento del fabbricato da ricuperare. La legge
n. 33 prevede che si possono finanziare soltanto fabbricati interi,
liberi sui 4 lati, oppure corpi di fabbricato che però si estendono
dalle fondamenta al tetto, ma in questi anni ci siamo accorti che,
in tutti i nostri villaggi, un fabbricato non appartiene quasi mai
ad un unico proprietario e che in genere esistono forme di
comproprietà. Con questo provvedimento si offre un incentivo per
l'acquisto anche di una parte di fabbricato da ricuperare e
l'emendamento, proposto e rettificato dalla Commissione per
modificare l'articolo 2 della legge n. 33, recita testualmente:
"L'acquisto, da parte di un soggetto proprietario di una
quota di fabbricato da ricuperare, che vuole acquistare
un'ulteriore quota dello stesso fabbricato, con il fine però di
attuare l'intervento di ricupero".
Un'altra innovazione prevede che la Giunta regionale accerti,
entro 60 giorni dall'entrata in vigore di questa legge, l'esistenza
o meno degli insediamenti di rilevante valore storico, artistico,
architettonico o archeologico e ad essi saranno estesi i benefici
previsti da questa legge. La legge stabilisce infatti che la Giunta
regionale dovrà delimitare questi centri entro 60 giorni, e la sua
entrata in vigore decorrerà da quando verrà pubblicata sul
Bollettino Ufficiale della Regione questa delibera della Giunta
regionale.
Per le aziende agricole, nella legge precedente, il requisito
della residenza era stabilito in almeno 3 anni. La nuova modifica
stabilisce che il requisito della residenza, nel Comune dove è
ubicato l'immobile da ristrutturare, per il conduttore di azienda
agricole, sia di almeno 2
anni. La stessa anzianità di
residenza viene richiesta per gli altri proprietari di immobili che
erano già proprietari dopo l'entrata in vigore della legge del
1973.
La legge n. 33 diceva infatti che non potevano beneficiare di
queste provvidenze tutti coloro che erano diventati proprietari
dopo l'entrata in vigore della stessa legge e cioè dopo il 1973.
Con queste modificazioni viene spostata al 31 dicembre 1980 la data
di anzianità minima della proprietà degli immobili per soggetti
diversi da quelli indicati nei 2 punti precedenti e cioè i
conduttori di aziende agricole e coloro che erano già
proprietari.
Nell'articolo 6 si prevedono delle deroghe per i casi previsti
dalla lettera a) del quarto comma dell'articolo 2 della legge
anzidetta:
"...Anche se gli atti pubblici di compra-vendita sono
avvenuti successivamente al 31 dicembre 1980".
Si tratta cioè di quei famosi casi in cui si prevede
l'accorpamento della proprietà. Pertanto sono ammessi a contributo
tutti quei casi nei quali l'acquisto è stato realizzato dopo il
1980. Per quanto previsto dalla lettera b) del quarto comma
dell'articolo 2, sono ammessi a deroga anche i relativi atti
pubblici di compra-vendita che sono stati stipulati prima
dell'entrata in vigore della presente legge, ma successivamente al
31 dicembre 1980.
Coloro che fanno parte delle tre Commissioni che hanno preso in
esame il provvedimento ricorderanno che un Consigliere del Comune
di Aosta aveva proposto un emendamento molto dibattuto per andare
incontro alle esigenze della ristrutturazione per ricavarne una
prima abitazione. Per recepire questo concetto è stato inserito un
emendamento secondo cui potranno beneficiare dei mutui di queste
provvidenze tutti i proprietari, anche se hanno già iniziato i
lavori, ma che hanno la concessione edilizia o l'autorizzazione
edilizia ancora efficace alla data di presentazione della
domanda.
Non mi dilungo oltre perché si tratta di un tema che è stato
dibattuto a fondo, anche se qualcuno ha detto che, specie per la
città di Aosta, tenta di agevolare determinate persone. Noi non
riteniamo che ciò corrisponda al vero, anche perché, come già è
stato detto in Commissione, questa legge non è perfetta, anzi,
riconosciamo che essa ha molte pecche ed è poco efficace per la
città di Aosta. Tuttavia dando ai proprietari degli immobili da
ristrutturare, o almeno a coloro che hanno ancora la concessione
edilizia in vigore, alcune concessioni hanno una durata di 5 anni
ed altre 3, secondo i vari casi, la possibilità di poter
beneficiare di queste provvidenze, senz'altro potremo elargire dei
mutui che, stando almeno al parere di alcuni amministratori
comunali, potranno andare incontro alle esigenze di parecchia
gente.
L'Esecutivo regionale, che presenta questo disegno di legge in
accordo con il Comune di Aosta, si è dato un termine preciso e, nel
prossimo Consiglio, finanzierà una legge per dare la possibilità al
Comune di Aosta di effettuare immediatamente degli studi sul centro
storico, affinché si possano finalmente gettare le basi per
riuscire a presentare, ci auguriamo non oltre il settembre di
quest'anno, una legge speciale per la città di Aosta.
Il presente disegno di legge, pertanto, può valere per la città
di Aosta solo come provvedimento tampone, perché il centro della
città di Aosta verrà senz'altro delimitato quasi nella sua
interezza, dalla Giunta regionale, come centro di particolare
interesse storico, artistico, ambientale ed archeologico, con la
legge speciale alla quale ho fatto cenno.
Non so se tutti i Consiglieri hanno avuto il testo degli
emendamenti proposti, ma i Consiglieri che fanno parte delle
Commissioni interessate dal provvedimento erano già in possesso
degli emendamenti che sono stati dibattuti in sede di Commissione e
di quelli che erano stati presentati dal Consigliere Tonino, per
conto del Gruppo Comunista. A nome della maggioranza, agli
emendamenti già noti ne è stato aggiunto, oggi, uno dal
sottoscritto, che modifica i commi primo e secondo dell'articolo 5,
eliminando il dubbio che, per la prima abitazione, il 30% del tasso
di riferimento fosse riferito soltanto al restauro conservativo e
non alla ristrutturazione. Questo emendamento, invece, dice
espressamente al punto primo:
"Acquisto di un fabbricato o parte di esso da ricuperare per
ricavare la prima abitazione dell'acquirente"
ma questo era già previsto nel precedente testo di legge. A
maggior chiarimento, nel secondo punto si dice:
"Interventi di ricupero
(Per ricupero si intende sia il
restauro che la ristrutturazione)
finalizzati a ricavare la
prima abitazione del proprietario
(Si tratta quindi di chi è
già proprietario di un immobile)
acquirente dell'immobile da
ricuperare".
(Facendo così riferimento al punto primo)".
Il terzo punto, sul quale la Commissione si è espressa
abbastanza favorevolmente, recepisce in qualche modo alcuni
emendamenti presentati dal Partito Comunista e che miravano a
ribassare i tassi di interesse e ad aumentare le percentuali
d'intervento a livello di mutuo. Noi riteniamo che con esso si
ottenga un chiarimento, e che nel contempo si vada maggiormente
incontro alle esigenze di un restauro conservativo. In esso si
dice: "Che il 30% viene dato anche per tutti gli
"altri
interventi di restauro e di risanamento conservativo"
. Ne
consegue che, per tutte le opere che saranno ritenute di
"ristrutturazione", come stabilito all'articolo 5, ci sarà un 20%
in meno sull'importo del mutuo e 2 punti di interesse in più a
carico del richiedente il mutuo.
Con questo emendamento, noi riteniamo di essere andati incontro
a delle giuste istanze ed, in parte, anche a quanto era già
previsto dall'articolo che è stato emendato perché non era
sufficientemente chiaro. Non ritenendo di avere ulteriori punti da
chiarire, ribadisco, come ho già ripetuto altre volte, questa legge
non è perfetta, specie per quanto riguarda il Comune di Aosta, ma
siamo convinti che abbia una sua funzione di passaggio che ci
permetterà di ottenere elementi di giudizio sufficienti per creare
una legge speciale per il Comune di Aosta e forse anche per quei
centri che verranno delimitati dalla Giunta regionale come "centri
di importanza culturale e storica".
PRESIDENTE:
Ha chiesto la parola il Consigliere Tonino;
ne ha facoltà.
TONINO (P.C.I.):
Su questo disegno di legge nelle
Commissioni si è sviluppato un dibattito utile e che ha avuto il
risultato di apportare delle modifiche, accettate dall'Assessore,
alla proposta avanzata dalla Giunta. A me pare, tuttavia, che, sul
complesso degli emendamenti, la Giunta non abbia ancora assunto una
posizione corretta e ben definita, tale, comunque, da consentire il
perseguimento degli obiettivi che si intendono raggiungere e mi
riferisco in modo particolare alle primissime righe della relazione
introduttiva al disegno di legge, là dove si dice che:
"In tema di uso delle risorse territoriali, è obiettivo
primario il ricupero degli insediamenti esistenti, quale
alternativa all'esecuzione di nuovi interventi edilizi con
l'impegno di terreni agricoli".
Il nostro primo obiettivo è quindi quello di favorire il più
possibile l'intervento di ricupero, inteso come obiettivo
importante di politica urbanistica. La legge n. 33 sui fondi di
rotazione ha subito una profonda evoluzione rispetto alla sua
impostazione originaria, che, come è stato ricordato anche in
Commissione, era quella di favorire, soprattutto a fini turistici,
il ricupero dei villaggi e di qui discende appunto l'attribuzione
della competenza e la gestione del fondo all'Assessorato al Turismo
e non all'Assessorato ai Lavori Pubblici che si occupa
dell'edilizia residenziale. L'evoluzione, pertanto, ha fatto sì che
oggi si debba guardare a questo provvedimento di legge come ad uno
strumento che facilita le politiche territoriali ed urbanistiche
usando, e questo è il punto qualificante, lo strumento della
agevolazione finanziaria. È fuori di dubbio infatti che gli
obiettivi di politica urbanistica si debbono raggiungere prima di
tutto con gli strumenti urbanistici e con l'azione di
pianificazione e, solo in un secondo luogo, il raggiungimento di
questi obiettivi può essere facilitato da incentivi e dall'uso
dello strumento finanziario e dell'agevolazione.
Per queste ragioni, a nostro avviso, è necessario guardare a
questo provvedimento come ad un importante strumento finanziario
che noi abbiamo in mano per far sì che sia incoraggiato, a tutti i
livelli e su tutto il territorio regionale, il ricupero anziché la
nuova costruzione.
Fatta questa premessa, che a me pare indispensabile, voglio
entrare nel merito del primo gruppo di emendamenti che noi abbiamo
presentato sulla questione dell'entità dell'intervento e del
rapporto tra intervento e strumento urbanistico. È un problema che
è stato dibattuto in Commissione e che l'Assessore Borbey non ha
toccato nella sua introduzione di questa mattina. Le proposte che
noi abbiamo avanzato sono guidate, sostanzialmente, da questo tipo
di scelta.
La prima proposta tende a favorire l'accorpamento dei
proprietari, in modo consistente, affinché siano essi stessi ad
utilizzare la legge ed a recuperare, nel loro complesso, gli
immobili che, come sappiamo, sono molto spesso assai frazionati.
Per favorire effettivamente l'azione di ricupero, occorre fare in
modo che tutti gli interventi previsti dallo strumento urbanistico
comunale, e quindi non solo gli interventi a scopo abitativo, siano
finanziati con questo unico strumento. È una parte qualificante
della legge ed è ricordata nella stessa relazione introduttiva che
indica questo aspetto come uno dei più importanti quando precisa
che occorre fare in modo che tutti gli interventi, residenziali e
non, possano essere finanziati in una visione unitaria e con un
unico filone di credito.
Se questa è la strada da seguire, noi solleviamo delle
perplessità prima di tutto nella limitazione che viene operata nel
3° comma dell'articolo 2, là dove si dice che:
"Gli interventi finanziari possono riguardare tutti gli
interventi abitativi non, solo però in presenza di un piano di
recupero approvato
(E su questo tutti siamo d'accordo),
ma
per iniziative che riguardino un intero centro o in nucleo abitato
o una parte congrua di esso".
A parte l'eccessiva...
(...INTERRUZIONE...)
PRESIDENTE:
Sì, va bene. Interrompiamo un attimo la
discussione.
Ha chiesto la parola l'Assessore al Turismo, Urbanistica e Beni
Culturali, Borbey; ne ha facoltà.
BORBEY (D.C.):
Tu hai ragione a dire che si tratta di una
mia dimenticanza e pertanto vorrei cogliere l'opportunità per
meglio chiarire questo aspetto del problema, anche perché l'altro
giorno sono incorso in un "lapsus".
Nel 3° comma dell'articolo 2, di cui tu stai parlando, si dice
che, in presenza di un piano di ricupero, sono previsti tutti gli
interventi possibili. Se, ad esempio, nel piano di ricupero si
prevede una demolizione totale oppure l'edificazione di un
fabbricato tutto nuovo, questa legge prevede che vengano finanziate
anche queste ultime due situazioni.
In mancanza di un piano di ricupero approvato è specificato che
si può intervenire solo per quello che è previsto nelle lettere c)
e d) della legge n. 457, dove è anche precisato che cosa si intende
per restauro e per ristrutturazione. Poiché non si parla di
destinazioni, è pertanto possibile accedere al mutuo in ambedue i
casi. Questo è anche avvalorato dall'ultimo comma dell'articolo 4
della vecchia legge, che recita:
"...la sistemazione parziale o totale dei centri di cui al
comma precedente è effettuata per ricavare strutture
abitative...".
Questa clausola non esiste più nella nuova legge, proprio perché
l'accesso al mutuo viene esteso a qualsiasi destinazione d'uso.
Mi sono spiegato, o non sono stato chiaro? Con la nuova legge,
quando si è in presenza di un piano di ricupero, si può finanziare
anche una nuova costruzione e cioè si può finanziare tutto.
In assenza, invece, di un piano di recupero, è possibile
finanziare qualsiasi destinazione d'uso, purché si tratti di un
fabbricato o di una porzione di fabbricato in proprietà dal tetto
alle fondamenta. Spero di essermi spiegato a sufficienza.
PRESIDENTE:
Ha chiesto la parola il Consigliere Tonino;
ne ha facoltà.
TONINO (P.C.I.):
Se questa è l'interpretazione, occorre
allora rivedere la formulazione letterale del 3° comma
dell'articolo 2 che a me pare fin troppo chiara. Si dice infatti:
"Nei casi in cui una iniziativa di recupero riguardi un intero
centro o nucleo abitato o una parte congrua di esso"
,
e
quindi è definito...
(...INTERRUZIONE...)
BORBEY (fuori microfono):
"No, ma è definita dal piano
regolatore".
TONINO (P.C.I.):
"...quale determinata dal piano
regolatore generale vigente...".
(...INTERRUZIONE...)
TONINO (P.C.I.):
(fuori microfono):
"È questa la
denominazione precisa".
TONINO (P.C.I.)::
Sì, ma un fabbricato è parte congrua o
no di un centro o di un nucleo abitato?
(...INTERRUZIONE...)
BORBEY (fuori microfono):
"È il piano regolatore che lo
stabilisce".
TONINO (P.C.I.):
A me pare che, comunque, questa
formulazione sia controversa.
(...INTERRUZIONE...)
BORBEY (fuori microfono):
"C'era già nella vecchia
legge".
TONINO (P.C.I.):
Questa formulazione:
"...sono ammessi
a mutuo tutti gli interventi previsti dal piano di recupero
stesso"
,
mi trova fino qui d'accordo. È solo la prima
parte che non ritengo chiara.
Dopo, la formulazione continua:
"Negli altri casi...".
A
questo punto pare di capire che ci si riferisca, non solo al caso
in cui non c'è il piano di ricupero approvato, ma anche al caso in
cui non si tratti di una parte congrua di centro o nucleo abitato e
ciò determina, a mio avviso, una mancanza di chiarezza
nell'interpretazione del testo.
Negli altri casi, invece, si prevede che gli interventi
riguardino soltanto le ristrutturazioni edilizie (ed in questo
senso la formulazione è abbastanza larga) stabilite dalla legge n.
457 e cioè il restauro e la ristrutturazione.
Io insisto nel dire che, se questa è l'interpretazione
autentica, a mio avviso il comma 3° dell'articolo n. 2 dovrebbe
essere formulato meglio. Per quanto ci riguarda, noi avevamo
considerato l'opportunità di finanziare qualsiasi intervento a
partire da un fabbricato intero in avanti e ciò ha una coerenza
logica con quanto dirò in merito.
(...INTERRUZIONE...)
TONINO (P.C.I.)::
No, se c'è. Se mi si garantisce che
c'è, va bene.
(...INTERRUZIONE...)
BORBEY (fuori microfono):
"Purché sia restauro o
ristrutturazione. Un fabbricato nuovo, invece, può essere ammesso
solo se inserito in un piano di ricupero".
TONINO (P.C.I.):
Esatto, ma questo é lapalissiano, perché
un fabbricato nuovo non può che essere previsto da un piano di
ricupero. Comunque questa è la prima questione che io mi auguro che
il Consiglio riesca a chiarire.
Il secondo aspetto che è stato discusso in Commissione, riguarda
la possibilità di finanziare o meno interventi che non riguardino
l'intero edificio. Si tratta cioè della questione sollevata dal 7°
comma dell'articolo n. 2, là dove si definisce che cosa intende,
questa legge, per fabbricato e cioè un edificio libero su tutti e
quattro i lati, oppure compreso in un altro complesso edilizio ma
che deve estendersi:
"...dalle fondazioni, compresi i piani interrati, al
tetto".
La proposta che noi abbiamo avanzato e che è contenuta
nell'emendamento al 7° comma dell'articolo n. 2, prevede che questo
ragionamento sia valido solo in assenza di un piano di ricupero. In
presenza, invece, di un piano di ricupero, affidando anche in
questo caso l'opportunità della scelta ai Comuni, loi prevediamo
che ci sia la possibilità di intervenire anche parzialmente
sull'edificio, evitando che, di fatto, anche in presenza di un
piano di ricupero, questa norma scoraggi o comunque non sia
utilizzata da chi intende intervenire su una parte
dell'edificio.
Noi insistiamo su questo aspetto, anche perché la pratica
applicazione di questa legge ha fatto registrare ogni tanto alcune
incongruenze.
L'interpretazione letterale del 7° comma dell'articolo n. 2,
così come è formulato, è tale che, se anche una sola cantina di un
ipotetico edificio non è di proprietà del richiedente, può non
essere finanziato addirittura l'intero intervento. Si sono
verificati anche parecchi casi di piccole porzioni, impossibili da
acquisire, che però hanno bloccato un intervento completo su tutto
l'edificio. Questo, ovviamente, a noi pare piuttosto eccessivo.
Garantiti sul piano urbanistico, noi riteniamo che l'intervento
finanziario a favore del ricupero, che è lo scopo principale di
questo provvedimento, possa essere realizzato nel modo che abbiamo
indicato. Per quanto riguarda i tassi di interesse, la precisazione
dell'Assessore, con l'emendamento all'articolo n. 5, aggiusta un
po' il tiro del disegno di legge, tuttavia voglio fare subito un
primo ragionamento, che è stato fatto anche in sede di Commissione,
sulla questione del risanamento e della ristrutturazione.
La legge prevede che per gli interventi di risanamento si
applichi un tasso di interesse pari al 30% del tasso di
riferimento, che nella situazione attuale si avvicina al 5%, e che
per gli interventi di ristrutturazione il tasso sia aumentato di 2
punti e cioè che diventi del 7%. È chiaro che un intervento di
risanamento conservativo al 5% oggi è abbastanza conveniente. Una
ristrutturazione, che in molti casi costa di più del risanamento,
non è così conveniente, al 7%, come può apparire da una prima
impressione, e non lo è soprattutto, e ripeto questo confronto,
rispetto alle agevolazioni che noi diamo per costruire una prima
casa, almeno per il grosso delle fasce di reddito. Inoltre, questi
interventi hanno, in genere, un costo unitario superiore.
A me pare quindi seria l'impostazione che noi abbiamo dato in
sede di Commissione e che tende a favorire effettivamente la
ristrutturazione, considerando un abbassamento del tasso di
interesse al 3% e un aumento al 5% per la ristrutturazione. Non
credo che finanziariamente cambi molto, né per la Regione, né per
l'eventuale beneficiario. È uno spostamento abbastanza irrilevante,
però, chi si appresta a risanare, ha la possibilità di vedersi
offrire una proposta più allettante rispetto a quella offerta per
una nuova costruzione o per il possibile acquisto di un fabbricato
già realizzato.
Proponiamo poi che all'articolo n. 5 si persegua una certa
unificazione delle misure relative all'acquisto e alla
ristrutturazione, anche per evitare la piccola confusione che
esiste alla fine dell'articolo, là dove è previsto che i mutui per
gli agricoltori coprano l'80%, sia per l'acquisto che per il
recupero; mentre negli altri casi si ha solo il 70% per l'acquisto,
previsto alla lettera a) del 3° comma; però poi il finanziamento
può arrivare anche all'80% per i Comuni e per i proprietari riuniti
in consorzio, i quali beneficerebbero del 70% per la parte che
acquistano e dell'80% per quella che ristrutturano. Secondo noi è
molto più opportuno unificare le percentuali, sia per l'acquisto
che per la ristrutturazione.
Inoltre, e questa è una scelta di tipo ancora diverso, noi
saremmo per privilegiare effettivamente i proprietari riuniti in
consorzio arrivando a coprire anche l'intera spesa ritenuta
ammissibile. Non mi sembra che si tratti di una proposta
demagogica, specie se teniamo conto del fatto che la spesa ritenuta
ammissibile è stabilita preventivamente da una delibera della
Giunta regionale che determina i parametri che, in molti casi, sono
addirittura superati dalla realtà.
(...INTERRUZIONE...)
Io parlo della situazione esistente. Entrando nel merito posso
dire che al 90% si arriva solo quando i proprietari, che si mettono
assieme, ristrutturano un nucleo consistente o un intero villaggio.
Per la ristrutturazione di un edificio di 3 proprietari, invece, il
finanziamento raggiunge solo l'80%, ed i tassi di interesse
ammontano al 7%. In questo caso la nostra proposta tende ad
abbassare di molto i tassi di interesse ed a favorire
effettivamente l'intervento di ristrutturazione arrivando a
finanziare anche l'intera spesa ammissibile. Tra l'altro noi siamo
per mantenere, comunque, al 90% gli interventi per le grandi
ristrutturazioni, che in genere sono fatte non da singoli
proprietari riuniti in consorzio, ma dalle grandi società
immobiliari. Questo, almeno, ci dice l'esperienza maturata in
questi anni.
Questa è la logica che abbiamo cercato di seguire nel formulare
questa proposta, combinando, in un certo qual modo, sia l'entità
del finanziamento che una diversa graduazione dei tassi di
interesse. Io mi fermo qui, perché questo era, nella sostanza,
l'impianto che riproponiamo in Consiglio.
PRESIDENTE:
Ha chiesto la parola il Consigliere Viberti;
ne ha facoltà.
VIBERTI (N.S.):
Il mio destino è quello di essere sempre
secondo perché c'è sempre qualcuno più bravo di me in tutte le cose
che faccio. Spero che, nell'unica cosa in cui fino ad ora non si è
dimostrato il contrario, e cioè nel rapporto che mi lega alla madre
dei miei figli, questo non si verifichi mai. Sono sempre secondo
perché: quando andiamo alle elezioni c'è il prof. Riccarand, quando
parliamo di numeri c'è il prof. Mafrica e quando si parla di
urbanistica c'è il prof. Tonino. Questo, ovviamente, per restare
solo nell'ambito dell'opposizione.
Comunque, a prescindere da questa considerazione che serve anche
a farmi rendere conto delle mie giuste dimensioni e a non farmi
partire con il solito atteggiamento cavalleresco di chi va avanti,
lancia in resta, contro i mulini a vento, voglio dire che anch'io
avevo intenzione di partire proprio dalla relazione, come ha fatto
il collega Consigliere Tonino, da quella prima frase:
"Il tema di uso delle risorse territoriali e obiettivo
primario, è il ricupero degli insediamenti esistenti, quale
alternativa all'esecuzione di nuovi interventi edilizi con
l'impegno di terreni agricoli".
È proprio qui che sta il nocciolo ed il concetto dal quale
bisogna partire e dal quale dice di essere partita anche la Giunta
nell'apportare questa modifica alla legge n. 33. Più volte e da
varie parti si è detto che il consumo del territorio, nella nostra
Regione, è arrivato a livelli insostenibili. Mi pare che,
purtroppo, lo si dica spesso ma non si pongano assolutamente dei
freni a questo consumo territoriale.
In questa legge, inoltre, che dice di voler considerare questo
valore primario come valore assoluto, manca, secondo noi, l'esatta
percezione e l'esatta valutazione del concetto di rendita, che non
è più legato al concetto territoriale dell'agricoltura, ma alla
desti nazione d'uso che il fabbricato costruito sul terreno avrà in
seguito. È proprio nella destinazione d'uso che, secondo noi, si
deve giocare la scelta politica e, mentre riteniamo che per tutta
una serie di Comuni, il provvedimento predisposto dalla Giunta
regionale possa andare bene, siamo fermamente convinti che esso non
possa andare bene per il Comune di Aosta e siamo anche preoccupati
per alcuni centri del fondovalle, dove, la questione della
destinazione d'uso è particolarmente rilevante rispetto al concetto
della rendita che è legata alle destinazioni d'uso "povere", che
sono quelle abitative, e "ricche", che sono quelle del terziario:
uffici, attività commerciali, artigianali, ecc...
Noi, che già nel febbraio dello scorso anno avevamo presentato
un disegno di legge relativo alla ristrutturazione dei centri
storici della Regione e che, con questo disegno di legge abbiamo
fatto una proposta cercando di stimolare il dibattito su questo
tema, ed abbiamo tentato di trovare la soluzione per uno dei
problemi che devono essere affrontati dall'Amministrazione
regionale.
A forza di battere abbiamo visto che qualche cosa, dal punto di
vista delle idee che abbiamo messo sul tappeto, si è mosso e, ad
esempio, quella di costituire un patrimonio comunale immobiliare
che permetta ai Comuni stessi di azionare dei fondi che la legge
457 mette a disposizione e che non erano mai stati utilizzati per
la mancanza di un patrimonio immobiliare, è stata adottata dalla
Giunta che, con il disegno di legge che ci è stato da poco inviato
per essere esaminato in Commissione, ha previsto addirittura 4 tipi
di intervento per favorire la costituzione di questo patrimonio
immobiliare.
Devo dire, quindi, che non è che noi siamo completamente
insoddisfatti giunti alla votazione di questo disegno di legge,
perché, tutto sommato, qualche cosa pure si muove, certo è che, a
fronte di uno sforzo considerevole, i risultati conseguiti non sono
appaganti. Tuttavia, il fatto che ci sia stato un allargamento di
orizzonte, rispetto alla sola proposta di ricupero abitativo e di
costituzione di un patrimonio immobiliare, per favorire la risposta
alle esigenze della popolazione nel settore abitativo, dimostra
che, tutto sommato, all'interno di questa maggioranza, c'è anche
chi è in grado di fare delle proposte che vanno anche al di là
delle stesse stimolazioni che arrivano.
Quindi, per alcuni aspetti, nutriamo una certa
soddisfazione.
Un'altra idea che era contenuta nella nostra proposta di legge
era quella di guardare con un occhio particolare al Comune di
Aosta, non perché sia la "capitale" della nostra Regione, ma
perché, effettivamente, per il numero degli abitanti e per le sue
dimensioni, come centro storico, non può, a nostro avviso, essere
assimilato ad alcuno degli altri centri storici della nostra
Regione.
Secondo noi, in più, il Comune di Aosta aveva ed ha grosse
difficoltà ad intervenire nel ricupero urbanistico ed edilizio del
proprio centro storico, perché incontra oggettive difficoltà dovute
sia all'ampliamento delle competenze, sia alla miope conduzione
della pubblica amministrazione da parte dei vari Gruppi che si sono
succeduti alla guida del Comune, ed infatti ha un apparato
burocratico e tecnico insufficiente rispetto alle reali esigenze di
un Comune delle dimensioni (con un centro storico così grosso) e
del valore artistico, ambientale ed architettonico, così rilevante
come quelle di Aosta.
Abbiamo potuto constatare, con una certa soddisfazione, che
anche questa idea è stata, in qualche modo, ricuperata dalla
Giunta, che ha fatto un suo disegno di legge nel quale, per il
momento, si propone, sempre a livello di Commissione, l'elargizione
di un contributo straordinario al Comune di Aosta di 1 miliardo di
lire per la formazione di una variante generale al vigente piano
regolatore. Però, anche se c'è una certa soddisfazione da un dato
punto di vista, dall'altro c'è la preoccupazione della salvaguardia
della potestà primaria del Comune di Aosta, che, del resto la
stessa Giunta regionale ha detto di voler rispettare; inoltre c'è
la preoccupazione per le conseguenze che ci potrebbero essere a
livello di incarichi professionali, lasciando al di fuori
dell'Amministrazione tutta una serie di elementi che difficilmente
sono codificabili a livello di deliberazione o di relazione. Si
tratta dei vari risultati di un lavoro che restano nella testa
della persona e che, se la persona è all'interno
dell'Amministrazione, riescono in qualche modo a lasciare una certa
traccia, anche a livello di patrimonio culturale o professionale,
nei collaboratori; se invece, la persona non è dipendente
dell'Amministrazione, ciò avviene molto più difficilmente, a volte
in modo reticente, ed è umanamente comprensibile.
Anche sotto questo profilo abbiamo e avremo delle osservazioni
da fare. Dicevo comunque che, secondo noi e soprattutto per quanto
concerne il Comune di Aosta, l'obiettivo primario è quello del
ricupero degli insediamenti per salvaguardare i terreni agricoli,
senza tener conto della rendita e quindi della destinazione
d'uso.
Pertanto ho predisposto un solo emendamento che chiede di
escludere ancora il Comune di Aosta da queste provvidenze, perché,
secondo noi, è troppo pericoloso il regime transitorio che si viene
a verificare tra l'approvazione di questa legge ed i 60 giorni
entro i quali la Giunta regionale deve predisporre la deliberazione
che individua, a norma dell'articolo 3, i vari centri storici e
quindi anche quello di Aosta, ed i 15 giorni della sua
pubblicazione sul Bollettino Ufficiale, i tempi tecnici per la
realizzazione di questo Bollettino ed in più la possibilità (alla
quale in Commissione non mi sono state date delle spiegazioni) che
potrebbe anche non essere deliberata l'individuazione o l'esistenza
di centri o nuclei abitati aventi particolare rilevanza storica o
artistica. Questo, ovviamente, sulla base del 3° comma dell'art. 3
che dice:
"Analogamente, alla scadenza del termine indicato nel primo
comma, l'accertamento ivi previsto
(Cioè questa deliberazione
che deve delimitare i centri o nuclei abitati aventi particolare
rilevanza storica o artistica)
si intende eseguito con esito
negativo".
È come se, fatto lo studio, ci si rende poi conto che non vale
la pena delimitare i centri o i nuclei di cui sopra.
Ora, ripetendo quello che ho già detto in Commissione, penso che
non ci si possa dimenticare di Aosta. Però nella nostra Regione ci
sono altri 74 Comuni ed anche se gli uffici della Regione che si
occupano di queste cose, non sono, a livello di personale, nella
situazione disastrata in cui versano, purtroppo, gli uffici del
Comune di Aosta, stando almeno a quello che ci è stato detto nel
corso dell'ultima adunanza consiliare dallo stesso Assessore
Borbey, in seguito ad una mia interpellanza, sappiamo che sono
talmente presi dal lavoro ordinario, da non essere certamente in
grado di tenere i collegamenti con i professori ai quali è stato
affidato uno studio dall'Assessorato al Turismo, Urbanistica e Beni
Culturali. Pertanto, viste le premesse, si potrebbe anche
verificare il caso che per qualche Comune, dove sarebbe necessario,
per dimenticanza o per ritardi di vario genere, non si riesca a
dare questa delimitazione.
Così, in questi Comuni, i piani urbanistici di dettaglio
previsti dal 3°comma dell'articolo 2, quello di cui parlava poco fa
il Consigliere Tonino, non verrebbero redatti. Ci sarebbe cioè un
regime di libertà che, se si verificasse nel Comune di Aosta,
sarebbe oltremodo pericoloso perché lascerebbe nelle mani di chi
autorizza il rilascio della concessione edilizia e cioè del
Sindaco, e, nel caso specifico, del Sindaco Bich, un potere
discrezionale incredibile, aprendo dei varchi pericolosissimi nel
centro storico di Aosta. Ma questo non è che un modesto appunto
rivolto all'articolo n. 3, mentre altre sono le preoccupazioni che
ci spingono a ritenere che, per il momento, non sia più opportuno
utilizzare i fondi di rotazione nel Comune di Aosta. Pertanto io
propongo che al primo comma dell'articolo n. 2, dopo le parole:
"Sono concessi mutui agevolati per il recupero dei centri e
nuclei abitati limitatamente alle zone A e alle zone di recupero
individuate nell'ambito del piano regolatore generale...",
si aggiunga:
"...ad esclusione di quelle del Comune di Aosta, per le quali
il Consiglio regionale adotterà uno specifico provvedimento entro
il 31 dicembre 1986".
Questo proprio per evitare che si venga a creare quel regime
transitorio sul quale noi abbiamo molti dubbi e che tra l'altro
manifesta anche delle contraddizioni nei tempi, perché per coloro
che vanno all'acquisto, successivamente al 31 dicembre e fino al 1
gennaio 1980, ci sono praticamente 6 anni di abbuono, mentre i
tempi relativi ad una concessione edilizia sono in media di 3 anni
e solo in alcuni casi, come diceva prima l'Assessore Borbey,
arrivano a 5 anni.
Noi non capiamo quali siano le motivazioni che hanno legato il
ricupero a quella data o alla concessione edilizia. Le capiamo
soltanto collegandole a dei casi specifici e reali di cui siamo a
conoscenza ed è per questo che in Commissione ci siamo lamentati,
sostenendo l'ipotesi o l'impressione che qualcuno abbia degli
interessi particolari da difendere. Ma non "particolari" perché
riferiti ad alcune categorie, come per esempio gli artigiani, che
sono pure una categoria, perché è legittimo che l'Amministrazione,
per tutelare in modo particolare il settore dell'artigianato,
faccia degli interventi. Mentre invece non ritengo legittimo che
l'Amministrazione faccia degli interventi di carattere legislativo
per tutelare gli interessi di un singolo, che non sono legati a
qualsivoglia specificità. Riferendomi alla proposta di una specie
di borsa di studio che è stata votata oggi riconosco che pur
trattandosi di un intervento che opera su una singola persona, ha
un suo specifico significato, ed è ammissibile quindi che
l'Amministrazione pubblica intervenga direttamente. Non è
ammissibile, invece, che si favorisca qualcuno solo perché la legge
dice che in quei 60 giorni, più 15 e più X, egli si trova in
determinate condizioni, quando, poco prima o poco dopo ci possono
essere delle persone che, pur trovandosi nelle medesime condizioni,
non hanno avuto la ventura o la fortuna (Ma guarda che scalogna!)
di trovarsi in quel preciso "momentino". Questo modo di agire,
secondo noi, è come fare della più squallida e più becera politica
clientelare che si conosca.
Io mi auguro che la maggioranza voglia accettare l'emendamento
per non costringermi a scendere in più minuti particolari e voglia
continuare un dibattito che, anche se a volte e, sempre a mio
avviso, è stato assolutamente insufficiente ed a volte
particolarmente acceso e polemico, può servire a trovare una
soluzione che risolva in modo equilibrato i problemi del centro
storico di Aosta che, lo ripeto, non sono assolutamente
assimilabili a quelli degli altri centri storici. Lo stesso
Assessore Borbey ci dice che anche l'Assessorato avverte qualche
difficoltà a considerare questa legge "buona" per il centro storico
di Aosta.
E allora? Visto che si sono aspettati tanti anni, perché non
aspettare ancora qualche mese pur di fare qualcosa che non gridi
vendetta, per quello che i singoli cittadini possono ricevere in
modo più o meno discriminato, e non si lega questo intervento ad
uno studio più complessivo, che lo stesso Comune di Aosta,
finalmente, potrà intraprendere, d'intesa, come noi riteniamo
giusto, con l'Amministrazione regionale?
Vorrei dire solo alcune cose sulle responsabilità della
conduzione del Comune di Aosta e mi vorrei rivolgere in modo
particolare all'Union Valdôtaine che, nella scorsa legislatura, ha
retto per 5 anni, e non per un solo giorno, l'Assessorato
all'Urbanistica e, nello stesso tempo, vorrei evidenziare la grave
responsabilità della Giunta regionale che, a suo tempo, ha imposto
la soppressione delle unità minime di intervento a procedura
rigida, mentre adesso si atteggia a "prima della classe",
reintroducendole, praticamente, attraverso le procedure previste
dal 1° comma dell'articolo 3 che obbliga a fare quello che dice il
2° comma, e cioè a presentare i piani urbanistici di dettaglio.
Le unità minime di intervento a procedura rigida prevedevano già
questo, ma è stata la Regione ad allargarne le maglie quando ha
esaminato la variante al piano regolatore. Prima, quindi, si è
agito in un modo e poi si è agito in un altro, dicendo di voler
salvaguardare qualche cosa.
Il Comune di Aosta ha le sue responsabilità e su questo non ci
sono dubbi, ma l'Union Valdôtaine ne ha anch'essa e di ben pesanti
e non bisogna nascondersi che essa ha, all'interno del centro
storico di Aosta, se non proprio gli abitanti, tutta una serie di
proprietari che a lei fanno riferimento e che sono quei piccoli
proprietari ai quali si rivolgeva in modo particolare la nostra
proposta di legge e che, secondo noi, avrebbero dovuto essere
maggiormente tutelati e favoriti.
Stando, invece, al disegno di legge proposto dalla Giunta, sono
proprio quelli che resteranno "bastonati" perché, mentre in
apparenza possono ricorrere alle provvidenze previste dalla legge,
in realtà, si troveranno sorpassate, ove non lo siano già state,
dagli acquisti che, come sappiamo, nel centro storico di Aosta sono
già stati eseguiti dalla imprese immobiliari, in modo consistente,
forse addirittura in previsione di un legge di questo genere.
Molto spesso i piccoli proprietari si trovano nelle condizioni
evidenziate dal collega Consigliere Tonino ed in Commissione
qualcuno ha detto che l'Amministrazione regionale non può
permettere che le ristrutturazioni assomiglino a degli
"sputacchiamenti" all'interno del centro storico, volendo
significare, con questo, che se fosse possibile realizzare
interventi di ricupero e di ristrutturazione sulle singole unità
immobiliari, corrispondenti, magari, anche ad un unico alloggio
ristrutturato come prima abitazione, avremmo poi, all'interno del
centro storico tutta una serie di macchie di colore.
Ma se si ritiene, come dice la relazione, che:
"In tema di
uso delle risorse territoriali è obiettivo primario il ricupero
degli insediamenti esistenti, pale alternativa all'esecuzione di
nuovi interventi edilizi con l'impegno di terreni agricoli"
bisogna avere il coraggio, per qualche tempo, di pagare "questo
piccolo sputacchiamento" che, a mio avviso, è molto meno grave, di
quello "sputacchiamento" di case, casette e condomini che continua
a ripetersi, ormai da vent'anni, sul territorio della nostra
Regione, con i disastri che sono sotto gli occhi di tutti. Nella
collina di Aosta, addirittura, siamo andati a costruire in zone
dove adesso ci sono dei problemi, dove ci sono stati degli
smottamenti ed anche delle frane. In molti Comuni del fondovalle si
vedono celle casette unifamiliari costruite nel bel mezzo di quelle
già scarse spianate, sulle quali avrebbe potuto trovare posto
un'attività agricola di qualche interesse. Nell'uso del territorio
è stato proprio dimenticato quel rispetto che per esso avevano i
nostri vecchi e non lo si è sostituito con un criterio più moderno
che, comunque, dovrebbe utilizzare il territorio in modo
razionale.
Ritorno ancora una volta a dire all'Union Valdôtaine che, forse,
annebbiata dalla politica del contributo, che è riuscita a
mantenerle un consistente consenso elettorale, si dimentica di
difendere gli interessi reali dei valdostani, per i quali dice di
volersi muovere, come il mantenimento di certe caratteristiche
specifiche dei valdostani, legate alle condizioni territoriali,
alle abitudini, ai modi e agli usi.
Il valdostano chiuso nel condominio di un certo tipo non è più
il valdostano che viveva nel "veulladzo". Con questo noi non
vogliamo dire che nel 2000 si possa vivere con la mentalità del
"veulladzo" può essere adattata al 2000. ora si dice che l'era del
2000 sarà quella del "villaggio mondiale" perché, con le
informazioni ed i trasporti e purtroppo anche con le catastrofi,
che avvicinano sempre più le varie parti del mondo, arriveranno
effettivamente al villaggio totale. Dovremo adattarci a questa
nuova mentalità, ma qui, purtroppo, rimaniamo sempre e solo al
livello del semplice contributo.
All'Amministrazione regionale vorrei fare un altro appunto
relativo al solito dibattito o alla solita diatriba polemica con il
Comune di Aosta. Si dice che il Comune di Aosta non è in grado di
fare certe cose e che non rispetta i termini e le disposizioni, ed
ora l'Amministrazione regionale chiede una concessione edilizia (e
pare addirittura che l'abbia ottenuta) per ristrutturare il palazzo
"Darbelley" ed utilizzarlo come sede dell'Assessorato alla Sanità.
Il vincolo di destinazione del piano regolatore generale comunale,
per il palazzo "Darbelley", parla di centro socio-assistenziale. Io
non credo che si possa sostenere che il trasferimento dell'apparato
burocratico dell'Assessorato alla Sanità sia compatibile, in
termini urbanistici, con questa destinazione prevista dal
piano.
(...INTERRUZIONE...)
ROLLANDIN (fuori microfono):
"Abbiamo già dato atto
che... per cui è compatibile".
VIBERTI:
Chiedo scusa, ma allora ci vuole una modifica,
perché questo piano regolatore è stato approvato "anche"
dall'Amministrazione regionale. Quando si farà una modifica al
piano noi diremo che si sarà compiuta una bestialità, perché lo
stesso CRPT ha già detto alla Giunta e raccomandato al Comune di
Aosta di: "impedire nuovi insediamenti di servizi e di terziario,
sia pubblico che privato, nel centro storico".
Naturalmente le raccomandazioni, di un organismo che non ha
alcun potere se non quello consultivo, non vengono tenute conto.
Non è meglio, allora, che, per quello che riguarda il Comune di
Aosta, ci si pensi ancora un poco? Vogliamo forse, con questa
piccola iniziativa, continuare ad intasare il centro storico della
nostra città? Proprio in questi giorni abbiamo visto che, in
corrispondenza con la chiusura di una piccola arteria, si sono
formate delle file di 20 minuti per tratti che, anche in presenza
di un certo traffico, si possono normalmente percorrere in 5
minuti. Manca quindi, assolutamente e da anni, una politica
programmatoria credibile e seria nella città di Aosta. Se noi
facciamo questo intervento, permettiamo un nuovo scempio, un nuovo
ingresso delle immobiliari in una parte della città che, fino a
questo momento, anche se in decadimento, era stata in qualche modo
preservata, proprio perché gli imprenditori e le immobiliari erano
intente a saccheggiare il resto della città. Con la scusa che
questo obbiettivo non è stato perseguito quando era il momento,
vogliamo ora lasciar disintegrare anche il centro storico di Aosta?
Vogliamo che sia bello, senza "sputacchiamenti", ma senza gente che
ci abita e ridotto a semplice centro commerciale? Ma lo si dica
chiaramente! Almeno si potrà discutere a questo livello. Invece qui
si vuole far passare un intervento di questo genere spacciandolo in
favore dell'insediamento abitativo nel centro storico.
Chiedo scusa ai colleghi Consiglieri, ma non posso accettare
questa impostazione e ritengo che solo impropriamente si dica di
voler difendere il territorio agricolo e, per il momento, vista
l'ora e considerando che l'argomento meriterebbe una discussione
ben più approfondita, mi interrompo augurandomi che la discussione
su questo tema possa essere ripresa nel pomeriggio.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Non starò a ripetere quanto è già
stato detto in Commissione e quanto meglio di me hanno detto
stamattina due professori di urbanistica. Io mi limiterà a
brevissime considerazioni su un aspetto specifico che, tra l'altro,
mi sembra il più dubbio e quello che meriti un maggiore
approfondimento.
Bisogna riconoscere che, nel suo complesso il disegno di legge
costituisce un notevole passo avanti, anche perché affronta di
petto il problema dei centri storici e, nella sua finalità più
evidente ed encomiabile, cerca di accorpare la proprietà, uscendo
un pochino da quella situazione di difficoltà che esiste in tutti i
centri storici e cioè l'estrema polverizzazione della
proprietà.
Alcuni colleghi Consiglieri hanno già fatto delle osservazioni
specifiche che noi in parte condividiamo.
Due, comunque, sono le considerazioni che sono per noi motivo di
maggiore riflessione. La prima è legata all'articolo n. 3 e cioè al
regime di transitorietà che si stabilisce in 60 giorni, entro i
quali la Giunta dovrebbe compiere quest'opera di perimetrazione,
con la successiva pubblicazione nel Bollettino Ufficiale della
deliberazione, che quindi sposta ancora i termini più in là nel
tempo, provocando, in questo lasso di tempo, anche dei guasti, a
seconda di come si procede. La materia urbanistica è talmente
delicata che, in assenza di una normativa precisa, si possono
verificare casi che è difficile prevedere.
Si aggiunga a ciò il dubbio sulle capacità operative
dell'Assessorato, e questo non certo per polemizzare ma per i
motivi che ha sempre esposto l'Assessore, nel provvedere nei
termini previsti a quest'opera che non è "da quattro soldi", perché
non è una cosa semplice perimetrare e censire tutti gli immobili
assoggettati alla legge dello Stato del 1939 nei centri storici ed
in quelli che storici non sono, così come nei villaggi. Credo però
che, se l'Assessorato ha stabilito questi termini, riuscirà a
provvedere alle esigenze sancite dalla legge.
Il fatto poi che
"
i Comuni esprimono il parere di cui
al comma precedente con deliberazione consiliare assunta entro 20
giorni"
,
mi sembra più che altro l'affermazione di un
principio riguardoso della libertà e dell'autonomia comunali, ma
che troverà una rispondenza molto relativa. Non certo per essere
critici nei confronti delle realtà comunali, ma sappiamo che
sovente il Comune, per mancanza di strutture o per una qualche
forma di inerzia, non riesce a provvedere a certe incombenze. In
questo caso la legge dice che si prescinde dal suo parere e con
ciò, ovviamente, si vuole ammettere che non tutti i pareri
arriveranno nei tempi previsti.
L'altra considerazione riguarda l'articolo n. 6, che tratta del
regime di transitorietà che ci lascia estremamente perplessi,
perché non abbiamo avuto una spiegazione sufficientemente motivata
sull'emendamento che, tra l'altro, fissa delle date che ci portano
indietro di almeno 5 o 6 anni. Esiste ed già stato espresso il
dubbio o il sospetto che questa retroattività voglia sanare delle
cose che al momento sono difficilmente quantificabili ed
identificabili. Per evitare un'interpretazione capziosa di questa
data, che può sorgere quasi spontanea, noi proponiamo un
emendamento con il quale ci permettiamo di proporre di variare
questa data per arrivare sino al 31/12/1985, anziché solo al
31/12/1980. Così possono essere prese in considerazione le
situazioni che riguardano i sei mesi precedenti, mentre ci sembrano
eccessivi quei casi che risalgono addirittura a 5 anni fa.
Queste sono le considerazioni che volevamo fare ed in questo
senso, per quanto riguarda l'articolo n. 6, noi presentiamo il
seguente emendamento: "Modificare le date previste ai punti a) e b)
al 31 dicembre 1985, anziché al 31 dicembre 1980". Grazie.
PRESIDENTE:
Ha chiesto la parola il Consigliere
Segretario Tamone; ne ha facoltà.
TAMONE (U.V.):
Nous aussi, nous souhaiterions dire deux
mots à ce sujet.
Malheureusement nous avons été submergés par les mots dans cette
première partie du débat et je dois vous avouer que je suis fort
étonné du fait que l'on discute des sujets au sein des commissions,
longuement même, et l'on vient au Conseil pour répéter les mêmes
choses. Dorénavant j'assisterai aux commissions mais j'attendrai la
discussion au Conseil. Si le travail de la commission est inutile,
il faudrait le supprimer. Ce projet de loi en est un exemple
flagrant, car on l'avait fort approfondi lors des commissions. Je
respecte ceux qui sont venus ici seulement pour reprendre le
discours d'ordre général, comme je le ferai moi-même. Période de
gestation longue pour cette loi, on peut le dire! Je me souviens
que l'on avait préconisé cette loi au moment de l'approbation par
le Conseil, de soixante-dix millions que tout le monde connaît. Je
crois que la période de gestation a été longue surtout parce qu'il
s'agissait, et on l'a vu lors du débat en commission, d'une loi
très complexe. L'Assesseur Borbey a raison de dire que cette loi ne
saurait résoudre tous les problèmes. Le fait de pouvoir intervenir
dans le centre historique pour la question des residences
principales est, à notre avis, extrêmement important.
Je voudrais encore dire quelques mots à propos de sujets bien
particuliers. Pour ce qui est de la modification de l'article sur
la ville d'Aoste, il avait été demandé, lors des séances de la
commission, de pouvoir consulter les Conseillers de la ville
d'Aoste. Pour la première fois dans l'histoire de cette
législature, il avait été accédé à cette requête émanant surtout
des forces de l'opposition. Ils sont venus, nous ont donné des
indications précises que maintenant on ne veut plus appliquer.
Voilà une façon drôle de se comporter! On pouvait alors éviter de
les entendre si on ne veut pas les écouter. Je pense ici tant aux
propositions de M. De Vecchi qu'aux justes considérations du
Conseiller communiste Caracciolo.
A ce point, je crois que le comportement en question n'est pas
très juste. On a accusé longuement l'U.V. dans ce Conseil pour sa
gestion de l'assessorat de l'urbanisme de la commune d'Aoste. Je
crois toutefois que dans les cinq dernières années, la gestion par
l'U.V. a porté à la modification du plan d'aménagement de la
commune d'Aoste; modification qui traînait depuis une dizaine
d'années. Même si elle ne satisfait pas pleinement, un petit pas en
avant a été accompli. Par ailleurs, il est regrettable pour notre
mouvement que certains faits se soient produits; des faits que tout
le monde connaît et qui ont interrompu notre action, en créant au
sein de notre mouvement des problèmes non indifférents; ce qui
mérite sinon d'être compris, du moins d'être respecté.
Pour ce qui est des taux d'intérêt, l'Assesseur Borbey a déjà
clairement illustré. Il me reste toutefois à ajouter qu'en ce qui
nous concerne, nous sommes pour la récupération, comme chacun sait,
mais dans ce domaine nous penchons pour la restauration plutôt que
pour la restructuration. Il me semble intéressant pour la
restructuration un intérêt dont le taux serait de sept pour cent.
Le Conseiller Tonino sait que ces taux d'intérêt sont liés à
d'autres qui sont en train de baisser très rapidement; donc
peut-être que dans quelques mois on parlera de quatre pour cent au
lieu de sept, si ce qui vient de se passer dans ce domaine se
réalise, comme le préconise le Président Craxi; même le ministre
Goria n'est pas contraire à cette hypothèse.
Continuer à vouloir restaurer et inciter les gens à agir dans ce
sens il me semble préférable à la simple restructuration, pour
maintes raisons. Je crois que le Conseiller Tonino, qui est
architecte, me comprend.
Je vais conclure. Nous avons fait un pas en avant. Je voudrais
encore dire à l'Assesseur Borbey et au Président du Gouvernement
qu'il serait bien de parvenir, pour la loi 33, à un texte unique;
c'est une exigence que tout le monde ressent. Si l'on pouvait, non
aujourd'hui, mais dans un bref délai, réussir à mettre ensemble
tout ce qui concerne les fonds de roulement, on en serait
reconnaissant au Gouvernement régional.
PRESIDENTE:
Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Noi riteniamo che il primo degli
emendamenti proposti dal Consigliere Tonino sia già implicito nella
legge. Ho avuto proprio ieri un incontro con i funzionari ed in
particolare con l'architetto Bellone, che è conosciuto molto bene
anche dal Consigliere Tonino, che mi ha confermato che la dizione
del 3° comma dell'articolo n. 2 è molto chiara ed inequivocabile,
perché quando si parla di
"nucleo abitato o di una parte congrua
di esso"
ci si
intende riferire a quella parte che così
viene indicata dallo strumento urbanistico in vigore nel Comune di
cui trattasi. Garantiamo, fuori da ogni dubbio, che non si tratta
si un'interpretazione ma di una precisa disposizione del disegno di
legge che, quando si tratta di un piano di ricupero, così come
previsto dal piano regolatore, si può intervenire su tutto quanto
viene previsto dal piano di ricupero. Quando invece non si tratta
di piano di ricupero, si interviene singolarmente per ogni
edificio, qualunque sia la sua destinazione d'uso. Riteniamo
pertanto che la preoccupazione avanzata dal Consigliere Toni no sia
superata da questo chiarimento.
Per gli altri emendamenti presentati dal Partito Comunista, noi
riteniamo che l'aspetto positivo di questa legge sui fondi di
rotazione consista proprio nell'aver garantito i ricuperi dei
fabbricati nella loro interezza o nelle parti di fabbricato in
proprietà dalle fondamenta al tetto. Questo è il giudizio espresso
dai tecnici. Io penso che il Consigliere Tonino si esprima, qui, in
veste di politico, perché credo che, in qualità di tecnico,
dovrebbe riconoscere la validità dell'incentivo dato al ricupero di
un intero fabbricato e non solo di una singola unità immobiliare
inserita nel fabbricato. Questo è vero anche se c'è, come
giustamente chiede il Partito Comunista, un piano di ricupero
approvato. Può benissimo verificarsi, ad esempio, che l'immobile,
in cui noi incentiviamo con un mutuo l'unità immobiliare singola,
possa essere ricuperato solo dopo molti anni o addirittura decenni
e così non favoriremmo il ricupero dell'intero fabbricato.
Come Giunta regionale noi ci troviamo d'accordo con quanto
affermato dal Consigliere Tamone, mentre siamo un poco in
disaccordo con quanto propone il Consigliere Tonino che presenta
degli emendamenti per migliorare ancora di più i tassi di
interesse. Questa maggiore incentivazione al ricupero potrebbe
essere accettabile perché la si chiede attraverso un ulteriore
ribasso degli interessi. Ma il Consigliere Tonino ha dichiarato di
ritenere abbastanza conveniente il tasso di interesse del 5% per il
ricupero, e di ritenere, invece, abbastanza pesante per il
cittadino un tasso di interesse del 7% per la ristrutturazione.
Io penso, e credo che il Consigliere Tonino sia dello stesso
parere, che una maggiore incentivazione dovrebbe, al più, essere
orientata verso il ricupero e non verso la ristrutturazione,
perché, sia i progettisti che gli imprenditori, anche se non tanto
i proprietari, ritengono più facile progettare e ricostruire
ristrutturando, cioè quasi demolendo perché molte volte la
ristrutturazione comporta quasi la completa demolizione, che non
restaurando a fini conservativi. Spesso, infatti, vengono da noi
moltissime persone, sia progettisti (in specie geometri e quindi in
questo momento non mi riferisco agli architetti) e sia proprietari,
"imbeccati" magari dal progettista o dall'impresario, a dirci: "Ma
l'ho fatto proprio come prima ed ho usato la stessa pietra!"
"D'accordo, ma ormai non si tratta più di un fabbricato del '700 o
dell'800, perché è diventato un fabbricato tutto nuovo". Riteniamo
perciò che siano giusti i tassi di interesse rispettivamente al 5%
ed al 7%. Se però si dovesse approfondire il discorso, sarebbe
semmai più giusto un rapporto tra il 4% ed il 7%, oppure tra il 5%
e l'8%.
Si tratta di richieste sempre valide e noi non neghiamo che
l'offrire maggiori benefici non costituisca un incentivo, però
diciamo anche che, ad un certo punto, non sempre il bilancio
regionale permette dei ribassi nei tassi di interesse, anche se ci
auguriamo che ciò sia possibile in futuro. Stando inoltre a quanto
ha detto anche il Consigliere Tamone c'è anche una tendenza alla
diminuzione del costo del denaro e quindi può darsi che il 5% fra 6
mesi possa addirittura trasformarsi in un 4%
A nome della Giunta regionale diciamo pertanto di non poter
accettare questi emendamenti, anche se riconosciamo che nella
richiesta siano presenti giustificate motivazione per una maggiore
incentivazione.
Il Consigliere Viberti ha ripetuto quanto aveva già espresso in
Commissione e cioè che questo disegno di legge è poco utile per la
città di Aosta e che, anzi, è forse dannoso perché serve soltanto
per offrire mutui a determinate persone o a cittadini che hanno in
corso alcune pratiche di ristrutturazione. Questa richiesta è stata
fatta in sede di Commissione da alcuni Consiglieri e dal Presidente
della Commissione Urbanistica del Comune di Aosta e noi come
maggioranza abbiamo ritenuto di doverla accettare proprio perché
non conosciamo la situazione del Comune di Aosta. Sono poi
intervenute anche altre Forze politiche e noi, non certo come ha
detto il Consigliere Viberti quando ha fatto cenno ad un discorso
di "politica clientelare, squallida e becera", abbiamo recepito
questo discorso pensando di fare un piacere ai cittadini di Aosta
privi della prima casa e che stanno tribolando per ultimarla.
Speriamo che in questo spirito sia stata fatta anche la richiesta
avanzata dai Consiglieri del Comune di Aosta.
Certo anche la questione del regime di transitorietà, di cui si
parla all'articolo n. 6, può far sorgere alcune perplessità ed io
lo riconosco. Però questa legge ha favorito l'accorpamento delle
proprietà, come giustamente ha riconosciuto anche il Consigliere
Torrione, altrimenti non avremmo potuto dare il mutuo per il
restauro per gli accorpamenti verificatisi nel 1982, 1983 e 1984, e
per questo abbiamo deciso di inserire gli ultimi 5 anni
precedenti.
(...INTERRUZIONE...)
D'accordo, potevano essere 5 come potevano essere 10. Noi
abbiamo stabilito la stessa data, spostando anche la scadenza per
la proprietà che prima era fissata al 1973. Posso concordare sulle
perplessità, però ritengo anche giusto riconoscere a quel cittadino
che ha cercato di accorpare le proprietà in questi ultimi 5 anni
qualche diritto per il restauro conservativo e per la
ristrutturazione che, altrimenti, non gli sarebbe assolutamente
spettato. Senza questo regime di transitorietà coloro che avevano
già acquistato sarebbero stati esclusi dal poter richiedere il
mutuo per il restauro e per la ristrutturazione.
Non crediamo di aver fatto una legge perfetta, ma tutti i
Partiti hanno riconosciuto che è abbastanza buona per 73 Comuni
della Valle d'Aosta. Per quanto concerne il Comune di Aosta, a nome
della maggioranza e d'accordo con il Comune di Aosta, ribadiamo che
è intendimento dell'Esecutivo presentare un disegno di legge
speciale entro il mese di settembre di quest'anno.
PRESIDENTE:
Passiamo ora all'esame dell'articolato.
Do lettura dell'articolo 1:
Articolo 1
La rubrica del capo I della legge regionale 8 ottobre 1973, n.
33, e successive modificazioni, è così sostituita:
"Capo I (Provvidenze per il recupero di centri e nuclei
abitati)"
PRESIDENTE:
Se nessuno chiede la parola metto in
votazione l'articolo 1 testé letto:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
PRESIDENTE:
Do lettura dell'articolo 2:
Articolo 2
L'articolo 2 della legge regionale 8 ottobre 1973, n. 33, e
successive modificazioni, è così sostituito:
"Sono concessi mutui agevolati per il recupero dei centri e
nuclei abitati limitatamente alle zone A e alle zone di recupero
individuate nell'ambito del piano regolatore generale. Sono
assimilate, ai fini del presente capo, a dette zone quelle
individuate dalla Regione o dalle comunità montane con criteri
analoghi negli strumenti urbanistici di loro competenza.
Detti mutui sono altresì concessi per il recupero di singoli
fabbricati situati all'esterno degli ambiti territoriali di cui al
comma precedente, sempre che presentino interesse storico,
artistico o ambientale. La sussistenza di tale interesse deve
risultare dal piano regolatore generale comunale.
Nei casi in cui una iniziativa di recupero riguardi un intero
centro o nucleo abitato o una parte congrua di esso, quale
determinata dal piano regolatore generale vigente, disciplinato da
un piano di recupero, sono ammessi a mutuo tutti gli interventi
previsti dal piano di recupero stesso. Negli altri casi sono
ammessi a mutuo i soli interventi di restauro e di ristrutturazione
edilizia quali definiti alle lettere c) e d) dell'articolo 31 della
legge dello Stato 5 agosto 1978, n. 457, recante norme per
l'edilizia residenziale.
I mutui di cui ai commi primo e secondo possono anche
riguardare:
a)
l'acquisto di parte di un fabbricato da recuperare,
finalizzato a riunire in uniche mani la proprietà del fabbricato
stesso;
b)
l'acquisto di un fabbricato o di parte di esso da
recuperare per ricavare la prima abitazione
dell'acquirente.
Relativamente ai centri e nuclei abitati individuati e
delimitati ai sensi del successivo articolo 3, la con cessione dei
mutui di cui ai commi precedenti è subordinata alla vigenza del
rispettivo piano di recupero.
Sono, altresì, concessi mutui agevolati per l'acquisto di un
alloggio già validamente recuperato senza agevolazioni economiche
in base a concessione o autorizzazione rilasciata in data
successiva al 31 dicembre 1980 destinato a prima abitazione
dell'acquirente.
Per le finalità del presente articolo sono considerati
fabbricati, oltre a quelli liberi su quattro lati, anche le
porzioni di essi, estese alle fondazioni ed eventuali locali
interrati al tetto compreso, ritenute idonee, ai fini e per gli
scopi che si propone l'intervento regionale.
Per i casi previsti dai commi quarto, lettera b), e sesto, si
applicano le disposizioni dell'articolo 12, lette re c), d), e), f)
del regolamento regionale 22 aprile 1985 n. 1".
PRESIDENTE:
Do lettura dell'emendamento presentato a
questo articolo dal Consigliere Viberti:
Emendamento 1
All'art. 2, 1° comma, dopo le parole "piano regolatore
generale" aggiungere:
"ad esclusione di quelle del Comune di Aosta per le quali il
Consiglio regionale adotterà uno specifico provvedimento entro il
31 dicembre 1986".
PRESIDENTE:
Se nessuno chiede la parola metto in
votazione l'emendamento testé letto:
ESITO DELLA VOTAZIONE
Presenti: 28
Votanti: 18
Contrari: 18
Astenuti: 10 (Aloisi, Bajocco, Baldassarre, Cout, Dolchi,
Mafrica, Millet, Pascale, Tonino e Torrione)
Il Consiglio non approva.
PRESIDENTE:
Do lettura dell'emendamento presentato dal
Consigliere Tonino all'articolo 2:
Emendamento 2
Sostituire la prima parte del 3° comma con la
seguente:
Nei casi in cui l'iniziativa di recupero riguardi uno o più
fabbricati, inseriti in una zona disciplinata da un piano di
recupero, sono ammessi a mutuo tutti gli interventi previsti dal
piano di recupero stesso.
PRESIDENTE:
Ha chiesto la parola il Consigliere Tonino;
ne ha facoltà.
TONINO (P.C.I.):
Tenuto conto delle precisazioni fatte
dall'Assessore noi ritiriamo l'emendamento relativo al 3° comma
dell'articolo. Tuttavia io insisterei nel far conoscere il vero
significato di questo articolo, altrimenti non lo capirà
nessuno.
Inoltre ho ancora una perplessità dovuta al fatto che, in
genere, i piani di ricupero non indicano mai le unità minime di
intervento e perciò mi preoccupa un poco la pratica applicazione di
quanto previsto dalla legge e suggerirei alla Regione di iniziare a
svolgere un'azione di indirizzo e di promozione verso i Comuni. Se
i Comuni, infatti, individueranno delle unità minime di intervento
su singoli edifici, questa legge avrà un senso, altrimenti
torneranno ad essere valide le nostre preoccupazioni iniziali è
cioè che i proprietari incontreranno serissime difficoltà
nell'attuare quanto previsto dalla legge.
Manteniamo invece l'emendamento al 7° comma, perché non siamo
assolutamente soddisfatti della risposta dell'Assessore. Tra
l'altro voglio solo ricordare al Consiglio che l'attenta lettura
del 7° comma dell'articolo 2 prevede che:
"Per fabbricato si
intendono anche porzioni di fabbricati estese dalle fondazioni, ed
eventuali locali interrati, al tetto
compreso".
Ripeto
un caso pratico: se il proprietario di una cantina non è d'accordo,
può verificarsi che non sia finanziato neppure l'intervento di
ricupero sull'intero edificio e a tale proposito potrei citare
numerose testimonianze relative al passato. Ritengo, pertanto, che
questa formulazione sia eccessiva. Non solo, ma in presenza di un
piano di ricupero credo che questo ostacolo possa essere superato.
Non c'è, quindi, una contrapposizione tra chi favorisce il ricupero
complessivo e chi è a favore dello spezzettamento. Non sono questi
i termini del confronto, tant'è che negli altri emendamenti noi
vogliamo favorire, effettivamente e cioè con misure finanziarie,
chi accorpa e tende a fare interventi di carattere unitario. In
presenza di un piano di ricupero noi pensiamo che possano anche
essere concessi finanziamenti anche a chi fa interventi limitati.
Per fare degli esempi concreti che riguardano un borgo del
fondovalle, come quello di Donnas, questo può favorire interventi
in due o tre alloggi distribuiti, magari, in quattro piani diversi.
A noi pare, perciò, che la formulazione della legge sia eccessiva e
la verificheremo nell'attuazione pratica.
PRESIDENTE:
Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Giusto per non far perdere del tempo tengo
a precisare, in particolare al Consigliere Tonino, che questa norma
è in vigore dal 1973 ed ha ottenuto dei buoni risultati. Posso
anche concordare sul fatto che la sua dizione sia un poco
eccessiva, ma essa si riferisce in modo particolare ad eventuali
interrati che debbono essere sistemati, perché possono esserci
benissimo degli interrati quasi abitabili. Se si tratta di uno
scantinato adibito a cantina o a magazzino, poco importa; è
importante, invece, che siano sistemate le volte e le solette. Noi
non abbiamo mai preteso delle rifiniture speciali per le richieste
di mutuo. Perché il pianoterra sia considerato sistemato, occorre
che siano sistemati almeno il pavimento e la volta; ma la cantina
può tranquillamente rimanere "al rustico" e per la sua sistemazione
noi non abbiamo mai richiesto "alcuna leccornia" interna, sia che
fosse adibita prettamente a cantina oppure a magazzino.
PRESIDENTE:
Dopo le dichiarazioni del Consigliere Tonino
l'emendamento n. 2 si intende ritirato.
Do lettura del II° emendamento presentato all'articolo 2 dal
Consigliere Tonino:
Emendamento 3
Sostituire il 7° comma con il seguente:
I mutui agevolati sono concessi per interventi su fabbricati
liberi su quattro lati o per porzioni di essi, estese dalle
fondazioni ed eventuali locali interrati al tetto compreso. Solo il
presenza di un piano di recupero approvato, possono essere
finanziati interventi che riguardino singole unità immobiliari,
purchè non in contrasto con le indicazioni del piano di recupero
stesso.
PRESIDENTE:
Se nessuno chiede la parola metto in
votazione l'emendamento testé letto:
ESITO DELLA VOTAZIONE
Presenti: 28
Votanti: 25
Favorevoli: 7
Contrari: 18
Astenuti: 3 (Aloisi, Pascale e Torrione)
Il Consiglio non approva.
PRESIDENTE:
Do lettura del I° emendamento presentato
dalle Commissioni:
Emendamento 4
La lett. a) del 4° comma dell'art. 2 è sostituita dalla
seguente:
"a) l'acquisto, da parte di un soggetto proprietario di una
quota di un fabbricato da recuperare, di una ulteriore quota dello
stesso, con il fine di attuare un intervento di recupero del
fabbricato ai sensi della presente legge;"
PRESIDENTE:
Se nessuno chiede la parola metto in
votazione l'emendamento testé letto:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
PRESIDENTE:
Do lettura del II° emendamento presentato
dalle Commissioni:
Emendamento 5
Al 5° comma dell'art. 2 le parole "di cui ai commi
precedenti" sono sostituite con le parole "di cui al primo
comma".
PRESIDENTE:
Se nessuno chiede la parola metto in
votazione l'emendamento testé letto:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
PRESIDENTE:
Do lettura del III° emendamento presentato
dalle Commissioni:
Emendamento 6
Il sesto comma dell'art. 2 è soppresso.
PRESIDENTE:
Se nessuno chiede la parola metto in
votazione l'emendamento testé letto:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
PRESIDENTE:
Do lettura del IV° emendamento presentato
dalle Commissioni:
Emendamento 7
L'ottavo comma dell'art. 2 è sostituito dal seguente:
"8. Per i casi previsti dalla lettera b) del quarto comma si
applicano le disposizioni dell'art. 12 del Regolamento regionale 8
aprile 1986, n. 1."
PRESIDENTE:
Se nessuno chiede la parola metto in
votazione l'emendamento testé letto:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
PRESIDENTE:
Do lettura dell'articolo 2 nel testo
emendato:
Articolo 2
L'articolo 2 della legge regionale 8 ottobre 1973, n. 33, e
successive modificazioni, è così sostituito:
"Sono concessi mutui agevolati per il recupero dei centri e
nuclei abitati limitatamente alle zone A e alle zone di recupero
individuate nell'ambito del piano regolatore generale. Sono
assimilate, ai fini del presente capo, a dette zone quelle
individuate dalla Regione o dalle comunità montane con criteri
analoghi negli strumenti urbanistici di loro competenza.
Detti mutui sono altresì concessi per il recupero di singoli
fabbricati situati all'esterno degli ambiti territoriali di cui al
comma precedente, sempre che presentino interesse storico,
artistico o ambientale. La sussistenza di tale interesse deve
risultare dal piano regolatore generale comunale.
Nei casi in cui una iniziativa di recupero riguardi un intero
centro o nucleo abitato o una parte congrua di esso, quale
determinata dal piano regolatore generale vigente, disciplinato da
un piano di recupero, sono ammessi a mutuo tutti gli interventi
previsti dal piano di recupero stesso. Negli altri casi sono
ammessi a mutuo i soli interventi di restauro e di ristrutturazione
edilizia quali definiti alle lettere c) e d) dell'articolo 31 della
legge dello Stato 5 agosto 1978, n. 457, recante norme per
l'edilizia residenziale.
I mutui di cui ai commi primo e secondo possono anche
riguardare:
a) l'acquisto, da parte di un soggetto proprietario di una
quota di un fabbricato da recuperare, di una ulteriore quota dello
stesso, con il fine di attuare un intervento di recupero del
fabbricato ai sensi della presente legge;
b) l'acquisto di un fabbricato o di parte di esso da
recuperare per ricavare la prima abitazione
dell'acquirente.
Relativamente ai centri e nuclei abitati individuati e
delimitati ai sen si del successivo articolo 3, la concessione dei
mutui di cui al primo comma è subordinata alla vigenza del
rispettivo piano di recupero.
Per le finalità del presente articolo sono considerati
fabbricati, oltre a quelli liberi su quattro lati, anche le
porzioni di essi, estese dalle fondazioni ed eventuali locali
interrati al tetto compreso, ritenute idonee, ai fini e per gli
scopi che si propone l'intervento regionale.
Per i casi previsti dai commi quarto, lettera b) del quarto
comma si applicano le disposizioni dell'art. 12 del Regolamento
regionale 8 aprile 1986, n. 1.
PRESIDENTE:
Se nessuno chiede la parola metto in
votazione l'articolo 2 nel testo emendato:
ESITO DELLA VOTAZIONE
Presenti: 28
Votanti: 22
Favorevoli: 22
Astenuti: 6 (Bajocco, Cout, Dolchi, Mafrica, Millet e
Tonino)
Il Consiglio approva.
PRESIDENTE:
Do lettura dell'articolo 3:
Articolo 3
L'articolo 3 della legge regionale 8 ottobre 1973, n. 33, e
successive modificazioni, è così sostituito:
"Entro sessanta giorni dalla data di entrata in vigore della
presente legge, la Giunta regionale, sentito il parere dei
rispettivi comuni, provvede ad accertare, con deliberazione
motivata e su proposta dell'Assessore competente in materia di beni
culturali e ambientali, l'esistenza di centri e nuclei abitati
aventi particolare rilevanza storia, artistica, architettonica o
archeologia in relazione a:
a)
presenza di numerosi immobili assoggettati alla
tutela della legge dello Stato 1° giugno 1939, n. 1089, per la
tutela delle cose di interesse artistico o storico;
b)
presenza di numerosi immobili, i quali, ancorché
non assoggettati alla tutela della legge dello Stato 1° giugno
1939, n. 1089, presentino valore storico, artistico o
architettonico;
c)
presenza di importanti reperti archeologici
preromani, romani o alto medioevali;
delimitando, se l'esito di tale accertamento è positivo, i
rispettivi perimetri in cartografia catastale.
I comuni esprimono il parere di cui al comma precedente con
deliberazione consiliare assunta entro 20 giorni dal la data di
ricezione della richiesta.
Trascorso inutilmente detto termine, si prescinde dal parere
medesimo.
Analogamente, alla scadenza del termine indicato nel primo
comma, l'accertamento ivi previsto si intende eseguito con esito
negativo."
PRESIDENTE:
Do lettura dell'emendamento presentato a
questo articolo dalle Commissioni:
Emendamento 8
Alla fine dell'art. 3 è aggiunto il seguente nuovo
comma:
"4. La deliberazione della Giunta regionale di cui al primo
comma è pubblicata nel Bollettino Ufficiale, parte seconda; la sua
efficacia decorre dal quindicesimo giorno successivo a quello di
pubblicazione."
PRESIDENTE:
Se nessuno chiede la parola metto in
votazione l'emendamento testé letto:
ESITO DELLA VOTAZIONE
Presenti: 28
Votanti: 22
Favorevoli: 22
Astenuti: 6 (Bajocco, Cout, Dolchi, Mafrica, Millet e
Tonino)
Il Consiglio approva.
PRESIDENTE:
Do lettura dell'articolo 3 nel testo
emendato:
Articolo 3
L'articolo 3 della legge regionale 8 ottobre 1973, n. 33, e
successive modificazioni, è così sostituito:
"Entro sessanta giorni dalla data di entrata in vigore della
presente legge, la Giunta regionale, sentito il parere dei
rispettivi comuni, provvede ad accertare, con deliberazione
motivata e su proposta dell'Assessore competente in materia di beni
culturali e ambientali, l'esistenza di centri e nuclei abitati
aventi particolare rilevanza storia, artistica, architettonica o
archeologia in relazione a:
a)
presenza di numerosi immobili assoggettati alla
tutela della legge dello Stato 1° giugno 1939, n. 1089, per la
tutela delle cose di interesse artistico o storico;
b)
presenza di numerosi immobili, i quali, ancorché
non assoggettati alla tutela della legge dello Stato 1° giugno
1939, n. 1089, presentino valore storico, artistico o
architettonico;
c)
presenza di importanti reperti archeologici
preromani, romani o alto medioevali;
delimitando, se l'esito di tale accertamento è positivo, i
rispettivi perimetri in cartografia catastale.
I comuni esprimono il parere di cui al comma precedente con
deliberazione consiliare assunta entro 20 giorni dalla data di
ricezione della richiesta. Trascorso inutilmente detto termine, si
prescinde dal parere medesimo.
Analogamente, alla scadenza del termine indicato nel primo
comma, l'accertamento ivi previsto si intende eseguito con esito
negativo."
La deliberazione della Giunta regionale di cui al primo comma è
pubblicata nel Bollettino Ufficiale, parte seconda; la sua
efficacia decorre dal quindicesimo giorno successivo a quello di
pubblicazione.
PRESIDENTE:
Se nessuno chiede la parola metto in
votazione l'articolo 3 emendato testé letto:
ESITO DELLA VOTAZIONE
Presenti: 28
Votanti: 22
Favorevoli: 22
Astenuti: 6 (Bajocco, Cout, Dolchi, Mafrica, Millet e
Tonino)
Il Consiglio approva.
PRESIDENTE:
Do lettura dell'articolo 4:
Articolo 4
L'articolo 4 della legge regionale 8 ottobre 1973, n. 33, e
successive modificazioni, è così sostituito:
"Possono ottenere le provvidenze di cui all'articolo 2 i
seguenti soggetti:
a) i conduttori di aziende agricole residenti in Valle d'Aosta
da almeno due anni;
b) i proprietari degli immobili compresi nelle zone di cui
all'articolo 2, residenti in Valle d'Aosta da almeno due anni;
c) i proprietari, da data anteriore al 1° gennaio 1981, di
immobili compresi nelle zone di cui all'articolo 2. Non costituisce
elemento ostativo alle concessione del mutuo l'acquisizione, in
data successiva al 31 dicembre 1980, delle proprietà dell'immobile,
a qualunque titolo, da parte dei soggetti di cui all'articolo 565
del codice civile;
d) soggetti di cui ai punti precedenti riuniti in un'unica
iniziativa di sistemazione;
e)
i comuni della Valle d'Aosta."
PRESIDENTE:
Do lettura dell'emendamento presentato a
questo articolo dalle Commissioni:
Emendamento 9
La lettera d) dell'art. 4 è così sostituita:
"d) soggetti di cui alle lettere a), b), c) riuniti in un'unica
iniziativa di sistemazione."
PRESIDENTE:
Se nessuno chiede la parola metto in
votazione l'emendamento testé letto:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
PRESIDENTE:
Do lettura dell'articolo 4 nel testo
emendato:
Articolo 4
L'articolo 4 della legge regionale 8 ottobre 1973, n. 33, e
successive modificazioni, è così sostituito:
"Possono ottenere le provvidenze di cui all'articolo 2 i
seguenti soggetti:
a) i conduttori di aziende agricole residenti in Valle d'Aosta
da almeno due anni;
b) i proprietari degli immobili compresi nelle zone di cui
all'articolo 2, residenti in Valle d'Aosta da almeno due anni;
c) i proprietari, da data anteriore al 1° gennaio 1981, di
immobili compresi nelle zone di cui all'articolo 2. Non costituisce
elemento ostativo alle concessione del mutuo l'acquisizione, in
data successiva al 31 dicembre 1980, delle proprietà dell'immobile,
a qualunque titolo, da parte dei soggetti di cui all'articolo 565
del codice civile;
d)
soggetti di cui alle lettere a), b), c) riuniti in
un'unica iniziativa di sistemazione;
e)
i comuni della Valle d'Aosta."
PRESIDENTE:
Se nessuno chiede la parola metto in
votazione l'articolo 4 nel testo emendato testé letto:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
PRESIDENTE:
Do lettura dell'articolo 5:
Articolo 5
L'articolo 5 della legge regionale 8 ottobre 1973, n. 33, e
successive modificazioni, è così sostituito:
"Ai soggetti elencati all'articolo 4 possono essere concessi
mutui agevolati da rimborsare nel periodo massimo di anni
venti.
Il tasso annuo di interesse è pari al:
a) trenta per cento dell'ultimo tasso di riferimento
dell'edilizia residenziale pubblicato al momento della stipula del
contratto arrotondato al mezzo punto nei casi di:
1) acquisto di un fabbricato, o di parte di esso, da recuperare
per ricavare la prima abitazione dell'acquirente nonchè per
l'esecuzione del relativo intervento di recupero;
2)
acquisto di un alloggio già validamente recuperato
senza agevolazioni economiche in base a concessione e
autorizzazione rilasciata in data successiva al 31 dicembre 1980,
destinato a prima abitazione dell'acquirente;
b) quaranta per cento dell'ultimo tasso di riferimento
dell'edilizia residenziale pubblicato al momento della stipula del
contratto, arrotondato al mezzo punto, negli altri casi.
Per l'acquisto di fabbricati o parte di essi, i limiti di
finanziamento sono stabiliti come segue:
a)
mutui fino al settanta per cento della spesa
documentata di acquisto di un fabbricato o parte di esso per le
finalità di cui alle lettere a) o b) del quarto comma dell'articolo
2;
b)
mutui fino al settanta per cento della spesa
documentata di acquisto di un alloggio, ai sensi del sesto comma
dell'articolo 2, con un massimo di lire settanta milioni.
Per gli interventi di restauro di singoli fabbricati i limiti
di finanziamento sono stabiliti come segue:
a)
mutui fino all'ottanta per cento della spesa
ammessa per l'eventuale acquisto di fabbricati o di parte di essi
da recuperare, nonchè per la spesa ammessa per il loro recupero a
favore dei soggetti di cui alla lettera a) dell'articolo 4.
b)
mutui fino al settanta per cento della spesa
ammessa per il recupero dei singoli fabbricati a favore dei
soggetti di cui alle lettere b) e c) dell'articolo 4;
c) mutui fino all'ottanta per cento della spesa ammessa per il
recupero di singoli fabbricati a favore dei soggetti di cui alle
lettere d) ed e) dell'articolo 4.
Per gli interventi di ristrutturazione di singoli fabbricati,
gli importi dei mutui e i relativi tassi di interesse sono
stabiliti in misura pari, rispettivamente, a venti punti in meno e
a due punti in più delle percentuali e dei tassi applicabili per i
vari casi di cui alle lettere a), b), c) del comma
precedente.
Nei casi in cui le agevolazioni siano richieste per il
recupero di un intero centro o nucleo abitato o di una parte
congrua di esso, quale determinata dal piano regolatore generale
vigente, il mutuo viene concesso fino all'ammontare del novanta per
cento della spesa ammessa.
Nelle spese riconosciute ammissibili ai fini del mutuo sono
comprese anche le spese di progetto, direzione e contabilizzazione
lavori, fino ad un massimo del sette per cento dell'ammontare
complessivo di spesa dei lavori valutato in sede
preventiva."
PRESIDENTE:
Do lettura del I° emendamento presentato
dalle Commissioni:
Emendamento 10
Il punto 2) del secondo comma dell'art. 5 è
soppresso.
PRESIDENTE:
Se nessuno chiede la parola metto in
votazione l'emendamento testé letto:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
PRESIDENTE:
Do lettura del II° emendamento presentato
dalle Commissioni:
Emendamento 11
Il punto b) del terzo comma dell'art. 5 è soppresso.
PRESIDENTE:
Se nessuno chiede la parola metto in
votazione l'emendamento testé letto:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
PRESIDENTE:
Do lettura dell'emendamento presentato
dall'Assessore Borbey a questo articolo:
Emendamento 12
L'articolo 5 della legge regionale 8 ottobre 1973, n. 33 e
successive modificazioni, è così sostituito:
"Ai soggetti elencati all'articolo 4 possono essere concessi
mutui agevolati da rimborsare nel periodo massimo di anni
venti.
Il tasso annuo di interesse è pari al trenta per cento
dell'ultimo tasso di riferimento dell'edilizia residenziale
pubblicato al momento della stipula del contratto, arrotondato al
mezzo punto, nei casi di:
1)
acquisto di un fabbricato, o di parte di esso da
recuperare per ricavare la prima abitazione
dell'acquirente;
2)
interventi di recupero finalizzati a ricavare la
prima abitazione del proprietario o acquirente dell'immobile da
recuperare;
3)
altri interventi di restauro e di risanamento
conservativo.
PRESIDENTE:
Se nessuno chiede la parola metto in
votazione l'emendamento testé letto:
ESITO DELLA VOTAZIONE
Presenti: 28
Votanti: 22
Favorevoli: 22
Astenuti: 6 (Bajocco, Cout, Dolchi, Mafrica, Millet e
Tonino)
Il Consiglio approva.
PRESIDENTE:
Do lettura del I° emendamento presentato dal
Consigliere Tonino:
Emendamento 13
Sostituire il 2° comma con il seguente:
Il tasso annuo di interesse è pari al:
a) venti per cento dell'ultimo tasso di riferimento
dell'edilizia residenziale pubblicato al momento della stipula del
contratto arrotondato al mezzo punto nei casi di:
1) acquisto di un fabbricato, o di parte di esso, da recuperare
per ricavare la prima abitazione dell'acquirente, nonchè per
l'esecuzione del relativo intervento di recupero;
2)
intervento realizzato da un Comune della Valle
d'Aosta;
3)
intervento di recupero realizzato da più soggetti
riuniti in consorzio.
PRESIDENTE:
Se nessuno chiede la parola metto in
votazione l'emendamento testé letto:
ESITO DELLA VOTAZIONE
Presenti: 28
Votanti: 24
Favorevoli: 6
Contrari: 18
Astenuti: 4 (Aloisi, Baldassarre, Pascale e Torrione)
Il Consiglio non approva.
PRESIDENTE:
Do lettura del II° emendamento presentato dal
Consigliere Tonino:
Emendamento 14
Il 3° comma dell'art. 5 è interamente soppresso.
PRESIDENTE:
Se nessuno chiede la parola metto in
votazione l'emendamento testé letto:
ESITO DELLA VOTAZIONE
Presenti: 28
Votanti: 24
Favorevoli: 6
Contrari: 18
Astenuti: 4 (Aloisi, Baldassarre, Pascale e Torrione)
Il Consiglio non approva.
PRESIDENTE:
Do lettura del III° emendamento presentato
dal Consigliere Tonino:
Emendamento 15
Sostituire il 4° comma con il seguente:
Per l'acquisto e il restauro di singoli fabbricati i limiti
di finanziamento sono stabiliti come segue:
a)
mutui fino all'ottanta per cento del la spesa
ammessa per l'eventuale acquisto di fabbricati o di parte di essi
da recuperare, nonchè per la spesa ammessa per il loro recupero a
favore dei soggetti di cui alla lettera a) dell'articolo 4;
b)
mutui fino al settanta per cento della spesa
ammessa per l'acquisto e il recupero dei singoli fabbricati a
favore dei soggetti di cui alle lettere b) e c) dell'art.
4;
c)
mutui pari alla spesa ritenuta ammissibile per il
recupero di singoli fabbricati a favore dei soggetti di cui alle
lettere d) ed e) dell'articolo 4.
PRESIDENTE:
Se nessuno chiede la parola metto in
votazione l'emendamento testé letto:
ESITO DELLA VOTAZIONE
Presenti: 28
Votanti: 24
Favorevoli: 6
Contrari: 18
Astenuti: 4 (Aloisi, Baldassarre, Pascale e Torrione)
Il Consiglio non approva.
PRESIDENTE:
Do lettura del IV° emendamento presentato dal
Consigliere Tonino:
Emendamento 16
Aggiungere il seguente 8° comma:
Le agevolazioni previste per l'acquisto e il recupero di un
immobile destinato a prima abitazione sono limitate alla spesa
relativa all'alloggio che sarà occupato dal richiedente, anche se
inserito in una più ampia operazione di recupero promossa dallo
stesso richiedente.
PRESIDENTE:
Se nessuno chiede la parola metto in
votazione l'emendamento testé letto:
ESITO DELLA VOTAZIONE
Presenti: 28
Votanti: 24
Favorevoli: 6
Contrari: 18
Astenuti: 4 (Aloisi, Baldassarre, Pascale e Torrione)
Il Consiglio non approva.
PRESIDENTE:
Do lettura dell'articolo 5 nel testo
emendato:
Articolo 5
L'articolo 5 della legge regionale 8 ottobre 1973, n. 33, e
successive modificazioni, è così sostituito:
"Ai soggetti elencati all'articolo 4 possono essere concessi
mutui agevolati da rimborsare nel periodo massimo di anni
venti.
Il tasso annuo di interesse è pari al trenta per cento
dell'ultimo tasso di riferimento dell'edilizia residenziale
pubblicato al momento della stipula del contratto, arrotondato al
mezzo punto, nei casi di:
1)
acquisto di un fabbricato, o di parte di esso da
recuperare per ricavare la prima abitazione dell'acquirente;
2)
interventi di recupero finalizzati a ricavare la
prima abitazione del proprietario o
acquirente dell'immobile
da recuperare;
3)
altri interventi di restauro e di risanamento
conservativo.
Per l'acquisto di fabbricati o parte di essi, i limiti di
finanziamento sono stabiliti come segue:
a) mutui fino al settanta per cento della spesa documentata
di acquisto di un fabbricato o parte di esso per le finalità di cui
alle lettere a) o b) del quarto comma dell'articolo 2;
Per gli interventi di restauro di singoli fabbricati i limiti
di finanziamento sono stabiliti come segue:
a)
mutui fino all'ottanta per cento della spesa
ammessa per l'eventuale acquisto di fabbricati o di parte di essi
da recuperare, nonchè per la spesa ammessa per il loro recupero a
favore dei soggetti di cui alla lettera a) dell'articolo 4.
b)
mutui fino al settanta per cento del la spesa
ammessa per il recupero dei singoli fabbricati a favore dei
soggetti di cui alle lettere b) e c) dell'articolo 4;
c)
mutui fino all'ottanta per cento del la spesa
ammessa per il recupero di singoli fabbricati a favore dei soggetti
di cui alle lettere d) ed e) dell'articolo 4.
Per gli interventi di ristrutturazione di singoli fabbricati,
gli importi dei mutui e i relativi tassi di interesse sono
stabiliti in misura pari, rispettivamente, a venti punti in meno e
a due punti in più delle percentuali e dei tassi applicabili per i
vari casi di cui alle lettere a), b), c) del comma precedente.
Nei casi in cui le agevolazioni siano richieste per il recupero
di un intero centro o nucleo abitato o di una parte congrua di
esso, quale determinata dal piano regolatore generale vigente, il
mutuo viene concesso fino all'ammontare del novanta per cento della
spesa ammessa.
Nelle spese riconosciute ammissibili ai fini del mutuo sono
comprese anche le spese di progetto, direzione e contabilizzazione
lavori, fino ad un massimo del sette per cento dell'ammontare
complessivo di spesa dei lavori valutato in sede preventiva."
PRESIDENTE:
Se nessuno chiede la parola metto in
votazione l'articolo 5 nel testo emendato testé letto:
ESITO DELLA VOTAZIONE
Presenti: 28
Votanti: 19
Favorevoli: 19
Astenuti: 9 (Bajocco, Baldassarre, Cout, Dolchi, Mafrica,
Millet, Pascale, Tonino e Torrione)
Il Consiglio approva.
PRESIDENTE:
Do lettura dell'articolo 6:
Articolo 6
In sede di prima applicazione della presente legge e sino al 31
dicembre 1986 sono ammissibili ai benefici di cui al capo I della
legge regionale 8 ottobre 1975, n. 33, e successive modificazioni,
le domande concernenti i casi previsti dalla lettera a) del quarto
comma dell'articolo 2 della legge stessa, anche se i relativi atti
pubblici di compravendita sono stati stipulati prima della data di
entrata in vigore della presente legge, ma successivamente al 31
dicembre 1980, e sempre che i relativi interventi non siano
iniziati alla data di presentazione delle domande stesse.
La presente legge sarà pubblicata nel Bollettino Ufficiale
della Regione.
È fatto obbligo a chiunque spetti di osservarla e farla
osservare come legge della Regione Valle d'Aosta.
PRESIDENTE:
Do lettura dell'emendamento sostitutivo
presentato a questo articolo dalle Commissioni:
Emendamento 17
L'art. 6 è sostituito dal seguente:
"In sede di prima applicazione della presente legge e sino al
31 dicembre 1986 sono ammissibili ai benefici di cui al capo I
della legge regionale 8 ottobre 1973, n. 33, come sostituito dalla
presente legge, le domande concernenti:
a)
casi previsti dalla lettera a) del quarto comma
dell'articolo 2 della legge regionale anzidetta, anche se i
relativi atti pubblici di compravendita sono stati stipulati prima
della data di entrata in vigore della presente legge, ma
successivamente al 31 dicembre 1980, e sempre che i relativi
interventi di recupero non siano iniziati alla data di
presentazione della domanda;
b)
casi previsti dalla lettera b) del quarto comma
dell'articolo 2 della legge regionale anzidetta, anche se i
relativi atti pubblici di compravendita sono stati stipulati prima
della data di entrata in vigore della presente legge, ma
successivamente al 31 dicembre 1980;
c)
interventi di recupero finalizzati a ricavare la
prima abitazione del richiedente anche se i lavori sono già
iniziati, purché in forza di concessione o autorizzazione edilizia
ancora efficace alla data di presentazione della domanda."
PRESIDENTE:
Se nessuno chiede la parola metto in
votazione l'emendamento testé letto:
ESITO DELLA VOTAZIONE
Presenti: 28
Votanti: 26
Favorevoli: 26
Astenuti: 2 (Pascale e Torrione)
Il Consiglio approva.
PRESIDENTE:
Do lettura dell'emendamento presentato a
questo articolo dal Consigliere Torrione:
Emendamento 18
Nei punti a) e b) dell'art. 6, nel nuovo testo riformulato
dalle Commissioni, le parole: "31 dicembre 1986" sono sostituite
dalla parole: "31 dicembre 1985".
PRESIDENTE:
Se nessuno chiede la parola metto in
votazione l'emendamento testé letto:
ESITO DELLA VOTAZIONE
Presenti: 28
Votanti: 28
Favorevoli: 10
Contrari:18
Il Consiglio non approva.
PRESIDENTE:
Do lettura dell'articolo 6 nel testo
emendato:
Articolo 6
In sede di prima applicazione della presente legge e sino al
31 dicembre 1986 sono ammissibili ai benefici di cui al capo I
della legge regionale 8 ottobre 1973, n. 33, come sostituito dalla
presente legge, le domande concernenti:
a)
casi previsti dalla lettera a) del quarto comma
dell'articolo 2 della legge regionale anzidetta, anche se i
relativi atti pubblici di compravendita sono stati stipulati prima
della data di entrata in vigore della presente legge, ma
successivamente al 31 dicembre 1980, e sempre che i relativi
interventi di recupero non siano iniziati alla data di
presentazione della domanda;
b)
casi previsti dalla lettera b) del quarto comma
dell'articolo 2 della legge regionale anzidetta, anche se i
relativi atti pubblici di compravendita sono stati stipulati prima
della data di entrata in vigore della presente legge, ma
successivamente al 31 dicembre 1980;
c)
interventi di recupero finalizzati a ricavare la
prima abitazione del richiedente anche se i lavori sono già
iniziati, purché in forza di concessione o autorizzazione edilizia
ancora efficace alla data di presentazione della domanda.
La presente legge sarà pubblicata nel Bollettino Ufficiale
della Regione.
È fatto obbligo a chiunque spetti di osservarla e di farla
osservare coma legge della Regione Valle d'Aosta.
PRESIDENTE:
Se nessuno chiede la parola metto in
votazione l'articolo 6 nel testo emendato testè letto:
ESITO DELLA VOTAZIONE
Presenti: 28
Votanti: 19
Favorevoli: 19
Astenuti: 9 (Bajocco, Baldassarre, Cout, Dolchi, Mafrica,
Millet, Pascale, Tonino e Torrione)
Il Consiglio approva.
PRESIDENTE:
Ha chiesto la parola per dichiarazione di
voto il Consigliere Tonino; ne ha facoltà.
TONINO (P.C.I.):
Voglio solo dichiarare l'astensione del
nostro Gruppo, il quale, pur riconoscendo che il progetto fa alcuni
passi in avanti, non lo ritiene nel complesso adeguato alle
esigenze di oggi, come proponevano i nostri emendamenti. Ci
sarebbero anche alcune osservazioni da fare alla replica
dell'Assessore, soprattutto in merito alla diversa graduazione dei
tassi di interesse che non condividiamo, ma, data l'ora, mi limito
a dichiarare la nostra astensione.
PRESIDENTE:
Ha chiesto la parola per dichiarazione di
voto il Consigliere Torrione; ne ha facoltà.
TORRIONE (P.S.I.):
Anche il mio gruppo si asterrà dalla
votazione.
PRESIDENTE:
Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti: 28
Votanti: 20
Favorevoli: 19
Contrari: 1
Astenuti: 8 (Bajocco, Cout, Dolchi, Mafrica, Millet, Pascale,
Tonino e Torrione)
Il Consiglio approva.
