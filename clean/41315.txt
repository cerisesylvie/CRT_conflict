Classificazione
BILANCIO E CONTABILITA' REGIONALE
FORESTE E TERRITORI MONTANI
Corpo forestale valdostano e relative strutture



Oggetto del Consiglio n. 460 del 6 marzo 2019 - Resoconto
OGGETTO N. 460/XV - Interrogazione: "Previsione nella bozza
di variazione del bilancio 2019 di risorse economiche da destinare
alle problematiche sollevate dal Corpo forestale della Valle
d'Aosta".
Rollandin (Presidente)
- Punto n. 10 dell'ordine del
giorno. La parola all'Assessore Chatrian.
Chatrian (ALPE)
- Grazie al collega che ci dà la
possibilità di fare una fotografia proprio legata alla situazione
del nostro Corpo forestale sia sul presente ma soprattutto
proiettata al domani e al dopodomani. Dopo il tentativo di
conciliazione del 22 ottobre 2018, durante il quale si è convenuto
di aprire entro la fine di quel mese un tavolo tecnico per la
revisione della legge 12/2002, del regolamento 2/2010,
dell'adeguamento dei gradi a quelli dei corpi di Polizia civile e
delle relative indennità e a verificare il percorso da
intraprendere per affrontare la questione previdenziale, risulta
che tale tavolo si sia riunito un'unica volta senza peraltro ancora
alcuna conclusione. A tale proposito però vorrei annunciare... ed è
mia intenzione di dare nuovo impulso al suddetto tavolo, partendo
però dall'esame di una bozza di lavoro preparata proprio dal Corpo
forestale della Valle d'Aosta a partire dal lontano luglio 2017 e
affinata praticamente negli ultimi giorni. Pochi giorni fa il
gruppo che era stato incaricato ormai un anno e mezzo fa ha
terminato la prima proposta di modifica della legge, da una parte,
e, dall'altra, del regolamento e ha inoltrato alla nuova
governance
, al nuovo comandante, al nuovo vice tale lavoro,
quindi è finita una parte di lavoro, diciamo che era stato
incaricato già da metà 2017.
Si tratterà quindi di trovare un accordo sui punti più
controversi, cercando di individuare le giuste soluzioni alle
rivendicazioni del Corpo valutando al contempo la loro
sostenibilità dal punto di vista economico. Ci sarà modo e tempo di
integrare le risorse che risulteranno necessarie una volta
terminato l'iter di revisione della legge e il mezzo per farlo sarà
la prima variazione di bilancio successiva all'approvazione delle
nuove norme sull'ordinamento e sul funzionamento del Corpo
forestale della Valle d'Aosta. A livello di tempismo, di metodo e
di modo di lavoro il gruppo incaricato all'interno proprio del
Corpo ha terminato una prima sua proposta, che in questi giorni è
al vaglio del comandante e del vice organizzando un ulteriore
incontro e poi sarà a disposizione del Governo regionale, della
politica e delle commissioni per trovare, come dicevo prima, il
giusto e difficile probabilmente punto di incontro.
Per quanto riguarda invece l'organico del Corpo forestale della
Valle d'Aosta, la deliberazione della Giunta regionale che approva
la programmazione triennale del fabbisogno delle risorse umane da
destinare al Corpo (la n. 518 del 2018) prevede la copertura di due
posti cacanti con profilo di agente forestale e la possibilità di
ammettere al corso di formazione professionale dieci candidati
idonei con medesimo profilo. Ringrazio ancora il collega che ci dà
l'opportunità di fare una fotografia attenta, a tal proposito
annuncio ufficialmente che venerdì prossimo 8 marzo il Governo
approverà l'organizzazione del corso di formazione professionale
propedeutico all'assunzione di dieci agenti tra i candidati
collocati nella graduatoria dell'ultimo concorso pubblico indetto
per l'organico del Corpo. Il corso avrà una durata di sette mesi e
si svolgerà nel periodo da maggio 2019 a novembre 2019. Al termine
del corso ci sarà una selezione terminando la pianificazione e la
sua programmazione. Gli agenti saranno assunti a tempo determinato
per sette mesi, formati e vestiti e al termine ci sarà una
selezione e probabilmente ci sarà, in base alla selezione, una
nuova graduatoria. Nella stessa seduta, quindi dopodomani, venerdì
8, la Giunta approverà anche l'organizzazione di un corso di
formazione professionale rivolto a otto agenti forestali ai fini
dell'assunzione per concorso interno nel corso dell'anno 2019 di
quattro sovrintendenti forestali. La formazione di otto agenti al
profilo di sovraintendente è propedeutica non solo alla copertura
dei quattro posti già programmati per il 2019 ma anche per le
future esigenze.
Colgo l'occasione di mettere in evidenza qual è lo stato
dell'arte del Corpo forestale, la carenza di organico è cronica,
non è indubbiamente una novità del 2019. Qualche dato aggiornato a
oggi: l'organico attuale conta una dotazione complessiva di 153
unità a fronte al 128 occupati, ciò che significa che è una carenza
complessiva di 28 unità. A queste carenze è prevedibile si sommino
gli effetti dell'ultimo decreto che contiene la disposizione per la
cosiddetta "pensione a quota 100", che avrà come effetto, si
calcola, il collocamento a riposo di almeno 16 persone entro il
2021, portando la carenza di organico a ben 41 unità. Alle priorità
di copertura delle carenze di organico stiamo dunque dando delle
risposte concrete - questi sono gli atti che abbiamo messo in campo
in queste settimane -, prevedendo l'assunzione nel 2019 di 4 nuovi
sovrintendenti forestali e, una volta superato il corso e gli esami
finali, l'assunzione di 10 nuovi agenti forestali progressivamente
a partire non prima di gennaio 2020.
Vorrei fare un'ultima considerazione: per far fronte alle
necessità di reintegrazione dell'organico destinate a crescere per
effetto dei collocamenti a riposo, è nostra intenzione avviare nel
2020 l'espletamento di un nuovo concorso per la copertura dei posti
vacanti.
Presidente
- Per la replica, la parola al collega
Gerandin.
Gerandin (MOUV')
- Ho ascoltato attentamente e ho provato
a prendere nota, anche perché comunque le comunicazioni sono
assolutamente interessanti. Perché nasce questa interrogazione?
Perché comunque... per non dire ormai dal 16 ottobre del 2018
quando è stato dichiarato lo stato di agitazione e a seguito della
procedura di raffreddamento del 22 ottobre 2018... in
quell'occasione, dal punto di vista del Governo, ci prendemmo una
sorta di impegno di vedere cosa riuscivamo a risolvere. È una
preoccupazione che penso nasca anche da quello che è stato
l'evolversi della situazione riferita ai vigili del fuoco, sono
situazioni probabilmente leggermente diverse, però, onde evitare di
fare la stessa fine fatta con i vigili del fuoco, la preoccupazione
era di capire qual era stato l'evolversi della situazione ad oggi.
Lei mi ha detto che c'è una bozza di modifica di legge al
regolamento, questa bozza di modifica di legge n. 12/2002,
regolamento n. 2/2010 è già un po' che gira, nel senso che non so
se c'è una nuova versione o meno, ma una bozza del genere già
concordata con i sindacati già all'epoca mi venne presentata in
quella procedura di raffreddamento. Non lo so, può darsi che nel
frattempo ci siano state delle modifiche, però già c'era una bozza
di legge, già una bozza di regolamento già condivisa con le
organizzazioni sindacali che erano presenti a quel tavolo. Mi sento
dire pertanto ad oggi che c'è questo evolversi della legge e del
regolamento, io mi auguro che al più presto questo venga
depositato, proprio perché se non è un nuovo testo, ha già avuto la
condivisione da parte sicuramente dei forestali, sicuramente del
sindacato. Per quello che mi riguarda, mi pareva una bozza
accettabile anche dal punto di valutazione politica, però era uno
dei punti quello riferito al problema della legge regionale di
riferimento al regolamento. Lei mi ha parlato anche di un ennesimo
problema che mi è stato prospettato già in quella sede: quello
relativo alla carenza di organico e mi fa assolutamente piacere che
si vada nella giusta direzione di cercare di dare alcune
risposte.
Detto questo, sono un po' preoccupato perché se già al momento
attuale siamo meno 28 mi diceva forestali più 16, che in
prospettiva andranno probabilmente... arriveremo a quota 41-42 come
ci ha detto, probabilmente immagino che non sia sufficiente parlare
di 4 sovrintendenti nel 2019 e di 10 agenti nel 2020. Sono pertanto
ancora a sollecitare che, in fase di variazione di bilancio dove ci
saranno sicuramente da collocare delle risorse, si vada nella
direzione di dare un segnale probabilmente un po' più forte, perché
se poi noi ne andiamo a sostituire 14 su 42 che in prospettiva
saranno probabilmente le carenze che avremo, qualche difficoltà
sicuramente si prospetterà. Lei poi mi dice che nel 2020 ci sarà un
nuovo concorso, una nuova graduatoria, è vero che la graduatoria è
datata, nel senso che è una graduatoria 2012, per cui prima o poi
bisognerà prenderne atto, però io ricordo che questa graduatoria a
unanimità di voti è stata prorogata. Io pertanto dico: se c'è la
disponibilità economica - e io quello che sto sottolineando in
questo momento è la necessità di avere disponibilità economica per
avere altri numeri -, continuiamo a pescare in questa graduatoria
mentre riusciamo a pescare, mentre è autorizzata la deroga, proprio
per evitare che succeda un qualcosa di simile a quello che è
successo. Veniva chiesta anche un'altra cosa... l'equiparazione
solo figurativa dei gradi con quelli degli altri corpi di Polizia
civile senza reale equiparazione con conseguenti ripercussioni
anche sulle indennità pensionabili, l'assenza di risposte sul
percorso legislativo nazionale che equipari i diritti pensionistici
del Corpo forestale della Valle d'Aosta con quelli dei corpi di
Polizia nazionale.
Termino pertanto dicendo che, oltre all'azione di revisione
della legge e quant'altro, oltre alla necessità di sicuramente
reperire le risorse per queste 4 unità nel 2019 e 10 nel 2020, io
riterrei davvero opportuno di fare uno sforzo in più e vorrei
vederlo nella variazione di bilancio.
