Classificazione
BENI CULTURALI
Musei, biblioteche, archivi storici e aree di interesse archeologico



Oggetto del Consiglio n. 2731 del 19 dicembre 2012 - Resoconto
OGGETTO N. 2731/XIII - Interrogazione con risposta scritta:
"Situazione degli spazi e sedi espositive permanenti della città di
Aosta".
Interrogazione con risposta scritta
Appreso che, per la gestione annuale dello spazio espositivo
permanente del Castello Gamba di Châtillon, è stimata per l'anno
2013 una spesa di 670 mila euro;
il sottoscritto Consigliere regionale
Interroga
l'Assessore competente per conoscere:
1) se si conferma il non utilizzo della sede espositiva del
Museo archeologico per la stagione invernale 2012/2013 e se altri
spazi espositivi della città di Aosta saranno chiusi negli anni a
venire;
2) le spese sostenute per la gestione di ciascuna delle sedi
espositive permanenti della Città di Aosta (Centro Saint-Bénin,
Museo archeologico, San Lorenzo, Porta Decumana suddivise per i
principali centri di costo: personale, riscaldamento, investimenti
pubblicitari) relativamente agli anni 2008, 2009, 2010, 2011, 2012
e le previsioni per l'anno 2013;
3) il numero di visitatori (paganti e gratuiti) delle mostre
organizzate dall'Assessorato dell'istruzione e cultura nella
stagione espositiva invernale 2011/2012 ed estiva 2012, suddivisi
per singola esposizione.
F.to: Bertin
Presidente
- La risposta scritta è già pervenuta.
