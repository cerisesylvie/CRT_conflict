Classificazione
CONSIGLIO REGIONALE
Attività consiliare d'aula



Oggetto del Consiglio n. 3774 del 10 luglio 2024 - Resoconto
OBJET N° 3774/XVI - Communications du Président du
Conseil.
Bertin (Presidente) -
Con 35 Consiglieri presenti
possiamo iniziare. Punto n. 1 all'ordine del giorno.
In apertura di questo Consiglio tengo a rinnovare alle comunità
colpite dagli eventi alluvionali dello scorso fine settimana la
vicinanza del Consiglio Valle, un ringraziamento va ai soccorritori
e a tutti i volontari che si sono messi a disposizione per aiutare
e dare sostegno.
A tal proposito, ricordo che la Conferenza dei Capigruppo,
riunita ieri, ha concordato che sulle comunicazioni del Presidente
della Regione ci sarà una discussione in merito.
Tengo anche a ricordare qui la figura di Piermario Calcamuggi,
che fu protagonista da direttore tecnico della nazionale femminile
di una stagione ricca di successi fra la fine degli anni Ottanta e
l'inizio degli anni Novanta. Alla sua famiglia vanno le più sentite
condoglianze del nostro Consiglio.
La Conferenza dei Capigruppo ha inoltre deciso di trattare
congiuntamente l'interrogazione a risposta immediata iscritta al
punto 7.04 e le interpellanze ai punti 39 e 40 (progetto 0-6),
unitamente all'interrogazione iscritta al punto 14. I punti saranno
trattati quando si arriverà al punto 14.
L'interpellanza iscritta al punto 59 (inizialmente assegnata
alla competenza dell'Assessorato del turismo e sport) sarà trattata
dopo il punto 41 essendo stata ritenuta di competenza
dell'Assessorato del sistema educativo e politiche.
Il 5 luglio la Giunta ha depositato il primo provvedimento di
variazione al bilancio di previsione della Regione per il triennio
2024-2026. Il disegno di legge è stato assegnato alla II
Commissione.
Il 3 luglio il Governo regionale ha presentato il piano
triennale degli interventi di politica del lavoro 2024-2026, che è
stato assegnato alla IV Commissione.
Il 25 giugno la Giunta ha depositato due disegni di legge: il
primo modifica la disciplina dell'imposta di soggiorno (legge
regionale 10/2023) ed è stato assegnato alle Commissioni II e IV;
il secondo contiene interventi regionali a sostegno
dell'organizzazione e della promozione delle competizioni
dell'Unione ciclistica internazionale Mountain bike World Series
assegnate a La Thuile; il provvedimento è stato assegnato alla V
Commissione per competenza e alla II per la compatibilità
finanziaria.
Il 20 giugno il gruppo PCP ha presentato una proposta di legge
che contiene disposizioni urgenti per garantire il regolare avvio
dell'anno scolastico 2024-2025 ed è stato assegnato alla V
Commissione per competenza e alla II per la compatibilità
finanziaria.
Nella giornata di ieri i consiglieri Bertschy, Caveri, Chatrian
e Jordan hanno comunicato la loro adesione al gruppo consiliare
Union Valdôtaine. Capogruppo è confermato il consigliere
Marguerettaz, mentre il consigliere Chatrian è stato designato
quale vicecapogruppo.
Vi sono interventi? Ha chiesto la parola il consigliere
Brunod.
Brunod (RV) -
Come lei ha accennato nelle sue
comunicazioni, purtroppo in questa settimana ci hanno lasciato
diverse persone che hanno scritto nei rispettivi settori una parte
di storia della Valle d'Aosta, Ugo Déjanaz, grande allevatore,
insieme alla sua famiglia salivano ogni estate all'alpeggio di
Francou alle pendici del Monte Zerbion, alpeggio che ora sta
conducendo la figlia Alessia proprio per dare continuità alla
grande passione tramandata dal padre all'intera famiglia. Inoltre
Ugo era un personaggio simbolo, un punto di riferimento nel mondo
delle
batailles des reines
.
Ci ha lasciato anche Diego d'Hérin, personaggio molto conosciuto
e stimato nel mondo del Rally, dove aveva più di cento gare
disputate sia in ambito nazionale che internazionale, era un
navigatore molto preparato e memoria storica del settore. Da anni
faceva parte anche dello
staff
organizzativo del "Rally
della Valle d'Aosta".
In ultimo voglio ricordare Piermario Calcamuggi, uno dei più
grandi direttori tecnici della storia dello sci alpino italiano, un
tecnico dotato di grande visione. Negli anni fu l'uomo di
riferimento della squadra composta dalla Compagnoni, Magoni,
Kostner e Sabrina Panzanini.
Ecco che con questi brevi ricordi di ognuno di loro, come gruppo
di Rassemblement Valdôtain, rivolgiamo le più sentite condoglianze
alle rispettive famiglie e a tutti i loro amici.
Grazie Ugo, Diego e Piermario per tutto quello che avete fatto,
per portare in alto i colori e il nome della nostra Regione.
Presidente -
Ha chiesto la parola la consigliera Minelli,
ne ha facoltà.
Minelli (PCP) -
Intervengo brevemente per unirmi al
ricordo di Piermario Calcamuggi. Piermario Calcamuggi era prima di
tutto una persona che conoscevo bene, come la sua famiglia, sono
stata a lungo collega di Ita e ho visto crescere i due figli che in
questo momento sono vicini alla loro famiglia.
Voglio ricordare di Piermario non solo e non tanto l'aspetto che
è quello pubblico, cioè di tecnico riconosciuto e stimato a livello
internazionale e anche per tutto quello che ha dato allo sci
valdostano e non solo, ma proprio come persona, come persona
estremamente disponibile, aperta, gioviale, e anche ricordare il
suo impegno come Amministratore comunale a Pont-Saint-Martin. Un
pensiero a tutta la sua famiglia.
Presidente -
Ha chiesto la parola l'assessore
Grosjacques, ne ha facoltà.
Grosjacques (UV) -
Solo brevissimamente, a nome del
Governo regionale, per ricordare anche noi la figura di Piermario
Calcamuggi al quale mi legava un'amicizia persona da moltissimi
anni, un uomo che ha fatto la storia dello sci alpino femminile
nazionale e che, dopo quella parentesi, ha lavorato moltissimo nei
nostri comprensori, soprattutto per quel che riguarda la zona del
Monterosa. Una figura quindi che lascia un vuoto profondo nel mondo
sportivo valdostano, un uomo pacato, un uomo perbene, un uomo che
si è sempre speso affinché lo sport valdostano salisse e rimanesse
ai massimi livelli. Ha allevato generazioni di giovani lavorando
nell'ASIVA prima del percorso in nazionale, quindi credo sia
doveroso ricordarne la figura proprio perché ha lasciato una
traccia indelebile nello sport valdostano e nella nostra società
anche per quello che ha fatto nel mondo extra sportivo. Alla moglie
Margherita, alla figlia Elisa e al figlio Matteo vanno le
condoglianze più sincere del Governo regionale.
Presidente -
Se non vi sono altri interventi, possiamo
passare al punto seguente. Consigliere Restano, a lei la
parola.
Restano (GM) -
Je suis heureux d'apprendre l'annonce de
l'adhésion des collègues Chatrian, Caveri, Bertschy et Jordan au
groupe de l'Union Valdôtaine. Je pense que c'est quelque chose de
différent... on peut l'entendre comme la réunion d'une partie des
Unionistes qui avaient abandonné l'Union Valdôtaine, qui vont
rentrer à l'intérieur du mouvement ou la fusion de l'Union avec
Vallée d'Aoste-Unie et Alliance Valdotaine, que je rappelle était
composée par deux mouvements. Un chemin qui a commencé il y a
longtemps, conduit par les Conseillers régionaux; je peux dire, en
première ligne, le collègue Chatrian et le collègue Marguerettaz,
qui ont traîné les groupes vers la réunion. Un parcours qui, en
attendant, a vu la naissance du Gouvernement Testolin, et,
finalement, aujourd'hui on voit la nouvelle Union Valdôtaine.
Selon moi, c'est un passage politique important. Et quoi dire?
On doit faire les congratulations et souhaiter un bon travail au
président de l'Union, à l'adjoint au président, Monsieur Falco et
Madame Morelli, au Chef de groupe, à l'adjoint au Chef de
groupe.
Pour dire quelque chose de politique, on doit attendre du temps
pour comprendre quelle sera l'adresse politique que le Président de
l'Union veut donner au mouvement; jusqu'aujourd'hui on a vu une
Union Valdôtaine soit à la Commune d'Aoste, soit au Conseil
régional plutôt aplatie vers la Gauche, on va attendre si quelque
chose va changer. On souhaite un bon travail, de ma part je vais
continuer mon travail en tant qu'autonomiste, autonomiste de
centre, je vais me confronter avec les autres autonomistes, parce
qu'il y a aussi d'autres autonomistes, ou comprendre si on pourra
travailler ensemble.
Presidente -
Ci sono altri interventi?
