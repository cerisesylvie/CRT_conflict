Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2996 del 9 luglio 1987 - Resoconto
OGGETTO N. 2996/VIII - DISEGNO DI LEGGE CONCERNENTE:
"ULTERIORE FINANZIAMENTO DEI DEBITI CONSEGUENTI ALLA LIQUIDAZIONE
DELL'AZIENDA AUTONOMA DENOMINATA AGRARIA REGIONALE VALDOSTANA
(ARV)".
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (U. V.):
Nous reprenons ici la discussion de cette
loi déjà entamée ce matin et que j'avais renvoyée pour donner des
éclaircissements à M. Millet: je lui ai fourni une partie de la
documentation qui m'a été remise par le Bureau légal.
M. Millet souhaite en savoir plus et donc, pour ce qui est des
dépenses, vu que l'autorisation pour 1985 avait été de 560 millions
et que le liquidateur a demandé un nouveau financement de 140
millions, je pense que le liquidateur a disposé de toute la somme
obtenue en 1985, somme à laquelle s'ajoutent les 140 millions
demandés par cette loi.
PRESIDENTE:
Ha chiesto la parola il Consigliere Millet;
ne ha facoltà.
MILLET (P.C.I.):
Noi ci asteniamo dal votare questo
disegno di legge, anche perché ci sembra che tutta la vicenda sia
piuttosto contorta.
La Regione aveva già stanziato 560 milioni ed io avevo chiesto
un rendiconto generale, per controllare se si era votato solo quel
disegno di legge, oltre all'attuale, ovviamente. L'Assessore ha
risposto dicendo che, oltre a quei 560 milioni, si vota, oggi, lo
stanziamento di questi 140 milioni, che fanno ascendere a 700
milioni la somma sborsata dalla Regione per chiudere, o almeno ce
l'auguriamo, la messa in liquidazione dell'Azienda Agraria
Regionale Valdostana.
Vorrei solo stigmatizzare il fatto che, su tutta questa vicenda,
la maggioranza ha voluto mettere una pietra, senza neppure tentare
di ricercare le responsabilità di coloro che hanno amministrato
l'A.R.V..
Noi ci asteniamo, proprio perché riteniamo che sarebbe stato
doveroso accertare queste responsabilità.
Scorrendo l'elenco di alcuni crediti ci si rende conto che gli
ex amministratori dell'ARV non hanno certamente rispettato le
tecniche della buona amministrazione e noi vogliamo deplorare che
la Giunta regionale non abbia fatto quanto era nelle sue
possibilità per controllare l'operato di chi aveva il compito di
ben amministrare.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Ho già espresso stamane le nostre
perplessità su questo disegno di legge. Non vorrei ripetermi, ma è
opportuno che chi intende votare questo progetto di legge rilegga,
anche nel proprio interesse, quanto è scritto nella relazione e che
peserà in modo rilevante su chi se ne assume la responsabilità. Vi
si dice, infatti:
"...molti di questi (crediti) sono stati giudicati
inesigibili, molti altri, a causa di carenze contabili, non è stato
possibile neppure identificarli".
Non dico di più. Avevo già annunciato il voto contrario del
Partito socialista e lo riconfermo.
PRESIDENTE:
Dichiaro chiusa la discussione generale e
passiamo all'esame dell'articolato.
Do lettura dell'articolo 1:
Art. 1
1. Per il pagamento del passivo derivante dallo scioglimento
e messa in liquidazione dell'Azienda Autonoma Agraria Regionale
Valdostana è autorizzata per l'anno 1987 l'ulteriore spesa fino ad
un importo massimo di Lire 140.000.000, salvo rendiconto da parte
del liquidatore dell'azienda.
PRESIDENTE:
Se nessuno chiede la parola, pongo in
votazione l'articolo 1, testé letto:
ESITO DELLA VOTAZIONE
Presenti: 29
Votanti: 23
Favorevoli: 19
Contrari: 4
Astenuti: 6 (Bajocco, Cout, Dolchi, Mafrica, Millet e
Tonino)
Il Consiglio approva
PRESIDENTE:
Do lettura dell'articolo 2:
Art. 2
1. La Giunta regionale provvederà all'adozione dei
provvedimenti deliberativi per l'esecuzione della presente
Legge.
PRESIDENTE:
Se nessuno chiede la parola, pongo in
votazione l'articolo 2, testé letto:
ESITO DELLA VOTAZIONE
Presenti: 29
Votanti: 23
Favorevoli: 19
Contrari: 4
Astenuti: 6 (Bajocco, Cout, Dolchi, Mafrica, Millet e
Tonino)
Il Consiglio approva
PRESIDENTE:
Do lettura dell'articolo 3:
Art. 3
1. L'onere derivante dall'applicazione della presente legge
graverà sul capitolo 31650 del bilancio di previsione della Regione
per l'esercizio 1987.
Alla copertura dell'onere di Lire 140.000.000 si provvede
mediante riduzione di pari importo dallo stanziamento iscritto al
capitole 50000 "Fondo globale per il finanziamento di spese per
l'adempimento di funzioni normali (Spese correnti)" del bilancio di
previsione per l'esercizio 1987 a valere sui seguenti
accantonamenti iscritti all'allegato n. 8 al bilancio
stesso:
- quanto a Lire 120.000.000 "Istituzione di un ruolo per
l'inquadramento dei Vigili del Fuoco; su detto intervento risulta,
quindi, disponibile la minor somma di Lire 242.500.000;
- quanto a Lire 20.000.000 "Istituzione e gestione di
comunità per il recupero dei tossicodipendenti", su detto
intervento risulta, quindi, disponibile la minor somma di Lire
100.000.000.
PRESIDENTE:
Se nessuno chiede la parola, pongo in
votazione l'articolo 3, testé letto:
ESITO DELLA VOTAZIONE
Presenti: 29
Votanti: 23
Favorevoli: 19
Contrari: 4
Astenuti: 6 (Bajocco, Cout, Dolchi, Mafrica, Millet e
Tonino)
Il Consiglio approva
PRESIDENTE:
Do lettura dell'articolo 4:
Art. 4
1. Al bilancio di previsione della Regione per l'esercizio
finanziario 1987 sono apportate le seguenti variazioni:
Parte Spesa
Variazione in diminuzione:
cap. 50000 "Fondo globale per il finanziamento di spese per
l'adempimento di funzioni normali (Spese correnti)"
£. 140.000.000
Variazione in aumento:
cap. 31650 "Spese per le passività derivanti dallo
scioglimento e messa in liquidazione dell'Azienda Autonoma Agraria
Regionale Valdostana
- L.R. 24.12.1985, n. 84
- L.R. n.
£. 140.000.000
PRESIDENTE:
Se nessuno chiede la parola, pongo in
votazione l'articolo 4, testé letto:
ESITO DELLA VOTAZIONE
Presenti: 29
Votanti: 23
Favorevoli: 19
Contrari: 4
Astenuti: 6 (Bajocco, Cout, Dolchi, Mafrica, Millet e
Tonino)
Il Consiglio approva
PRESIDENTE:
Do lettura dell'articolo 5:
Art. 5
1. La presente legge è dichiarata urgente ai sensi del terzo
comma dell'art. 31 dello Statuto Speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
È fatto obbligo a chiunque spetti di osservarla e di farla
osservare come legge della Regione Autonoma Valle d'Aosta.
PRESIDENTE:
Se nessuno chiede la parola, pongo in
votazione l'articolo 5, testé letto:
ESITO DELLA VOTAZIONE
Presenti: 29
Votanti: 23
Favorevoli: 19
Contrari: 4
Astenuti: 6 (Bajocco, Cout, Dolchi, Mafrica, Millet e
Tonino)
Il Consiglio approva
PRESIDENTE:
Il Consiglio è chiamato ora ad esprimersi per
votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti: 31
Votanti: 25
Favorevoli: 19
Contrari: 6
Astenuti: 6 (Bajocco, Cout, Dolchi, Mafrica, Millet e
Tonino)
Il Consiglio approva
