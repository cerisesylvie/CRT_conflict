Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 2922 del 8 gennaio 1998 - Resoconto
SEDUTA ANTIMERIDIANA DELL'8 GENNAIO 1998
OGGETTO N. 2922/X Rinvio della proposta di modificazioni al
Regolamento interno del Consiglio regionale.
Presidente Un po' di cronistoria. Della modifica del Regolamento
interno del Consiglio regionale se ne parla dal 1986, c'è un
verbale del gruppo di lavoro, c'è stata successivamente una
proposta dell'U.V. nel periodo in cui era all'opposizione, quindi
intorno agli anni ?90-?91.
Successivamente, in data 3 giugno ?95, si è riunita la
Commissione del Regolamento e ha nominato un gruppo di lavoro per
l'esame della proposta di modifica al Regolamento interno, tenendo
conto un po' di tutte le proposte che erano giacenti presso la
Presidenza del Consiglio. Il gruppo di lavoro era costituito da
Perrin Joseph, Coordinatore, Chiarello, Ferraris e Linty. Sono
seguite tutta una serie di riunioni il 28 novembre, il 14 ottobre,
il 4 giugno, il 1° luglio, il 22 ottobre.
(interruzione di un Consigliere, fuori microfono)
Se il Consigliere non era presente, sono fatti suoi; il fatto è
che era stato designato, risulta agli atti.
Quello che è indispensabile chiarire è che sia il gruppo di
lavoro che la Commissione non hanno mai operato in termini di
maggioranza-opposizione, mai si è riunita la maggioranza per
discutere sulle proposte che venivano avanti, nel senso che questo
era un lavoro che deve poter vedere l'accordo di tutte le forze
politiche e soprattutto per migliorare il funzionamento del
Consiglio.
Non nascondiamo che ci sono state difficoltà, nel senso che nel
lavoro fatto, poi darò la parola al Coordinatore del gruppo di
lavoro, si sono dovute accantonare proposte che non trovavano
l'accordo di alcune forze politiche.
Siamo arrivati a definire una proposta che può essere
considerata il minimo di cambiamento, di modifica del Regolamento,
proposta sulla quale c'è stata un'approvazione unanime della
Commissione del Regolamento, escludendo accordi di maggioranza o di
opposizione, appunto con l'intenzione da parte di tutte le forze
politiche di apportare questo minimo di modifiche.
Pertanto, trovato l'accordo all'interno della Commissione, si è
portato il tutto all'esame del Consiglio regionale.
Il Consiglio regionale è sovrano, quindi a lui spetta l'ultima
parola. Si potrà dire che, rispetto alle proposte fatte in passato
non si è arrivati a raggiungere il cento per cento di quello che è
stato richiesto, si potrà dire tutto quello che si vuole, ma non
che la proposta non rappresenta un piccolo passo avanti rispetto al
passato, soprattutto per quanto riguarda la possibilità
dell'opposizione di svolgere bene il proprio dovere all'interno del
Consiglio.
Non voglio aggiungere altro nella presentazione di questa
proposta; apro la discussione generale. Ha chiesto la parola il
Consigliere Chiarello.
Chiarello (RC) È vero, Signor Presidente, che è sua intenzione
aprire ancora più democraticamente questo Consiglio alla minoranza,
cosa che non fa la RAI in questo periodo, dato che dà mezz'ora ad
ogni Assessore e alla minoranza non ha dato neanche un minuto,
quando ti chiamano là ti danno due minuti e mezzo... comunque
parliamo di questo Consiglio.
È vero, è stata fatta questa riunione, pensavo fosse allargata
ai capigruppo, comunque anche in questa riunione - e spero che il
Consigliere Perrin ne dia atto - si è discusso di molte cose che
potevano cambiare sostanzialmente lo svolgimento del Consiglio. Si
parlava anche di fare un Consiglio al mese, si parlava di altre
cose che erano importanti. E poi alla fine si è detto, almeno mi
ricordo questo, vorrei che qualcuno mi dicesse il contrario, che
questi erano i punti meno controversi, quelli accettati un po' da
tutti. Anche se il punto ad esempio che sulle question time la
Giunta..., una question time in cui ha un minuto o due per
rispondere potesse portarla a quindici giorni dopo, vuol dire che
il Consiglio non è sovrano, ma rimane tutto lì sulla carta scritto
perché qualsiasi questione a cui non vuole dare risalto la Giunta
può dire: "Non siamo in grado di rispondere, chiediamo quindici
giorni di tempo". Ecco, questa proposta mi sembra non fosse stata
accettata all'unanimità.
È stata fatta rilevare un'altra cosa. Abbiamo ancora quattro o
cinque Consigli; a questo punto era molto più serio se una modifica
dei lavori del Consiglio l'avessimo approvata 2-3 anni fa in modo
che ne avessimo potuto subire gli effetti o godere i vantaggi. Ci
sembra abbastanza illogico fare una modifica al Regolamento del
Consiglio con pochi Consigli ancora da fare. In quella riunione
avevo detto che non era tanto opportuno né serio fare una modifica
al Regolamento del Consiglio al punto in cui siamo arrivati.
Presidente Non so cosa dire del comportamento del Consigliere
Chiarello. Ho un verbale dove in pratica si è accolto totalmente ed
erano presenti i Consiglieri Vittorino Chiarello, Piero Ferraris,
Vanni Florio, Ilario Lanivi, Giuseppe Cesare Perrin e Guglielmo
Piccolo quando si è approvato il testo che è stato sottoposto
all'esame del Consiglio. Se il Consigliere Chiarello non era
d'accordo su quel testo, aveva solo da dire che non era d'accordo
ed andava all'esame lo stesso...
(interruzione del Consigliere Chiarello, fuori microfono)
... all'unanimità questo testo è stato approvato. Se non fosse
stato approvato all'unanimità, non sarebbe stato portato in
Consiglio.
Consigliere Chiarello, non so in quel momento dov'era, ma qui
figura che era presente...
(interruzione del Consigliere Chiarello, fuori microfono)
... peggio ancora, allora non sa cosa stava facendo! Ha chiesto
la parola il Consigliere Giuseppe Cesare Perrin.
Perrin G.C. (UV) Ce matin nous avons commémoré deux anciens
Conseillers avec lesquels l'Union Valdôtaine était le plus souvent
en contraste, mais nous pouvons dire qu'il y a eu visions
différentes, mais de façon sérieuse.
Aujourd'hui plusieurs conseillers ne sont plus sérieux parce que
- au moins que l'on veuille donner de faussaires à nos
fonctionnaires, qui ont rédigé les procès-verbaux - on ne peut pas
venir ici dire que le contenu n'ait pas été concordé et voté à
l'unanimité.
Il y avait plusieurs arguments qui ont été mis de côté parce
qu'il n'y avait pas l'accord de toutes les forces politiques
présentes. Je parle des présents parce qu'il y avait des chefs de
groupe qui n'étaient pas présents à ce moment-là. Je ne sais pas si
on peut appeler chefs de groupe ou non parce que au moment il
n'existe pas qui n'est pas chef de groupe, mais les autres après
plusieurs discussions, qui durent depuis des années, avaient
concordé des minimis et de porter les uniques modifications sur
lesquelles il y avait l'unanimité.
C'est vrai qu'on n'a pas voté formellement par écrit ou en
levant la main, mais il a été dit en lisant article par article des
modifications s'il y avait l'accord et sur ce qui a été écrit ici
il y a l'accord, y compris l'accord du Chef de groupe des
Autonomistes donc, ce qui est ici contenu avait eu l'accord.
Si maintenant quelqu'un n'est plus d'accord, il n'a qu'à le
dire. Justement, comme aime répéter notre Président, le Conseil est
souverain, le Conseil fasse ce qu'il croît le plus opportun:
discuter, ne pas discuter, accepter, renvoyer, bouler ce qui est le
contenu proposé, mais qu'au moins l'on soit sérieux dans ce que
l'on dit.
Président Je tiens à préciser qu'on a renvoyé quelques articles.
Le Conseiller Lanivi a mis par écrit que "ritiene opportuno
svincolarsi dalle norme regolamentari della Camera dei deputati, a
suo parere troppo restrittive, al fine di permettere una maggiore
libertà di scelta dei consiglieri regionali nella formazione dei
gruppi consiliari". On a laissé tomber quelques propositions qui
avaient été faites. Les commissaires "dopo breve dibattito
concordano di rinviare alla prossima legislatura l'esame delle
modificazioni dei due articoli e quelli del comma 2 dell'articolo
53 e approvano le sottoriportate modificazioni al Regolamento
interno per il funzionamento del Consiglio regionale".
No voglio neppure per un attimo che si possa pensare che i
funzionari - dei quali non ce n'era uno solo, ma ce n'erano due -
non abbiano svolto correttamente il loro lavoro. E in effetti è
quello che è stato fatto in quest'ultima riunione, dove erano
presenti i capigruppo che ho ricordato precedentemente. Ha chiesto
la parola il Consigliere Chiarello.
Chiarello (RC) Presidente, ho iniziato dicendo che su questi
punti c'era l'accordo, avevo il dubbio sul... che la Giunta potesse
dire: eh no..., avevo espresso questo dubbio, però che ci sia stata
una votazione, non voglio dire che non sono d'accordo su questi
punti, ho anche detto sempre nella stessa riunione che, siccome si
rinviava il resto e non c'era stata una votazione, ritenevo che si
lasciasse la modifica del Regolamento al prossimo Consiglio
regionale più seriamente. Penso che anche il funzionario possa dire
che le discussioni alla fine hanno avuto come punto centrale
questo.
Non dico che non sono d'accordo e non l'ho detto che non ero
d'accordo su questi punti; ho detto che avevo dubbi
sull'opportunità di passare queste modifiche per cinque Consigli
che ci restano ancora da fare.
Presidente Dai verbali questo che lei dice non c'è, collega
Chiarello. C'erano i dubbi sugli altri punti che noi abbiamo
eliminato, tutto quello su cui non c'era l'accordo lo abbiamo
eliminato. Abbiamo portato all'attenzione del Consiglio solo ed
unicamente quanto noi concordavamo.
Che poi il Consigliere Tibaldi, che non fa parte della
Commissione del Regolamento perché non è capogruppo, possa
esprimere il suo punto di vista, questo è normale. Non avendo
partecipato ai lavori, ha espresso giustamente un suo punto di
vista ma, per quanto riguarda tutti i capigruppo e comunque
presenti all'interno della Commissione del Regolamento, esprimendo
il parere degli altri gruppi, hanno ritenuto questo un passo avanti
minimo indispensabile per andare nella direzione di modificare in
meglio il Regolamento.
Adesso mi dispiace non c'è il collega Lanivi, ci sono Ferraris,
Piccolo e gli altri, ma adesso se così deve essere, dobbiamo anche
registrare le riunioni... Ha chiesto la parola il Consigliere
Viérin Marco.
Viérin M. (Aut) Non c'è il Consigliere Lanivi, che al momento ha
dovuto assentarsi per altri problemi che ha avuto, però dialogando
con il sottoscritto prima di andarsene, proprio perché c'era
all'ordine del giorno quest'argomento, ha detto tranquillamente al
sottoscritto che è vero quello che dice il Presidente, che si è
andati avanti a tappe fissando le cose minimali e infatti il
Presidente ha letto solo un passaggio del verbale, io mi permetterò
di leggerne altri che confermano quanto dico e ha anche detto che
si è dato un ok formale, non si è fatto un discorso di votazione,
se portarlo o meno in Consiglio. Perché nelle dichiarazioni non
solo di Lanivi, ma anche di quelle del collega Dujany che è qui
presente e che io leggo nell'adunanza della Commissione del 14
ottobre 1996 si dice: "Il Consigliere Dujany rileva che si tratta
di modifiche al Regolamento di tipo operativo che però non variano
il ruolo di secondo piano che svolge a suo parere il Consiglio
regionale. Chiede pertanto di apportare delle radicali
modificazioni al Regolamento interno, volte a rivalutare le
funzioni del Consiglio". E anche il Presidente riconosco che lo ha
ammesso perché poc'anzi ha detto che sono modifiche volte a
definire il minimo di cambiamento e un piccolo passo avanti.
Non siamo disposti a tre mesi dalle elezioni a fare un piccolo
passo avanti per dire abbiamo fatto qualcosa quando poi queste
modifiche non cambiano la sostanza, ma non cambiano la sostanza, e
voglio entrare nel merito proprio perché andiamo a toccare tre
aspetti essenzialmente e cioè che: dal primo settembre al quindici
le commissioni possono lavorare lo stesso; viene regolato l'accesso
ad argomenti delle commissioni permanenti, questo mi sembra il
minimo quando è da anni che a livello statale esiste la 241; viene
inserita l'interrogazione immediata. È vero che può essere uno
strumento della minoranza, ma è anche vero che è un palliativo
perché, quando si dice che la Giunta può o non può rispondere
motivando e non si dice neanche quale motivazione, è chiaro che, se
alla Giunta fa comodo rispondere, risponde altrimenti, rinvia
all'adunanza successiva quindi, tanto vale fare l'interrogazione
normale come esiste oggi o addirittura un'interpellanza o una
mozione come esiste oggi.
Sono altri gli argomenti che vanno a cambiare radicalmente il
funzionamento del Consiglio, li ripeto al Presidente: il discorso
del gruppo misto o meno; l'iscrizione urgente di nuovi argomenti
entro il giorno precedente l'adunanza consiliare; l'iscrizione in
aula di nuovi oggetti che ci hanno sempre messo in difficoltà se
votarla o no, avere i 24 numeri o non avere i 24 numeri, e quindi
dicevo l'iscrizione in aula di nuovi oggetti solo su decisione
unanime della Conferenza dei capigruppo e qui lo sappiamo quale
forza politica ha detto di no; la ridefinizione della figura del
relatore dei disegni di legge e altri argomenti ancora.
Visto che tutti questi argomenti sono stati scartati, è chiaro
che è rimasto il minimo indispensabile, come dice il Presidente del
Consiglio, ma alla fine succede che approviamo delle cose che non
cambiano niente dal punto di vista sostanziale.
Presidente Ha chiesto la parola il Consigliere Piccolo.
Piccolo (ADP-PRI-Ind) Devo confessare che sono allibito,
allibito proprio perché chi ha partecipato a tutti gli incontri...
e mi fa specie che non ci sia Lanivi perché sarebbe interessante la
sua presenza anche perché fra l'altro, caro collega Viérin, se tu
non partecipi alle riunioni che sono state anche molte, dimentichi
le date, quella che hai citato è del 14, invece la riunione nella
quale si è votato era quella del 22, perciò non leggere il verbale
del 14 che era di una delle tante riunioni che hanno preceduto
quella del 22! Lo dico tanto per fare chiarezza perché, quando si
danno dei dati, bisogna darli esatti. Per di più mi preme
sottolineare che abbiamo perso parecchie ore soprattutto su
richiesta specifica dei consiglieri di minoranza perché, scusami la
franchezza, a me delle modifiche del Regolamento in questa fase di
fine legislatura non importava niente! Sono state chieste proprio
da parte vostra le variazioni al Regolamento perché era un'esigenza
dei consiglieri di minoranza di avere la modifica prima dello
scioglimento della X legislatura.
Oggi scopro e tra l'altro leggendo il giornale..., capisco le
dichiarazioni di Tibaldi che fra l'altro dà già il voto alla Stampa
prima ancora di arrivare in aula e questa è un'altra ciliegina
sulla torta, ma quello che non capisco sono le dichiarazioni del
collega Viérin, che non partecipa alle riunioni avendo il suo
legale rappresentante, votando all'unanimità il verbale e ho
tutte...
(interruzione del Consigliere Viérin Marco, fuori microfono)
... lasciami finire, io non ti ho interrotto, anche perché se
vuoi fare... allora ho capito che il 31 maggio è iniziato perché
solo questa è la vera ragione. Se siete qui solo a far perdere del
tempo alla gente, continuate a fare le dichiarazioni alla Stampa,
ma non fateci perdere tempo in Consiglio!
Presidente Ha chiesto la parola il Consigliere Tibaldi.
Tibaldi (Ind) Sono convinto, come penso tutti qua dentro, che
sia necessario apportare delle radicali modificazioni a tutto
l'impianto del Regolamento dei lavori del Consiglio e mi sembra che
da più parti, sia da parte dell'opposizione in particolare in
questi anni, ma anche da parte di qualche esponente di maggioranza,
siano state fatte sollecitazioni in tal senso.
Infatti, appena eletti nel ?93 venne costituita la Commissione
per il Regolamento con i rappresentanti che indicava prima il
Presidente del Consiglio.
Non voglio mettere assolutamente in discussione l'attività che è
stata portata avanti in maniera esemplare dal Presidente Perrin
quale referente di questa Commissione per il Regolamento o dal
Presidente Stévenin, da questo gruppo di lavoro però, è opportuno
fare chiarezza su alcune questioni.
La prima è che non mi sembra giusto apportare modificazioni al
Regolamento proprio quando questo Consiglio sta andando a scadenza.
Diceva prima il Consigliere Chiarello, rimarranno 5-6 riunioni se
va bene e, se oggi approviamo il Regolamento, entra in vigore,
tempi permettendo, fra una ventina di giorni o un mese e rimangono
ancora meno riunioni pertanto, mi sembrerebbe paradossale ipotecare
la futura operatività o equilibrio di operatività del prossimo
Consiglio regionale, che oltretutto verrà eletto sulla base di una
nuova normativa legislativa, una nuova norma elettorale. Quindi
sarebbe più opportuno che siano i nuovi eletti, i futuri
rappresentanti della Comunità valdostana ad individuare, e sulla
base di quella legge e sulla base degli equilibri politici che si
creeranno, le regole fondamentali o le modifiche fondamentali alle
regole tuttora esistenti altrimenti andiamo ad ipotecare il futuro
di quella che è l'attività del Consiglio. Per questo ritengo una
beffa presentarlo adesso, ma senza nulla togliere dal lavoro fatto
da Perrin e dal suo gruppo di lavoro o dalla Commissione per il
Regolamento.
Per questa ragione ritengo, e l'ho dichiarato anticipatamente,
Piccolo, evidentemente ho avuto una capacità di sintesi differente
dalla tua, di dare il mio voto contrario a questo documento.
Sta di fatto, lo ha detto lo stesso Presidente del Consiglio
facendo quella cronistoria, che i lavori della Commissione del
Regolamento sono iniziati solo il 3 giugno 1995, quindi a due anni
di distanza o poco meno dalla sua costituzione. Prendiamo ad
esempio il Parlamento italiano: si sta modificando il Regolamento
della Camera dei deputati, si sta già lavorando da 6-8 mesi a
questa parte, però il Parlamento italiano si è insediato nel maggio
?96, quindi neanche a metà legislatura si sta già procedendo in
maniera armonica fra le rappresentanze politiche della maggioranza
e dell'opposizione a vedere quali sono le modifiche innovative o
migliorative di quelli che sono i rapporti dialettici nell'aula di
Montecitorio. La stessa cosa penso si debba fare anche qui, è
inutile farlo adesso, bisognerà farlo a mio avviso non appena ci
sarà la nuova geografia politica del Consiglio.
Del pari ritengo che non siano proponibili queste modifiche che,
come ha detto prima il Presidente, sono minimali. Siamo arrivati a
definire il minimo e, io aggiungo, in ritardo. Allora questo minimo
lasciamolo piuttosto definire ai posteri anche perché ci sono delle
contraddizioni e prima il Consigliere Chiarello ne evidenziava una,
quella dell'interrogazione urgente, dove è concesso alla Giunta, al
Presidente e quindi ai suoi Assessori la facoltà di differire la
risposta. Non diventa più urgente, ma può diventare dilazionata e
quindi perde anche quel suo carattere di immediatezza che mi
sembrava ispirasse le richieste di alcuni consiglieri.
La stessa cosa, una grande lacuna, che è contenuta anche in
queste scarne modifiche, è quella dell'articolo 116, qua si
introduce un 116 bis estendendo il diritto dei cittadini ad
accedere agli atti del Consiglio o dei suoi organi però, non si è
mai tutelato in maniera sufficiente il diritto di accesso dei
consiglieri ad atti della Regione, dei suoi organi, dei suoi enti
strumentali. Sappiamo tutti, specie noi consiglieri di opposizione,
quali difficoltà e quali tempi dobbiamo spesso attendere per poter
avere documenti o informazioni che ci permettano di svolgere la
nostra attività ispettiva e di controllo in maniera più o meno
decente. Qui si introduce un 116 bis, facoltizzando il diritto di
accesso ai cittadini, ma si dimentica quello che è il diritto di
accesso fondamentale dei consiglieri. A questo proposito mi sono
letto documenti relativi a regolamenti di altre regioni ancorché a
Statuto ordinario, dove i singoli consiglieri hanno facoltà di
azione decisamente superiore alla nostra, penso che, se si
interviene, si deve intervenire innanzitutto modificando quello che
è il fondamentale articolo che tutela la libertà di iniziativa del
consigliere.
Presidente Ha chiesto la parola il Consigliere Ferraris.
Ferraris (GV-PDS-SV) Come è stato chiarito dal Presidente, la
proposta che viene fatta in aula rappresenta il minimo e comune
denominatore fra le forze che erano presenti e avevano votato
questo testo, altrimenti in aula non sarebbe mai arrivato.
C'è da dire che le proposte che aveva fatto la Commissione erano
più estensive rispetto a queste, ad esempio si diceva che la
costituzione di nuovi gruppi consiliari non era possibile dopo le
elezioni. Si trattava quindi, nel caso in cui un consigliere avesse
lasciato il gruppo, nel caso di confluenza in un altro gruppo, di
verificare l'accettazione da parte del gruppo di destinazione, ma
nel caso invece di un consigliere che avesse lasciato il gruppo e
fosse rimasto da solo, di costituire il gruppo misto. Questa
proposta non è passata.
Credo però che qui dobbiamo prendere atto di un'altra questione
e cioè che da parte in particolare delle forze politiche di
opposizione c'è stato un mutamento di opinione rispetto alla
materia. Ora c'è da dire che non è reato cambiare opinione,
assolutamente, credo che a questo punto il Consiglio non possa
votare un Regolamento a maggioranza quando la minoranza dice che
questo Regolamento non le va bene per cui la proposta che faccio è
quella di rinviare quest'argomento. La Commissione per il
Regolamento è comunque in funzione e anche rispetto a questa teoria
che ormai siamo a scadenza, allora potremmo non venire più in
Consiglio a questo punto, c'è invece una continuità.
C'è una Commissione per il Regolamento: se siamo in grado di
trovare una soluzione unitaria possiamo votarla ancora, se non ci
sono queste condizioni, saranno quelli che verranno dopo di noi a
decidere. La mia proposta quindi è quella di rinviare
quest'oggetto, mi pare per evidenti motivi.
Presidente Ha chiesto la parola il Consigliere Viérin Marco.
Viérin M. (Aut) Solo per dire, visto che siamo in polemica, che
probabilmente il Consigliere Piccolo non sa leggere...
(ilarità dell'Assemblea)
... il Consigliere Piccolo è stato provocatorio, io parlo con i
dati alla mano... se il Consigliere Piccolo riprende i verbali,
vede che il sottoscritto avendo il diritto e non il dovere e,
avendo anche solo il diritto, ha partecipato lo stesso finché ero
Vicepresidente perché lo potevo fare, cosa che non ho più potuto
fare da quando mi sono dimissionato infatti, nell'ultima riunione
non ho potuto partecipare perché non ne avevo il diritto.
Alle altre commissioni, le dico anche la data, Consigliere
Piccolo, sono: 4 giugno 1997, 1° luglio 1997, 22 ottobre 1997, non
ho potuto partecipare perché non ero più Vicepresidente. Tanto per
essere molto chiari perché uno dice: se non è presente alle
riunioni...
Quando sono intervenuto nelle altre riunioni..., gli argomenti
li abbiamo già affrontati, avevamo ed abbiamo idee diverse su vari
argomenti importanti, come avevamo e abbiamo idee diverse anche sul
discorso dell'interrogazione immediata, sulla facoltà della Giunta
di potersi riservare di non rispondere per un discorso motivato
quindi, ribadisco il fatto che approvando queste cose non cambia
niente rispetto alla situazione odierna.
Presidente C'è una proposta di rinvio del Consigliere Ferraris.
Ha chiesto la parola l'Assessore all'istruzione e cultura,
Louvin.
Louvin (UV) J'interviens à l'appui de la proposition de Monsieur
Ferraris. En cette matière le Gouvernement est plus spectateur
qu'arbitre, de toute évidence c'est une matière qui est entièrement
du ressort du Conseil. Je tiens simplement à souligner le fait que
nous n'avons pas voulu en tant que majorité jouer à coups de
majorité sur le Règlement, qu'il y a eu un travail patient et
acharné qui a été assuré par le Président du Conseil et par le
Collègue Perrin pour essayer de dégager un consensus à l'intérieur
de cette Assemblée pour une modification du Règlement par rapport à
laquelle les éventualités de changement de géographie politique,
qui feront suite aux élections du mois de mai, n'ont nullement
d'influence puisque l'instrument du Règlement est justement la
règle du jeu qui doit inspirer les forces de majorité ou
d'opposition dans cette Assemblée.
Je crois de toute façon devoir dire qu'il est plutôt du ressort
d'un Conseil régional, qui a quand même pu expérimenter les règles
du jeu et en mesurer la validité ou les éventuels défauts, de se
prononcer sur cette matière et de laisser au Conseil qui viendra
une façon de travailler qui soit quelque peu différente et
nettement meilleure que celle que nous avons connue jusqu'à
présent.
De toute façon la situation qui s'est déclarée au cours de la
discussion fait état d'un désaccord assez net sur le contenu des
propositions, donc il me paraît de bon sens d'appuyer la
proposition du Conseiller Ferraris visant à un report de la
discussion après que l'argument aura été nouvellement médité par la
Conférence des chefs de groupe et par la Commission du
Règlement.
Presidente Tradotto in italiano: la Giunta è molto felice del
fatto che non vada avanti. Viene chiesto il rinvio, i consiglieri
sono d'accordo per il rinvio? Allora c'è l'accordo sul rinvio, non
c'è bisogno di votare la proposta. L'oggetto viene rinviato. Ha
chiesto la parola il Consigliere Giuseppe Cesare Perrin.
Perrin G.C. (UV) Je n'ai pas participé à la votation et j'étais
contre le renvoi - je n'ai pas voulu évidemment me prononcer
auparavant - parce que je retiens que les conseillers doivent être
des personnes sérieuses. Il est inadmissible que dans une
commission un chef de groupe vote à faveur et qu'après ses adeptes
déclarent d'être contraires à ce que l'on avait décidé.
