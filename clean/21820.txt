Classificazione
NOMINE E INCARICHI DI CONSULENZA E SPECIALI
Incarichi di consulenza e speciali



Oggetto del Consiglio n. 1539 del 26 ottobre 2005 - Resoconto
OGGETTO N. 1539/XII - Incarichi di consulenza alla società
TBridge di Genova. (Interpellanza)
Interpellanza
Rilevato che, negli ultimi due anni, la Giunta regionale ha
deliberato l'assegnazione di almeno otto incarichi (ma forse ce ne
sono altri!) alla Società TBridge di Genova ed alle società
incorporate (Clickmobility e Evoluzione Informatica) per un importo
di circa un milione di euro;
Evidenziato che la maggioranza di questi incarichi riguarda
il settore del trasporto pubblico, ma vengono anche condotti studi
sull'organizzazione dell'amministrazione regionale e sui carichi
del lavoro del personale e che recentemente alla società TBridge,
seguendo l'esempio della Regione, si è rivolta anche la Casinò
S.p.a. per una verifica degli organici dell'azienda;
Constatato che tali studi hanno, per lo più, dei contenuti
generici, ma dei costi esorbitanti;
Rilevato che alcune deliberazioni prevedono attività di
consulenza già ricompresse in precedenti incarichi;
Evidenziato, in particolare, che l'ultimo incarico, quello
deliberato il 23 settembre 2005 n. 3147, concernente la
riqualificazione del trasporto pubblico nella città di Aosta, era,
di fatto, già compreso nell'incarico del 23 maggio 2005 per
l'aggiornamento del Piano di bacino di traffico;
il sottoscritto Consigliere regionale
Interpella
l'Assessore competente per sapere:
1) per quale motivo nel corso della presente legislatura si è
concentrato un numero così elevato di incarichi presso la stessa
società;
2) se è stata condotta, da chi e con quali risultati una
valutazione sulla validità degli studi realizzati dalla Società
TBridge per la Regione Valle d'Aosta;
3) per quale motivo è stato affidato, recentemente, un
ulteriore incarico (per la riqualificazione del trasporto pubblico
locale della città di Aosta) di fatto già ricompresso in un
precedente incarico;
4) se la Giunta intende revocare la Deliberazione n. 3147 del
23 settembre 2005.
F.to: Riccarand
Presidente - La parola al Consigliere Riccarand.
Riccarand (Arc-VA) - Questa interpellanza riprende un'iniziativa
che avevamo già fatto in un precedente Consiglio e che riguarda gli
incarichi di tale società di Genova, "TBridge", che compare con
diversi nominativi negli incarichi dell'Amministrazione regionale:
talvolta è la società "Clickmobility", poi incorporata nella
"TBridge", talaltra come "Evoluzione Informatica", ma sono tutte
riconducibili allo stesso gruppo societario. Il fatto che balza
evidente è il cumulo degli incarichi che questa società ha avuto
dalla Regione in 2 anni; in 2 anni sono ben 8 incarichi per quasi 1
milione di euro, quindi si tratta di un ammontare enorme di
consulenze. Per lo più tali incarichi riguardano il settore dei
trasporti, però vi sono anche alcuni altri settori e adesso abbiamo
visto che anche il Casinò, su consiglio della Regione, si rivolge a
tale azienda, quindi sta dilagando questa mania di rivolgersi a
tale società. Niente di male se i risultati fossero utili per la
comunità valdostana, ma ad analizzare questi incarichi e valutare i
loro esiti viene più di un dubbio. Intanto molte volte questi
incarichi hanno dei contenuti generici, ma soprattutto sono degli
incarichi che hanno dei contenuti fortemente ripetitivi e poi
cercherò di dimostrarlo. Vi sono dei costi esorbitanti e poi le
ricadute concrete sono scarse, non visibili. Faccio un paio di
esempi per il settore dei trasporti... legato all'interrogazione
che abbiamo discusso stamani sulla tramvia Pila-Cogne. Il fatto che
la Regione debba affidare alla società "Pila" la gestione di questo
impianto, che è una cosa relativamente semplice, ha dato luogo
nell'ambito degli incarichi della "TBridge" a diversi
approfondimenti in fasi successive; vi è da chiedersi come mai,
avendo la "Finaosta" a disposizione, essendo un contratto molto
semplice, non si poteva procedere direttamente a formulare una
bozza e invece vi è bisogno di una consulenza esterna per studiare
la bozza di pre-esercizio, e poi la bozza di gestione sperimentale
e poi la bozza di gestione a regime, tutta una serie di cose
fortemente ripetitive.
Qui troviamo inserito questo approfondimento nella deliberazione
del 12 gennaio 2004 n. 11, vi è il supporto all'avvio del servizio
erogato con la tramvia Cogne-Eaux Froides-Plan Praz:
"in
relazione al servizio erogato con la tramvia di Cogne, nell'ambito
di precedenti incarichi..."
- pare di capire che vi fosse un
precedente incarico su questo tema -
"... sono già state
formulate ipotesi specifiche in ordine al programma di esercizio
tramvia ed è stata predisposta una bozza del relativo contratto di
servizio
.
Considerazioni e certezze sui tempi e
modalità...",
qui si propone una serie di approfondimenti, un
modulo che insieme ad altre opere di monitoraggio comunque cumula a
41.000 euro. Dopodiché il contratto la Regione non lo fa per la
tramvia, ma il 23 maggio 2005 con deliberazione n. 1565, nuovo
incarico che riguarda il piano di bacino di traffico, per ben
314.000 euro, ambito 4, servizi ferroviari, B): servizio erogato
con la tramvia di Cogne, predisposizione e negoziazione del nuovo
contratto di servizio (cosa che è stata già fatta con il precedente
incarico). Qui è quantificato esattamente quanto costa, perché
all'articolo 10 del contratto è scritto:
"euro 14.000 alla
consegna ed accettazione della bozza dell'articolato del contratto
di servizio di pre-esercizio per la regolamentazione dei servizi
erogati con la tramvia di Cogne; 15.000 euro alla consegna e
accettazione della bozza di articolato del contratto di servizio
sperimentale per la regolamentazione dei servizi erogati con la
tramvia di Cogne"
. Abbiamo già speso circa 50.000 euro per
farci fare delle bozze di contratto di pre-esercizio, cose che
potevamo fare a costi zero! Se andiamo poi a vedere il piano di
bacino di traffico, qui sembra che vi sia una necessità di
aggiornare quel piano, comunque il 2 febbraio 2004, deliberazione
n. 192, 156.000 euro, definizione linee guida nuovo piano bacino di
traffico. Passa poco più di un anno, 23 maggio 2005, deliberazione
n. 1565, supporto della Regione per la definizione del nuovo piano
di bacino di traffico, 314.000 euro. Poi settembre 23 settembre
2005 deliberazione n. 3147: definizione di servizi di trasporto
pubblico, area urbana di Aosta, che rientra nel piano di bacino di
traffico. In sostanza per studi sul piano di bacino di traffico
sono stati spesi 614.000 euro in un anno e mezzo! Su questa ultima
deliberazione del 23 settembre, che ripete con più dettaglio sul
Comune di Aosta un incarico che risale al maggio 2005 di 314.000
euro, vorrei capire i rapporti con il Comune di Aosta, perché si
dice in deliberazione:
"informa che con nota n. 32763 del 20
settembre 2005 il Comune di Aosta ha manifestato il proprio
interesse rispetto all'iniziativa, dal momento che permetterebbe di
trovarsi uno strumento di cui si rivelerebbe indubbiamente utile
disporre, ritenendo tuttavia che, trattandosi di un ragionamento
più ampio concernente la revisione del piano di bacino di traffico,
l'indagine venga condotta a cura dell'Amministrazione
regionale"
. Vi è quindi una lettera del Sindaco del Comune di
Aosta che dice alla Regione: "questo studio ci interessa, ma
pagatelo voi". Vorrei capire, ma il Comune di Aosta è stato
coinvolto da chi? Dalla "TBridge", che ha fatto una proposta, o
dalla Regione, che ha chiesto al comune un parere su una proposta
di "TBridge"? Vorrei capire nella risposta che mi viene data anche
questo passaggio, perché così com'è non è chiaro, ma è importante
per capire i meccanismi di tale incarico.
Non vado oltre, ma voglio sottolineare che ci troviamo di fronte
a una serie di incarichi che sono molto onerosi per
l'Amministrazione regionale, il cui contenuto è fortemente
ripetitivo, le cui ricadute finora le abbiamo viste perché vi è
stato un incarico che riguardava l'ammodernamento
dell'Aosta/Pré-Saint-Didier e oggi l'Assessore ci dice che su
quello si pensa di non andare avanti; il piano di bacino di
traffico... vi è un cumulo di incarichi e non abbiamo mai visto una
proposta di revisione e non so se mai arriverà; vi sono tanti
monitoraggi, non abbiamo visto l'istituzione di nuovi treni o nuove
autolinee, cioè sono una serie di incarichi che faranno la gioia di
questa società, ma di cui non vedo le ricadute e gli interessi per
la nostra comunità. In particolare l'ultima deliberazione, la n.
3147, è una ripetizione nel dettaglio del sub-bacino di Aosta di un
incarico che è già stato dato nel maggio 2005 di una revisione
complessiva del piano di bacino di traffico, quindi è del tutto
fuori luogo tale incarico; quindi chiediamo il motivo di questo e
se non si ritiene opportuno stralciare tale deliberazione ed
annullare questo incarico affidato alla società "TBridge".
Presidente - La parola al Presidente della Regione, Caveri.
Caveri (UV) - Moi je répondrai aux points n° 1 et n° 2, aux
points n° 3 et n° 4 ce sera l'Assesseur compétent à répondre.
D'abord je dois dire que, pour ce qui me concerne, il y a dans des
interpellations de ce genre une culture du suspect que franchement
je ne partage pas, dans le sens que cette société - et moi
j'essaierai d'expliquer qui a changé de nom et il y a eu des
fusions - a travaillé déjà pour l'Administration régionale avant ce
Gouvernement et avant le Gouvernement précédent avec toujours de
bons résultats. Peut-être que des études qui ont été faites, qui ne
sont pas exactement correspondantes à vos pensées sur les
transports, ont porté à créer de la polémique, mais, de ce point de
vue, je dois dire que les études ont été toujours tout à fait
professionnelles. Pour ce qui me concerne, quand j'étais à
l'Assessorat des transports j'ai toujours apprécié le
professionnalisme de ces gens-là, donc personnellement je ne
partage pas cette culture.
Je tiens à préciser que la société "TBridge" a hérité des
compétences acquises dans les années '80 par la "METIS", une des
premières sociétés italiennes de conseil en "management" qui ait
obtenu une certification de qualité. La "TBridge" est aujourd'hui
une société de conseil en gestion et en technologies de
l'information et de la communication, dont le siège social se
trouve à Gênes, qui dégage un chiffre d'affaires d'environ 12
millions d'euros par an et qui peut compter sur les compétences
d'une centaine de professionnels. Cette société, certifiée "ISO
9001", a une organisation matricielle et exerce ses activités
principalement dans 5 secteurs du marché: administration publique,
industrie et services, commerce et grande distribution, transports
et mobilité, logistique et expédition. Elle propose des services
comportant 4 lignes d'intervention - stratégie et "marketing",
processus et systèmes de gestion, organisation et ressources
humaines, interventions et solutions relevant des technologies de
l'information et de la communication - que je vais vous présenter
de manière détaillée. Dans les domaines que je viens de mentionner
la "TBridge" a collaboré non seulement avec des entreprises, mais
également avec quelques-unes des principales régions italiennes -
telles que la Lombardie, l'Emilie-Romagne, la Campanie, la Ligurie,
les Marches, la Sardaigne et l'Ombrie -, avec plusieurs
administrations centrales - le Ministère des infrastructures et des
transports, le Ministère des finances, le Ministère de l'industrie,
du commerce et de l'artisanat - et avec diverses collectivités
locales: provinces et communes. La présence des consultants de la
"TBridge" - grâce à la compétence dont ceux-ci ont fait preuve à
l'échelon national dans le secteur de l'élaboration de projets de
planification et de régulation des systèmes de transport de
personnes et de marchandises et à l'expérience acquise au fil des
années en Vallée d'Aoste, où cette société est active depuis 1999,
donc ce n'est pas 2003, mais c'est bien à l'avance - a permis
d'assurer la continuité opérationnelle et stratégique de la
planification des services de transport public local à l'échelon
régional et la cohérence entre les décisions - prises au moment de
l'adjudication desdits services par le biais de marchés publics -
et les actions mises en œuvre au cours de la
gestion et du suivi des contrats de service passés avec les
entreprises de transport ("SAVDA", "SVAP", "SADEM", "VITA" et
"Trenitalia").
Pour ce qui est plus précisément du suivi, grâce à son
intégration dans le secteur des technologies de l'information et de
la communication, la "TBridge" a proposé des solutions novatrices
pour établir des protocoles et des modalités qui ont permis à
l'Administration régionale d'évaluer les performances du service et
ses marges d'intervention éventuelles. Au cours de cette
législature la Région a en particulier dû mener à bien divers
processus engagés pendant les années précédentes, tels que le suivi
des contrats de service, le suivi du contrat de service relatif à
la voie ferrée, l'élaboration du contrat liaison ferroviaire
Pila-Cogne. Aussi, par rapport aux années précédentes, nous avons
dû faire face à de nouvelles exigences, telles que l'établissement
d'un nouveau plan de déplacements urbains et non urbains,
l'automatisation du suivi par l'élaboration d'un système
informatique destiné à collecter et traiter les données, le
lancement de campagnes d'études sur le terrain afin de contrôler
objectivement le niveau de qualité des services, la requalification
du réseau urbain suite aux modifications qui seront apportées à la
voirie de la Commune d'Aoste et au réaménagement de diverses zones.
La définition d'un seuil maximal admissible de poids lourds, c'est
la dernière étude que tout le monde connaît. Parallèlement d'autres
services de l'Administration régionale - la Présidence - ont estimé
opportun d'avoir recours aux compétences dans le domaine de
l'organisation et des ressources humaines de la société "TBridge"
et ont confié à cette dernière le soin de procéder à une analyse
détaillée de ses besoins réels, au moyen de l'évaluation de la
charge de travail du personnel, afin de définir les possibilités
d'amélioration éventuelles en termes de répartition du travail et
de ressources humaines nécessaires. Il me paraît que c'est un
travail qui a donné des satisfactions et un ensemble d'informations
nécessaires pour améliorer le niveau de qualité de l'Administration
régionale.
Deuxième question: je vous rappelle qu'à l'issue de chaque
mandat de Conseil, qui s'achève par la remise des travaux effectués
- enquêtes ou autres -, les organes compétents de l'Administration
régionale examinent la validité desdits travaux - du point de vue
du respect des dispositions du cahier des charges, de la qualité du
service fourni, etc. -: il s'agit là de la procédure appliquée
normalement dans ce cas. A titre de précision je peux vous indiquer
que les études réalisées par la société en question ont toujours
répondu aux requêtes, aux exigences et aux attentes des bureaux
avant bien qu'il y ait un jugement positif de la part des organes
politiques.
Presidente - La parola all'Assessore al turismo, sport,
commercio e trasporti, Pastoret per la seconda parte della
risposta.
Pastoret (UV) - Inizierò con il rispondere al quarto punto
dell'interpellanza, laddove si chiede se la Giunta intende revocare
la deliberazione n. 3147/2005. Evidentemente la risposta è "no",
dico però che è "no" perché dobbiamo concludere una serie di
lavori, dico anche e risottolineo quanto ho avuto modo di dire in
un precedente intervento, che una parte di questi lavori troverà un
momento di sintesi in primavera, quando presenterò al Consiglio un
rapporto il più possibile completo ed organico sulla situazione dei
trasporti su rotaia in Valle d'Aosta. Se posso contribuire a
rassicurare ancora il collega Riccarand, dico che vi saranno altri
momenti di confronto in questa sala riguardanti il trasporto
pubblico locale, in particolare il bacino di traffico, e avremo
modo anche su questo di discutere, saranno quelle le occasioni
anche per fare una serie di valutazioni sui lavori che sono stati
fatti dalla società "TBridge".
Venendo invece ora alle questioni che mi sono state poste:
"per quale motivo è stato affidato, recentemente, un ulteriore
incarico (per la riqualificazione del trasporto pubblico locale
della città di Aosta) di fatto..."
- secondo il collega
Riccarand -
"... già ricompresso in un precedente incarico"
,
i 2 incarichi citati - supporto per l'aggiornamento e l'attuazione
del piano di bacino di traffico, l'uno, e studio per la
riqualificazione della rete di trasporto urbano e suburbano della
città di Aosta, l'altro - hanno logiche, contenuti e scale di
analisi assolutamente differenti e non presentano pertanto aree di
sovrapposizione, così come è stato paventato dal collega Riccarand.
Le attività funzionali alla predisposizione del Piano di bacino di
traffico affrontano la pianificazione dei trasporti a livello
regionale, prendono in esame il territorio valdostano nel suo
complesso e affrontano tutte le tematiche relative alla copertura
della domanda di mobilità da parte del trasporto pubblico locale
lungo l'asse vallivo principale e lungo le valli afferenti,
considerando anche le interconnessioni con il resto del territorio
nazionale. I temi contenuti nel progetto sono volti in particolare
all'approfondimento di alcuni aspetti, che cito: verifica delle
caratteristiche della domanda di mobilità intercomunale; analisi
delle criticità e dei possibili margini di ottimizzazione del
servizio nei 6 bacini di trasporto regionale su gomma; definizione
e individuazione delle opportunità di miglioramento del sistema di
interscambio fra autolinee e servizio ferroviario in termini di
impostazione del servizio - orari -, anche al fine di garantire i
collegamenti con il resto del territorio nazionale; individuazione
delle strategie di sviluppo dell'intero sistema di trasporto
regionale anche in funzione delle recenti evoluzioni delle
infrastrutture piemontesi, e questo con particolare riferimento
all'elettrificazione della tratta ferroviaria fra Ivrea e Chivasso;
inquadramento delle aree e degli interventi necessari allo sviluppo
dei principali poli di interscambio ferro-gomma, Châtillon, Verrès,
Pont-Saint-Martin; quantificazione dei volumi di servizio da
ripartire fra i diversi bacini, rapporto vetture-chilometro,
secondo logiche sia trasportistiche, sia economiche, funzionali
anche al rinnovo degli affidamenti in essere e successivamente
all'impostazione delle nuove procedure di gara per l'affidamento
del trasporto pubblico locale su gomma. Il supporto per
l'aggiornamento e l'attuazione del piano di bacino di traffico
prevede inoltre fra le attività propedeutiche la realizzazione di
una campagna di "indagini al cordone", al fine di valutare i volumi
di traffico privato interessanti la rete stradale regionale, così
da individuare le direttrici più critiche ed eventuali strozzature
del reticolo viario. Sono inoltre previste a latere alcune attività
attinenti al monitoraggio economico gestionale del servizio
erogato, della qualità dei contratti di servizio stipulati dalla
Regione per ciascun sub-bacino a valle dell'affidamento tramite
gara, nonché del contratto di servizio fra la Regione e
"Trenitalia". Sulla base dei dati rilevati e in presenza dei
requisiti per il rinnovo contrattuale, saranno individuate e
predisposte le ipotesi di revisione dei contratti di servizio per
il trasporto pubblico locale su gomma e la Regione sarà poi
assistita nella fase di negoziazione dei nuovi articolati con i
gestori. Analogamente, per quanto riguarda il trasporto pubblico
locale ferroviario, sarà predisposto e negoziato l'articolato del
nuovo contratto di servizio; sempre con riferimento al trasporto
pubblico locale ferroviario è stata inoltre prevista la
predisposizione e negoziazione del contratto per regolare i servizi
forniti con la tramvia di Cogne, come ha ricordato il collega
Riccarand. Infine, quale utile supporto per l'automatizzazione
delle relative attività è prevista l'implementazione del sistema
"Mosis" separatamente per i servizi ferroviari e per le autolinee
per il monitoraggio della domanda del servizio della qualità ed
economico-gestionale.
Le altre attività previste invece in un progetto di rete urbana
e/o suburbana - mi riferisco all'ultima deliberazione che ha citato
il collega Riccarand - hanno al contrario valenze totalmente
diverse rispetto a quelle identificate dai piani di bacino di
traffico. Certo si parla la stessa lingua, ma le valenze sono
diverse. La scala di analisi presenta un maggior livello di
dettaglio, la mobilità viene studiata prendendo a riferimento una
zonizzazione non più basata sul perimetro dei confini comunali,
come invece accade nel piano di bacino di traffico, ma sulle
singole sezioni censuarie, identificando le caratteristiche del
tessuto urbano fino ad arrivare ai residenti per singolo numero
civico e individuando i microinterventi previsti sui nuovi assi
viari e sui nuovi poli strategici. È il caso per esempio del nuovo
Ospedale, al quale bisogna dare una risposta dal punto di vista del
rapporto traffico.
Per quanto riguarda lo studio per la riqualificazione della rete
nella città di Aosta, si evidenzia in particolare che allo stato
attuale non esiste alcuna base tecnica, matrice, origine e
destinazione utile a valutare le caratteristiche della mobilità
all'interno del capoluogo. Tale carenza determina pesanti ricadute
anche nell'ambito della pianificazione dei trasporti a livello
regionale, questo in particolare per quanto riguarda il bacino di
Aosta cintura, che vede nella città di Aosta il polo principale dal
punto di vista dell'incidenza sia dei residenti - il 25%
dell'intera popolazione regionale -, sia degli spostamenti. Il
progetto in particolare prevede anche qui lo sviluppo di alcuni
aspetti puntuali che cito: analisi dell'evoluzione delle tendenze
demografiche, della distribuzione della popolazione dell'area di
Aosta e dei comuni compresi nella cintura esterna del capoluogo;
analisi degli interventi di sviluppo previsti nel piano urbano del
traffico e degli eventuali ulteriori documenti programmatici
esistenti e contenenti progetti di modifica alla rete viaria
nell'area di Aosta cintura; mappatura dei principali poli di
attrazione e generazione della domanda di mobilità, con particolare
riferimento a quanto delineato del PUT - piano urbano del traffico
- per le aree ritenute ad elevato potenziale strategico;
sistemazione e aggiornamento dei dati sulla mobilità disponibili
relativi all'indagine individuale e al censimento industria,
servizi e artigianato, condotto dall'ISTAT nel 2001, e simulazione
del comportamento della mobilità privata anche in funzione dei
nuovi interventi previsti - viabilità e centri attrattori -;
simulazione delle "performance" nella rete di trasporto pubblico
locale attuale ed individuazione delle criticità anche in base alle
linee evolutive della domanda di trasporto; individuazione della
struttura del nuovo sistema di trasporto urbano e suburbano della
città di Aosta. Questi gli aspetti che differenziano i due tipi di
studi.
In conclusione vorrei, approfittando di questo intervento,
correggere una lettura un po' distorta che il collega Riccarand ha
dato sempre in relazione al lavoro fatto da "TBridge" per quanto
riguarda il nodo ferroviario Aosta/Pré-Saint-Didier. Non ho detto
che non si interverrà sulla ferrovia, ho parlato di nuova
infrastruttura citando quanto detto in commissione dal Presidente
Caveri relativamente alla parte nuova da fare, quindi non ho posto
dei paletti sugli interventi per il momento sulla linea
esistente.
Presidente - La parola al Consigliere Riccarand.
Riccarand (Arc-VA) - Prima di replicare vorrei chiedere
all'Assessore se mi può dare un chiarimento rispetto al rapporto
intercorso con il Comune di Aosta rispettivamente a questo ultimo
incarico. Nella deliberazione è citata una lettera del Sindaco di
Aosta del 20 settembre 2005, in cui il Sindaco dice:
"Signor
Assessore, in riferimento all'ipotesi di collaborazione con la
società "TBridge" relativamente a uno studio per la
riqualificazione della rete di trasporto urbano e suburbano della
città di Aosta, l'amministrazione comunale manifesta il proprio
interesse rispetto all'iniziativa..."
, eccetera; vorrei capire:
è la "TBridge" che si è rivolta al comune con una sua proposta o è
la Regione che ha mandato una proposta del "TBridge" alla
valutazione del comune?
Presidente - La parola all'Assessore al turismo, sport,
commercio e trasporti, Pastoret.
Pastoret (UV) - Siamo stati noi che abbiamo contattato il
comune, perché sembrava singolare intraprendere uno studio che
concerneva anche il territorio del Comune di Aosta senza che il
comune a questo proposito fosse informato. Il comune non ha avuto
rapporti con la "TBridge" dal punto di vista contrattuale.
Presidente - La parola al Consigliere Riccarand.
Riccarand (Arc-VA) - Dichiaro la nostra insoddisfazione rispetto
alle risposte della Giunta, secondo me qui vi siete lasciati
"prendere la mano", questa sarà anche una società brava, ma è una
società molto brava a proporsi, a rifilare incarichi milionari,
evidentemente fa il suo lavoro, cerca di avere più incarichi
possibili, ma alcuni di essi sono totalmente ingiustificati. Prima
il Presidente ha detto: "bisognava rinnovare il contratto di
servizio per la ferrovia, quindi bisognava avere una consulenza",
ma il primo contratto con la ferrovia l'ho fatto io e l'ho fatto
senza nessuna consulenza, nel senso che vi è stata una
contrattazione a livello politico fra Regione e "Ferrovie dello
Stato", vi sono state delle bozze che si sono discusse e poi alla
fine si è fatto l'accordo. Non vedo quale consulenza fosse
necessaria, perché era un dibattito concernente una scelta
politica. Stessa cosa dicasi per quanto riguarda la gestione della
tramvia Pila-Cogne: non vedo perché si debbano spendere 50 mila
euro circa di consulenze per fare un contratto di servizio rispetto
a una tramvia di quelle dimensioni. I consulenti sono in grado di
proporre indagini su tutto, ma molte volte tali indagini non si
giustificano in nessun modo e anche questo ultimo incarico rispetto
alla questione del Comune di Aosta dice l'Assessore che mancano dei
dati, il monitoraggio, i volumi di traffico... ma attenzione che
questi dati ci sono già tutti, perché il Comune di Aosta ha un
piano urbano del traffico, ha affidato negli anni scorsi una serie
di incarichi proprio per monitorare tutti questi traffici
attraverso una serie di "cordoni". Andiamo quindi a ripetere una
serie di lavori e di indagini che già ci sono, pertanto ribadiamo
un giudizio negativo su tale cumulazione di incarichi su tale
società, oltretutto vi sono anche delle competenze locali che si
potrebbero utilizzare per una serie di queste cose, non vi è
bisogno di andare a Genova per fare una serie di indagini sul
traffico a livello locale, per avere delle indicazioni su
correzioni, eccetera. Vi sono delle competenze a livello locale che
sono assolutamente in grado di fare queste cose, oltretutto non si
tratta di costruire cose nuove, ma si tratta di integrare cose che
già ci sono. Noi pensiamo che dovete "cambiare registro", cioè su
questa linea avete già esagerato, si tratta di fare una riflessione
e possibilmente di "cambiare rotta", perché noi continueremo a
stare attenti rispetto ad un andazzo che non ci piace
assolutamente.
Presidente - Su questo punto concludiamo i nostri lavori della
seduta antimeridiana, lavori che riprenderanno alle 15,30.
La seduta è tolta.
---
La séance se termine à 13 heures 13.
