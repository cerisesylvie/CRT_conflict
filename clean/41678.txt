Classificazione
NOMINE E INCARICHI DI CONSULENZA E SPECIALI
Nomine
SANITÀ VETERINARIA E ZOOTECNIA



Oggetto del Consiglio n. 812 del 10 luglio 2019 - Resoconto
OGGETTO N. 812/XV - Interpellanza: "Criteri di valutazione
per l'individuazione dell'esperto da nominare in seno al Consiglio
di amministrazione dell'Istituto zooprofilattico sperimentale di
Piemonte, Liguria e Valle d'Aosta".
Rini (Presidente) -
Punto n. 9.13 dell'ordine del giorno.
Per l'illustrazione, la parola al Vicepresidente Distort.
Distort (LEGA VDA) -
Porto all'attenzione dell'aula
l'Istituto zooprofilattico sperimentale di Piemonte, Liguria e
Valle d'Aosta. Vi confesso che fino a poco tempo fa ritenevo che
questo ambito della Pubblica Amministrazione fosse un ambito come
tanti altri e nel momento in cui dico: "come tanti altri"
chiaramente non sminuiscono minimamente tutti gli altri ambiti
della Pubblica Amministrazione, però è necessario ribadire, da
parte mia come da parte della coscienza e della consapevolezza
dell'aula, l'importanza estremamente strategica dell'Istituto
zooprofilattico sperimentale. È per questo che la mia attenzione va
in questa direzione. Noi sappiamo che l'Istituto zooprofilattico,
tra l'altro, come iniziativa e come
mission
affonda le
radici in più di 100 anni fa, quindi agli inizi del Novecento, poi
con successivi approfondimenti e successive evoluzioni arriva a
codificarsi con il decreto legislativo n. 270/1993 e a specificarsi
poi a livello di emanazioni regionali con il decreto legislativo n.
106/2012, da cui poi discendono le iniziative delle singole
Regioni: la legge regionale Piemonte del 2014 n. 13, legge
regionale della Liguria n. 29 del 2013 e legge regionale della
Regione Valle d'Aosta n. 15 del 2013.
Ora, il discorso è questo. Ritengo anche opportuno capire,
precisare e ribadire l'attenzione sul fatto che l'Istituto
zooprofilattico svolge una ricerca sperimentale su eziologia,
patogenesi, profilassi delle malattie infettive degli animali. Qui
capiamo che abbiamo in argomento la qualità degli allevamenti,
importantissima, quindi tutta l'attività legata agli allevamenti
degli animali, il tema estremamente importante della tutela del
benessere animale, il tema altrettanto importante della sicurezza
alimentare. Oltre alle malattie relative al bestiame, ovviamente si
occupa anche delle zoonosi, cioè le malattie trasmissibili
all'uomo. In più - e ovviamente questa mia relazione non fa che
prendere per sommi capi, quindi sicuramente ci sarebbe tantissimo
da dire, ma proprio riassumo per sommi capi - anche un'attrazione
di fondi di ricerca estremamente importante: la capacità di poter
attrarre fondi di ricerca dall'ambito europeo e dall'ambito di enti
finanzianti. È quindi un'attività che si riflette su diversi
ambiti: ambito sanitario, ambito agricolo, ambito di risorse
naturali. Tra l'altro, piccolo inciso, approfondimenti relativi
alle questioni del lupo che abbiamo sollevato in quest'aula nei
mesi scorsi sono oggetto di attività specifica dell'Istituto
zooprofilattico e, tra l'altro, una ricerca specifica della
capacità scientifica di poter analizzare il DNA della saliva sulle
vittime di attacchi predatori permette di capire in maniera
inequivocabile se si tratta di un generico canide o di un attacco
predatorio da lupo, quindi la capacità scientifica di dirimere
questioni. Risorse naturali, quindi, e anche attività produttive:
sappiamo chiaramente che tutto il comparto dell'allevamento, quindi
tutta l'azienda, tutta l'industria, tutta l'attività produttiva
dell'allevamento che in Valle d'Aosta è estremamente importante,
trae un beneficio dall'attività profonda, dall'attività di alto
livello dell'Istituto zooprofilattico perché poter garantire dei
capi sani, poter garantire dei capi con la possibilità di
contrastare situazioni patologiche permette un buon livello
dell'attività di allevamento e permette chiaramente tutto un buon
livello della catena che segue, compresa anche la possibilità di
commercializzare carni ad alto livello o prodotti dell'allevamento,
quindi latte e formaggi, ad alto livello.
Inquadriamo quindi che nell'Istituto zooprofilattico vediamo un
campo di azione estremamente vasto, estremamente importante,
estremamente elevato, scientifico. In questa situazione, in questo
quadro si colloca il fatto che la Regione Valle d'Aosta ha
comunicato che, entro il 20 giugno scorso, era possibile presentare
le candidature per la carica di Consigliere del Consiglio di
amministrazione dell'Istituto zooprofilattico sperimentale di
Piemonte, Liguria e Valle d'Aosta. Si tratta di una nomina di
competenza della Regione autonoma Valle d'Aosta, quindi la persona
che verrà scelta a ricoprire questa carica diventa estremamente
importante per il territorio della Valle d'Aosta, estremamente
importante per il contributo che la Valle d'Aosta darà all'insieme
dell'Istituto zooprofilattico.
Ora, alla luce di questa realtà estremamente importante e alla
luce della peculiarità del caso specifico delle nomine in
programma, chiedo insieme a chi ha svolto l'interpellanza con me:
"
quante domande di interesse sono state presentate per tale
nomina e quali sono i titoli...
" chiaramente parlo dei titoli
rilevanti evidenziati nei diversi
curriculum vitae
allegati
alla domanda degli stessi; "
quali sono i criteri di valutazione
che si intendono utilizzare per individuare l'esperto da nominare
in seno al Consiglio di amministrazione dell'Istituto
zooprofilattico sperimentale quale rappresentante della Valle
d'Aosta
".
Presidente -
Per la risposta, la parola all'Assessore
Baccega.
Baccega (UV) -
Collega Distort, io condivido pienamente
la sua esposizione in riferimento al ruolo dell'IZS nell'ambito e
nel contesto del Piemonte, della Liguria e della Valle d'Aosta.
L'Istituto zooprofilattico Piemonte, Liguria, Valle d'Aosta è
sicuramente uno di quei percorsi importanti di ricerca e di
approfondimento che vanno valutati con attenzione e nei quali
devono essere presenti personaggi che abbiano anche un certo
rilievo. Mi consenta di ringraziare il dottor Ruffier, la quale
finora ha svolto un lavoro importante in questo ente e che poi ha
deciso di abbandonare questo percorso per dedicarsi con attenzione
al ruolo di Dirigente all'interno dell'Assessorato.
Entro nel vivo delle sue domande presentate entro i termini di
scadenza dell'avviso, quindi il 20 giugno 2019. Sono state sette:
precisamente ci sono un commercialista di Imola, un dirigente
veterinario dell'USL di Charvensod, un dirigente veterinario USL di
Chieri, un dirigente veterinario di Diano Marina, un dirigente
veterinario di Aosta, un veterinario libero professionista di La
Salle, un veterinario libero professionista di Aosta. Il competente
Ufficio della Presidenza della Regione che gestisce le procedure
relative alla legge regionale n. 11/1997 ha verificato che tutti i
soggetti sopraindicati possiedono i requisiti previsti dalla legge
regionale n. 15 del 29 ottobre 2013: "Modalità gestionali,
organizzative e di funzionamento dell'Istituto zooprofilattico
sperimentale del Piemonte, della Liguria e della Valle d'Aosta". In
particolare, all'articolo 3 dell'allegato alla legge, si dice che i
componenti del Consiglio di amministrazione dell'IZS devono essere
in possesso del diploma di laurea magistrale o equivalente e sono
scelti fra i soggetti aventi comprovata professionalità ed
esperienza in materia di sanità pubblica veterinaria e sicurezza
degli alimenti.
Per rispondere al secondo quesito, l'individuazione del soggetto
da nominare deve essere effettuata dalla Giunta regionale nel
rispetto del comma 3 dell'articolo 1 della legge regionale n. 11
del 10 aprile 1997 la quale, come noto, recita: "
le nomine e le
designazione di cui ai commi 1 e 2 sono effettuate nel rispetto dei
requisiti di esperienza e professionalità, rapportati alla
specificità dell'attività svolta dall'organo o dall'organismo cui
esse si riferiscono e secondo i criteri dell'avvicendamento e della
limitazione degli incarichi
". La proposta di deliberazione è
iscritta alla Giunta di venerdì prossimo e in tale sede
collegialmente saranno valutati i
curricula
dei candidati i
quali, guardando i requisiti, ai sensi della legge n. 11 hanno il
diritto di essere approfonditi.
Presidente -
Per la replica, la parola al Vicepresidente
Distort.
Distort (LEGA VDA) -
Io quindi ritengo che sfonderò una
porta aperta nel momento in cui raccomando, per il ruolo ispettivo
che svolgo ovviamente all'interno di quest'istituzione,
l'attuazione del criterio di meritocrazia: chi ha più numeri, chi
ha più professionalità, chi ha più competenze venga scelto tra
questi sette candidati, e mi conforta sapere che hanno tutti i
requisiti necessari. In questa raccomandazione quindi io ribadisco
ed esplicito il fatto che nel mio ruolo, per il senso di dovere che
mi contraddistingue e per lo spirito anche di appartenenza a una
forza politica che fa di questo senso del dovere una sorta di
bandiera, io mi permetterò e prometto, nel nome del bene comune, di
vigilare su quest'azione attraverso approfondimenti ulteriori anche
nel momento in cui venga fatta la nomina per capire, per avere in
visione, nei limiti concessi dai regolamenti, i
curriculum
in modo da poter capire e sperando di poter concludere con un
complimento all'attività di scelta. Ribadisco il concetto, il
termine di meritocrazia perché in ballo c'è un'importanza
estremamente strategica dell'Istituto zooprofilattico. Questo è
quanto, questo è il mio augurio e questa è la mia promessa.
