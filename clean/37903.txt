Classificazione
FINANZA REGIONALE E LOCALE
Partecipazioni azionarie regionali
GIUNTA REGIONALE



Oggetto del Consiglio n. 1550 del 4 novembre 2015 - Resoconto
OGGETTO N. 1550/XIV - Interpellanza: "Relazione del
Presidente della Regione sull'attività svolta da Vallée d'Aoste
Structure".
Président
- La parole au collègue Chatrian.
Chatrian (ALPE)
- Grazie Presidente.
L'anno scorso nel mese di luglio (il 16 luglio 2014) il
Presidente Rollandin non era presente perché aveva degli impegni
istituzionali a Roma e in quest'aula discutemmo la relazione, ai
sensi di una norma, sullo stato dell'arte di Vallée d'Aoste
Structure. Luglio 2014...indubbiamente discutemmo del bilancio
2013, perché poi altrimenti si discute di aria fritta...quindi,
conti alla mano, avevamo una relazione che era stata confezionata
dal Consiglio di amministrazione e dal suo Presidente. Ci fu una
discussione decisa, forte, un confronto serrato, volarono anche
parole ed espressioni pesanti, perché la società, questa società,
che è nata con una certa
mission
...cioè, più che è nata, vi
è stata l'integrazione nel 2004-2005 di tutta una serie di compiti
in più, cioè quelli di gestire, valorizzare, alienare, comprare e
utilizzare al meglio...cercare di riempire - passatemi il termine -
i locali, i capannoni industriali a vocazione industriale di
proprietà pubblica, di proprietà regionale,
mission
che nel
2005-2006 non era semplice. Ci fu una grande discussione in
Consiglio regionale dopo questa scelta di natura politica e la
politica decise di conferire tutti i beni che avevano una
destinazione di patrimonio industriale a questa società che era già
strutturata per poterli valorizzare meglio, utilizzarli meglio,
gestirli meglio, ma soprattutto aggredire quel mercato che...si
voleva comunque...come dire? dare delle opportunità di più al
sistema Valle d'Aosta.
Quel 16 luglio ci fu oltretutto una risoluzione presentata dai
gruppi di opposizione, che chiese al Consiglio tutto le dimissioni
del Consiglio di amministrazione. Il risultato fu positivo, nel
senso che questo Consiglio approvò la risoluzione che fu presentata
dai gruppi di opposizione e nei mesi successivi fu nominato un
nuovo Consiglio di amministrazione per gestire Vallée d'Aoste
Structure. L'allora Assessore Marquis ci presentò in maniera molto
- fu detto in quest'aula - amministrativa, giuridico-amministrativa
la situazione dicendo: "queste sono le criticità, ma questo è
quello che si sta facendo, ci sono delle difficoltà" e soprattutto
dalla parte dell'opposizione - avendo un altro ruolo, ci
mancherebbe - ci fu quasi un'alzata non dei toni, ma ci fu un
confronto serrato...ma alla fine cosa state mettendo in campo?
Quali sono le soluzioni che cercate di mettere in campo, quali sono
le azioni a livello di
marketing
che insieme a Finaosta,
insieme alla Presidenza, insieme anche alla
Chambre
state
mettendo in campo per poter utilizzare al meglio quello che è il
patrimonio pubblico, di proprietà pubblica e soprattutto quali sono
le azioni per ridimensionare...e uso il termine "ridimensionare",
io avevo utilizzato un altro vocabolo, dicendo il pareggio di
bilancio...ma quali erano le azioni da mettere in campo per quanto
meno tendere ad avere un pareggio di bilancio, perché diciamo
questo? Diciamo questo perché negli ultimi anni, indubbiamente,
tale società, che si occupa di gestione del patrimonio immobiliare
a destinazione industriale, ha avuto delle perdite di esercizio
pesantissime, che sono andate dai 2 milioni e 500, 2 milioni e 800,
2 milioni e 200...si sono avvicinate sovente ai 3 milioni di euro.
Successivamente c'è stato il cambio del Consiglio di
amministrazione, ma nel mentre avevamo chiesto all'Assessore
Marquis, ma soprattutto al Presidente della Regione - me ne ricordo
molto bene - di cercare di fare uno sforzo, se possibile, perché
sovente si discute della relazione sui risultati portati...diciamo
terminati dalla società in essere a novembre o a dicembre dell'anno
successivo, quando ormai quel rendiconto praticamente serve a nulla
e le dinamiche, soprattutto la velocità del mercato, e non solo,
fanno sì che questo Consiglio affronti tale tematica quando ormai
la partita è già diversa, è cambiata, è mutata e così fu, tant'è
vero che il collega Marquis cercò di velocizzare quel confronto e
portò già a luglio nel 2014 la discussione.
Non entro più di tanto nel merito della discussione. L'obiettivo
della nostra iniziativa, colleghi di maggioranza e collega Donzel,
è questo. Riteniamo fondamentale la centralità di questo Consiglio
regionale, ma crediamo veramente che essa possa servire, possa
essere utile e sia di buon auspicio per anche trovare delle
soluzioni ma soprattutto per fare il punto della situazione per poi
declinare il futuro prossimo e anche su questo dossier abbiamo una
norma che è scritta...come posso dire? bene, semplice, chiara, dove
le interpretazioni non esistono. La norma dice: "
il Presidente
della Regione, entro trenta giorni dall'approvazione del bilancio
della società, relaziona al Consiglio regionale sull'attività della
società e sull'attuazione dei programmi di cui al comma 1
",
praticamente cosa...non è che si porta in questo Consiglio il
bilancio, ma si porta in questo Consiglio la relazione trenta
giorni dopo l'approvazione del bilancio. L'obiettivo di
quest'iniziativa è chiedere al collega Donzel, dato che ci risulta
che Vallée d'Aoste Structure abbia approvato il bilancio nel
luglio, quindi quattro mesi orsono: "
quali sono le motivazioni
per le quali non ha ancora relazionato sull'attività svolta e se
non ritiene utile tale confronto vista la difficile situazione
societaria
". Al di là ancora dei numeri, al di là della perdita
di esercizio e al di là delle criticità, ascolteremo con attenzione
la risposta del Governo regionale. Grazie.
Presidente
- Grazie. La parola all'Assessore Donzel.
Donzel (PD-SIN.VDA
) - Grazie Presidente.
Caro collega, diciamo che alla fine del suo intervento mi sono
ritrovato nell'interpellanza, perché lei giustamente ha fatto un
po' un racconto, una narrazione di quella che è la sua visione
della società, nel merito l'interpellanza invece appunto chiedeva
una questione più di carattere tecnico. Come già il Presidente
stamattina, insomma, ha avuto un confronto con lei sulla questione
giuridica, vorrei semplicemente ricordare che la norma è chiara, ma
più norme si sono succedute negli anni e si sono sovrapposte: per
esempio, la norma che lei citava questa mattina del 2006 richiama
peraltro un'analoga attività...e riprende la norma precedente del
2004, ma a ribadire poi successivamente questa norma è una delibera
del 2007 del Consiglio regionale: la n. 2625 - che è stata appunto
presentata dall'allora Assessore alle attività produttive Leonardo
La Torre -, che fissò quelli che erano gli indirizzi strategici
della società.
Dal punto di vista dei contenuti, quindi non c'è assolutamente
nessun problema a presentare in aula questa relazione,
personalmente...in qualche modo è importante che ci sia questo
confronto sulla società e io convengo con lei su quanto ha detto:
che alle volte questo tipo di relazione arriva ovviamente quando si
è già nell'anno successivo e questo ritardo di questi mesi
sicuramente rende più difficile... Va però anche detto - e sarebbe
importante che tutto il Consiglio riflettesse su questo - che, dal
punto di vista normativo, si è aggiunta a queste norme la legge n.
8 del 2013, che ha previsto la questione del controllo analogo
delle società
in house
e con una delibera di quest'anno,
quella citata dal Presidente questa mattina: la n. 364 del 2015, è
stato previsto per queste società di produrre altresì, entro il 31
ottobre di ciascun anno, la bozza del POS (Programma Operativo
Strategico) e, entro il 31 ottobre di ciascun anno, anche il PEA
(Programma Esecutivo Annuale) e ogni anno due relazioni semestrali.
Adesso io non so se, da questo punto di vista, ci rendiamo conto di
dove stiamo andando, questa cosa deve essere tutta pubblicata ed è
assolutamente trasparente e accessibile. Probabilmente...chiediamo
ad una società di produrre una relazione annuale, due relazioni
semestrali e due programmi: uno operativo-strategico e uno
esecutivo annuale, forse dobbiamo anche provare, nell'ottica di una
semplificazione e di un dibattito che deve avvenire...io sono
d'accordo con lei su questo: non possiamo privare il Consiglio
regionale di un confronto su un tema così importante, rischiamo
però di parlare a luglio su dati consolidati dell'anno precedente e
di avere però già nel mese di giugno una relazione che invece ha
dei dati non consolidati dell'anno in corso, di avere poi al 31
ottobre un'ulteriore relazione con dati non consolidati, ma un po'
più appetibili nell'ottica che diceva lei, perché sono quelli che
ci interessano, ci dicono cosa frigge in pentola nell'anno che
corre, e poi ad avere appunto a fine ottobre queste due relazioni,
che sono assolutamente importanti, che sono quelle su cui
eventualmente si gioca la partita, spesso lei usa
quest'espressione, gliela rubo...perché è quella che dice: cosa si
va a fare l'anno prossimo? Piano esecutivo annuale? Dov'è che li
mettete i soldi? È il piano operativo strategico cioè che guarda,
traguarda un po' più in là, cioè traguarda sul triennio. Da questo
punto di vista, quindi io non escluderei una riflessione, anche per
metterci un po' d'ordine tra di noi, fermo restando l'impegno che
lei giustamente rivendica e fa bene a rivendicare di portare qui
questa riflessione, perché VdA Structure non è una società che
gestisce immobili, fa ben altra cosa: ci sono oltre 30 imprese che
operano all'interno di quegli stabilimenti e quegli stabilimenti
danno lavoro a 2.326 unità lavorative. Non è quindi solo una
questione di passare qui di tanto in tanto a dire: "dismettiamo un
bene, acquisiamone uno...voto del Consiglio regionale". È davvero
strategico, io ringrazio quelli che parlano del tema dell'industria
in una Valle d'Aosta che alle volte si dimentica che soltanto negli
impianti gestiti da VdA Structure trovano lavoro 2.326 unità, cioè
un'enormità e quindi ecco l'attenzione e la cura che bisogna avere
nel gestire questi beni.
La risposta quindi...adesso io non voglio entrare nel merito
delle sue legittime considerazioni, ma mi attengo alla richiesta.
Siamo assolutamente disponibili a portare in aula la relazione
annuale, diciamo che bisogna però fare una riflessione - questa la
rimando alla Commissione - di come raccordare anche queste leggi,
cioè la n. 8 del 2013 con la n. 10 del 2004, perché altrimenti
rischiamo di produrre una serie di documenti... Io immagino un
discorso serio, un dibattito approfondito sulla relazione annuale,
dopodiché si scopre che ad ottobre escono dei documenti che passano
attraverso il socio di riferimento, che è Finaosta, che producono
delle cose che io non so come e in che modo si possano...ma,
secondo me, si devono raccordare con il dibattito fatto in aula.
Proviamoci quindi a fare insieme questo ragionamento, invece di
magari semplicemente limitarci ai formalismi...un mese consegniamo
quella cosa lì, poi, adempiuto a questo dibattito in aula, gli
altri documenti seguono un altro iter. Proviamo a vedere se
riusciamo a raccordare queste due leggi, perché lei ha ragione: la
legge n. 8 del 2013 non esclude che si debbano adempiere le altre
cose, però francamente lei si renderà conto che si sovrappongono
dei documenti che nel caso in specie...le posso garantire che
quella azione, che peraltro abbiamo anche condotto insieme e che ha
portato al rinnovamento del Consiglio di amministrazione, ha
portato anche già dei segnali innovativi importanti che sarebbe
sbagliato non cogliere nell'anno in corso alla luce di un'idea di
quale possa essere lo sviluppo in corso di questa società.
L'atteggiamento del Governo quindi è quello di essere
disponibili a portare qui questo documento, ma l'invito è a cercare
di cogliere tutti insieme le modalità con cui raccordare queste
norme, che sono tutte assolutamente importanti: sia quella del
controllo analogo, sia questa che non ha perso il suo vigore,
quella del 2004 quando fu affidata a questa società
quest'importantissimo e io dico delicatissimo ruolo di promuovere
lo sviluppo industriale.
Fra l'altro, questo dibattito - mi permetto visto che il suo
interesse è andato un po' al di là solo della richiesta formale -
dovrà assolutamente integrarsi con quella che sarà la presentazione
a breve del nuovo piano di sviluppo industriale triennale. Vista
l'importanza anche di VdA Structure, quindi sono tutti documenti
che devono raccordarsi, devono parlarsi e deve esserci un confronto
aperto all'interno del Consiglio regionale.
Presidente
- La parola al collega Chatrian.
Chatrian (ALPE)
- Sì, grazie Presidente.
Sicuramente l'argomento, il tema è vasto e molto impattante, lo
ricordava bene il collega Donzel. Nelle premesse ho citato i ruoli,
la
mission
e cosa sta facendo Vallée d'Aoste Structure, che
non è solo quella eventualmente di alienare o acquistare degli
immobili a vocazione industriale, cogliamo l'occasione...noi ci
siamo sinceramente per riorganizzare...eventualmente se dobbiamo
rimodulare quelle che sono le normative, magari per non fare né dei
doppioni, né sprecare tempo...ma invece che ci sia una possibilità
di confronto vero su dei dati certi e soprattutto aggiornati,
perché col collega Donzel abbiamo fatto battaglie su questo tema in
questi quasi otto anni.
Io prima mi sono un po' allargato nelle premesse, ma per dire
quanto noi ci teniamo e quanto la situazione va affrontata, è
comunque anche delicata, non è solo legata alla vendita o non
vendita di un certo patrimonio. Durante l'ultima discussione che
abbiamo fatto insieme - e, come dicevo prima, i toni erano talmente
alti che abbiamo utilizzato delle parole forti -, e non me ne
voglia collega Donzel, ma proprio lei diceva: "siamo in queste
condizioni a Vallée d'Aoste Structure, siamo al compra oro per
tirare avanti, perché dobbiamo mantenere ancora una pletora di
persone in quelle funzioni piuttosto che creare sviluppo
industriale, piuttosto che...", non me ne voglia, ma stessa
considerazione per quello che per noi è la ciccia, la discussione è
nel merito, non sicuramente dal punto di vista giuridico,
naturalmente invece...sono sempre sue parole che prima delle
elezioni ci furono assunzioni di personale attraverso queste
società e che bisognava sistemare gli ultimi, i figli dei vari
aderenti di partito e procedere in questa direzione scellerata.
Stessa considerazione che abbiamo condiviso insieme in questi anni
quando nella discussione forte che abbiamo avuto nel luglio 2014 si
disse proprio - e queste sono sue parole, io le dissi prima, lei le
disse subito dopo -: "
adesso
- pensate bene -
si ricorre
alla vendita, però la vendita oggi ha il carattere di svendita
- un po' le parole che io ho utilizzato questa mattina per quanto
riguarda...stavamo parlando di Valle d'Aosta Structure in questo
dibattito -
perché se io vendo un bene pubblico in un momento in
cui c'è richiesta sul mercato, incasso una certa cifra, se io vado
a vendere adesso i capannoni industriali in un momento di crisi
totale economica...cioè me lo spiegate dove sta l'affare? Noi cioè
andiamo a svendere un bene pubblico, cioè il sacrificio dei
contribuenti valdostani, che hanno permesso alla Valle d'Aosta di
farsi un patrimonio; noi adesso, in un momento di mercato
bassissimo e disastroso, svendiamo. È una bella responsabilità
comunque perché un amministratore dovrebbe avere il buon senso di
capitalizzare gli sforzi dei contribuenti valdostani
". Leggo
questo perché io la penso come lei e la pensavamo come lei l'anno
scorso, ma la penso come lei questa mattina quando abbiamo
affrontato quel piano buttato comunque sul tavolo frettolosamente,
probabilmente per chiudere il cerchio del bilancio, perché il
ragionamento è lo stesso, se è una società partecipata o è comunque
l'ente pubblico per noi è lo stesso, ma, al di là di questi
passaggi, è per dire che, dal punto di vista giuridico, come ha
detto lei, il senso...come ha detto lei, la norma è chiara, non c'è
nessun problema. Bene, noi ci siamo, eventualmente andiamo ad
armonizzare meglio in finanziaria o successivamente,
des deux
l'une
, come diceva, il POR e il PEA sono sufficienti al
Consiglio per discutere o alle Commissioni...eventualmente
modifichiamo quella che è la relazione, l'importante è fare dei
confronti e delle discussioni che abbiano senso e su dati
soprattutto...
(interruzione di un Consigliere, fuori microfono)
...su dati comunque che possano aiutare il confronto e aiutare
la possibilità di trovare delle soluzioni. Grazie.
Presidente
- Grazie collega. Punto 24 all'ordine del
giorno.
