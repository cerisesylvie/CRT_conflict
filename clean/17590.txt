Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 134 del 9 novembre 1988 - Resoconto
OGGETTO N. 134/IX - RINVIO DELL'ESAME DELLA PROPOSTA
CONCERNENTE L'ADOZIONE DEL REGOLAMENTO PER L'ASSUNZIONE DEL
PERSONALE DELLA CASA DA GIOCO DI SAINT-VINCENT E LA COSTITUZIONE DI
UNA COMMISSIONE SPECIALE.
PRESIDENTE:
L'inserimento all'ordine del giorno di questo
oggetto fa seguito ad una richiesta della Direzione del personale
della Società SITAV, che leggo testualmente:
"Con la presente, la scrivente Società intende evidenziare lo
stato di disagio conseguente ai non definiti criteri di assunzione,
peraltro già discussi e di massima individuati nel corso della
passata legislatura dalla Commissione mista preposta, e composta,
per l'Amministrazione regionale dai Consiglieri Stévenin, Beneforti
e Baldassarre, e per la Società dal Direttore del personale, signor
Trentez.
Sarebbe opportuno riprendere tempestiva mente i lavori
interrotti con una nuova Commissione incaricata. Restiamo in
attesa...".
Facendo seguito a questa richiesta ho posto all'ordine del
giorno l'adozione del relativo provvedimento, che evidentemente va
assunto in una visione di continuità con la Commissione precedente;
ma lascio al Consiglio ogni determinazione di merito.
Do lettura della deliberazione in oggetto
IL CONSIGLIO REGIONALE
in applicazione del disposto dell'art. 13 del contratto
Regione-SITAV 16 febbraio 1978, n. 5099 di Rep.
DELIBERA
a) di costituire una Commissione speciale mista, composta da tre
Consiglieri regionali, con rappresentanza della minoranza, e dai
rappresentati della Società SITAV, designati dalla Società stessa,
con il compito di predisporre, per l'approvazione del Consiglio
regionale, d’intesa, sentite le Organizzazioni
Sindacali, una proposta di Regolamento per le assunzioni del
personale presso la Casa da Gioco di Saint-Vincent;
b) di nominare, quali componenti della predetta Commissione
speciale mista i Consiglieri
PRESIDENTE:
Ha chiesto la parola il Consigliere Milanesio,
ne ha facoltà.
MILANESIO (P.S.I.):
Poiché questo provvedimento non è
stato oggetto di accordo preventivo, chiedo che venga rinviato;
nello stesso tempo chiedo che il Consiglio valuti anche
l'opportunità di allargare la composizione di questa
Commissione.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (N.S.):
Io sono contrario al la proposta di
rinvio. La questione della Commissione che deve regolamentare le
assunzioni presso la Casa da Gioco è vecchissima: non è la prima
volta infatti che essa viene nominata, ma il regolamento tarda
drammaticamente ad essere varato. Ora che all'ordine del giorno c'è
la nomina della Commissione, un esponente della maggioranza ci
viene a dire: "Non ci siamo messi d'accordo ... bisogna allargare
la Commissione".
Io non credo che ci si debba mettere d'accordo perché ci sia un
rappresentante per ogni gruppo, altrimenti dovremmo fare una
Commissione di nove persone; credo invece che la Commissione sia
stata concepita perché possa funzionare in modo agile e snello, con
tre rappresentanti dell'Amministrazione regionale. Noi chiediamo
che essa si metta a lavorare, che vengano nominati i vari
rappresentanti in modo che al più presto si possa giungere ad una
regolamentazione delle assunzioni del personale della Casa da
Gioco. Mi sembra del tutto assurdo farci richiamare dalla SITAV
all'adozione di un regolamento ed al superamento delle attuali
difficoltà.
PRESIDENTE:
Ha chiesto la parola il Consigliere Milanesio;
ne ha facoltà.
MILANESIO (P.S.I.): Ho chiesto la parola per fornire una
precisazione, perché, come sempre, il Consigliere Riccarand prende
una parola per un'altra.
Io ho detto che la questione della Commissione non è stata
oggetto di accordo e non che non ci siamo messi d'accordo; non se
n'è proprio discusso. Ecco perché ho chiesto il rinvio ed ho
proposto di valutare la possibilità di ampliare la sua
composizione.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Poiché non mi sembra impossibile
raggiungere in tempi brevi un accordo sulla questione, chiedo che
al posto del rinvio si proceda ad una breve sospensione dei lavori
oppure si sposti l'argomento al termine dell'ordine del giorno, per
consentire, nel frattempo, di cercare un possibile accordo tra le
parti.
PRESIDENTE:
Se nessuno chiede la parola, pongo in
votazione ambedue le proposte, cominciando dalla richiesta di
rinvio formulata dal Consigliere Milanesio.
ESITO DELLA VOTAZIONE
Presenti: 32
Votanti: 27
Favorevoli: 26
Contrari: 1
Astenuti: 5 (Bajocco, Chenuil, Dolchi, Mafrica e Tonino)
Il Consiglio approva
IL CONSIGLIO RINVIA la trattazione della proposta.
PRESIDENTE:
A questo punto mi sembra del tutto inutile
mettere in votazione la proposta di sospensione dei lavori
presentata dal Consigliere Mafrica e pertanto diamo per acquisito
che debba essere considerate respinta.
