Classificazione
ASSISTENZA SANITARIA E OSPEDALIERA
Personale medico e paramedico



Oggetto del Consiglio n. 104 del 25 settembre 2013 - Resoconto
OGGETTO N. 104/XIV - Interrogazione: "Revoca del concorso
pubblico per l'assunzione a tempo indeterminato di tecnici di
radiologia".
Presidente -
Ha chiesto la parola, per la risposta da
parte del Governo, l'Assessore Fosson; ne ha la facoltà.
Fosson (UV)
- Sì, merci Président.
Per rispondere a questa domanda:
"per sapere quali siano
state le valutazioni e le esigenze a monte...e su quali basi sia
stata presa la decisione della revoca"
...ecco, le delibere sono
due: quella del 20 febbraio 2012, che prevedeva l'assunzione in
blocco a tempo indeterminato di otto tecnici di radiologia, e la
delibera dell'agosto 2013, che prevedeva un nuovo bando per
l'assunzione di quattro tecnici di radiologia. La valutazione può
essere soltanto assimilata a un errore di valutazione rispetto al
servizio, ecco; anche dal punto di vista tecnico, assumere di colpo
otto tecnici di radiologia vuol dire otto tecnici da introdurre, da
seguire, eccetera, per cui probabilmente il cambio di programma da
otto a quattro è inserito in questa logica. Volevo dire, appunto,
la valutazione è anche che questi altri quattro tecnici rispondono
alla scopertura della pianta organica e verranno assunti
sicuramente col piano di assunzioni dell'anno prossimo. Quello che
mi sento di dire tranquillamente è che quattro al posto di otto
tecnici di radiologia non incideranno sulle liste di attesa, in
particolare sulla senologia, perché il problema non è l'esecuzione
dell'esame, ma la lettura dell'esame. Poi, per quanto riguarda per
esempio l'ecografia mammaria, non necessita chiaramente di una
prestazione di un tecnico di radiologia, ma viene eseguita
direttamente dal medico; quindi è un disservizio e me ne dispiace,
ma non incide sicuramente con il buon funzionamento e con la
diminuzione delle liste d'attesa che è uno dei nostri impegni.
Grazie.
Presidente
- Scusate il problema tecnico. Ha chiesto la
parola la Consigliera Patrizia Morelli, per la replica; ne ha
facoltà.
Morelli (ALPE)
- Merci Président
.
Il nostro quesito è un quesito molto chiaro: chiedevamo le
giustificazioni per le quali era stata fatta una delibera che
prevedeva l'assunzione di otto tecnici di radiologia nel 2012.
Troviamo quanto meno curioso che, un anno dopo, venga
ridimensionata la necessità, addirittura dimezzata. Lei ci dice: "è
stato un semplice errore"...mi pare un errore alquanto grave!
Non siamo quindi soddisfatti della risposta riguardo alla
giustificazione per la quale lei ci dice: "con un semplice
errore...adesso viene corretta la delibera perché non sono più
necessari otto tecnici di radiologia". Pensiamo che le valutazioni
delle necessità organiche siano senz'altro studiate e valutate, e
quindi la sua risposta riguardo al ridimensionamento non ci
soddisfa, Assessore.
Presidente
- Grazie. Punto 16 all'ordine del giorno.
