Classificazione
CONSIGLIO REGIONALE
Attività consiliare d'aula



Oggetto del Consiglio n. 1318 del 24 giugno 2015 - Resoconto
OGGETTO N. 1318/XIV - Ordine dei lavori.
Presidente
- Sta finendo anche la riunione della III
Commissione. Punto 19 all'ordine del giorno...un momento. Per
mozione d'ordine? Prego collega.
Viérin L. (UVP) -
Merci Monsieur le Président.
Come ha sottolineato lei e come abbiamo modo di vedere, mancano
dei Consiglieri, perché è stata convocata la Commissione durante la
pausa pranzo o comunque prima dell'inizio dei lavori. Allora,
Presidente, questa che poniamo è una questione che non è nuova, che
è già stata posta nel passato, perché sempre si sono calendarizzate
le riunioni delle commissioni nei giorni in cui non c'era il
Consiglio Valle, ma non tanto per non voler ottimizzare i lavori,
ma perché bisogna dare la possibilità alle commissioni di svolgere
il proprio lavoro. Ora, noi non sappiamo che cosa stia succedendo
di là, ma vorremmo anche potervi partecipare a questo punto, perché
ci sono temi interessanti, audizioni della III Commissione...i
nostri colleghi stanno ponendo dei quesiti utili allo svolgimento
del loro ruolo di Consigliere regionale e in contemporanea si
svolge anche la seduta del Consiglio. Allora, o proponiamo di
sdoppiare quest'organo e parallelamente di fare le riunioni di
commissione e le riunioni del Consiglio Valle, che potrebbe anche
essere una proposta, o, per quanto ci riguarda, diventa difficile
dare la possibilità ai Consiglieri di espletare il loro mandato.
Bisogna fare le riunioni di commissione con il
timer
e con
la possibilità di far finire le domande quando il Consiglio inizia
di nuovo.
Allora, noi poniamo questa questione che è di competenza del
Consiglio affinché lo svolgimento dei lavori sia calendarizzato in
modo diverso. Tra l'altro, esistevano anche delle manifestazioni,
delle commemorazioni in pausa pranzo, alcuni Consiglieri volevano
prendervi parte e non ci hanno potuto andare proprio perché c'erano
i lavori di commissione. Allora, non ci sembra corretto, non
vorremmo sempre essere quelli che vogliono mettere i puntini sulle
"i" o puntualizzare sempre le solite cose, però non ci pare
corretto organizzare in questo modo i lavori. Grazie.
Presidente -
Ricordo solo che i vari Presidenti delle
commissioni organizzano i lavori assieme ai loro componenti. Sarà
comunque oggetto della prossima Capigruppo affrontare la questione
e, se si deciderà in questo senso, faremo una lettera a tutti i
componenti come ai loro Presidenti di commissione. La parola al
collega Laurent Viérin.
Viérin L. (UVP) -
Sì, per ringraziare il Presidente.
Solo per capire se l'indirizzo è di fare le commissioni quando
non c'è il Consiglio o se...perché delle due cose l'una, cioè non è
che dobbiamo decidere molte cose. Se si decide come, se non abbiamo
capito male, era stato nel passato sempre calendarizzato, ossia che
nei giorni di Consiglio non c'è la convocazione delle
commissioni...perché potremmo anche rivedere il calendario, nel
senso che...
(interruzione di un Consigliere, fuori microfono)
...sì, magari per pareri d'urgenza o per...però può anche
essere...spesso si stravolgono i lavori dicendo che si anticipa
alle tre...cioè il giorno in cui c'è Consiglio c'è l'adunanza del
Consiglio. Se la regola com'è sempre stata più o meno...diciamo che
quella che ci si era dati nel passato e che è diventata prassi era
quella di non convocare commissioni soprattutto con temi di
approfondimento nei giorni di Consiglio, al di là di rare eccezioni
o comunque di momenti di urgenza in cui ci sono delle commissioni
lampo solo dal punto di vista tecnico, che si devono riunire per
pareri. Era solo semplicemente una sollecitazione che poi è anche
una sollecitazione per il Governo, perché immaginiamo che in
commissione non è che ci sono solo i Consiglieri, ma spesso ci sono
delle audizioni che coinvolgono gli Assessori e quindi questo non
dà la possibilità al Consiglio di lavorare in modo ottimale.
Grazie.
Presidente -
La parola al collega Donzel.
Donzel (PD-SIN.VDA) -
Grazie Presidente.
Condivido la necessità di far funzionare bene e di far lavorare
le commissioni. Va detto però che spesso era interesse di tutti,
quando c'era la cosiddetta "nomina del relatore", un po' un atto
burocratico di brevi minuti, fare queste riunioni, quindi non
facciamoci tutti del male, perché alle volte fa comodo a tutti che
ci sia la riunione, a volte non fa comodo, di solito vengono
concordate. Laddove c'è una forzatura della maggioranza che impone
ai colleghi di minoranza riunioni e le calendarizza di forza, è
giusto venire in Consiglio regionale a reclamare se c'è una
forzatura nei tempi e nei modi di lavoro; laddove...probabilmente
in questo periodo ci sono delle scollature, cioè si forzano, si
chiedono tantissime audizioni, si chiedono tantissime cose, è
chiaro che tutti poi cadono in una trappola di calendarizzazioni
strane! Torniamo quindi al buon senso generale, che fa far sì che
le commissioni siano convocate quando c'è la possibilità di
svolgere con serenità il lavoro. È chiaro che a ridosso del
Consiglio regionale mai, neanche in passato, si sono fatte normali
commissioni. Si fa la nomina del relatore, la rapida votazione di
un provvedimento che è stato discusso in altra sede. È chiaro che
questo vuol dire che il giorno dopo il Consiglio si è di nuovo
convocati in commissione, se c'è del lavoro da fare, questo però è
il dovere di ogni Consigliere. Da questo punto di vista, quindi
bisogna organizzarsi con più attenzione perché appunto è interesse
di tutti che gli argomenti siano sviscerati con correttezza, ma non
facciamoci del male mettendo regole ferme del tipo: "non si
convocano mai le riunioni in quella data "x" o "y"", perché poi
alle volte c'è proprio bisogno nell'interesse di tutti, maggioranza
e minoranza, di avere una riunione in quel periodo.
Presidente -
Sempre per mozione d'ordine, collega? La
parola al collega Viérin Laurent.
Viérin L. (UVP) -
Sì, ringraziamo il collega Donzel per
le precisazioni a nome...non abbiamo capito bene...volevo solo
precisare al Presidente effettivo...
Presidente
- Per cortesia...
Viérin L. (UVP) -
...che, come il Presidente avrà colto,
probabilmente non ci siamo espressi bene, una cosa sono i pareri,
una cosa è convocare una commissione con degli approfondimenti
importanti. Forse non è stato colto che c'erano delle audizioni che
avrebbero potuto protrarsi come no e, quando ci sono delle
audizioni, potrebbero scaturire delle discussioni interessanti
sugli argomenti in oggetto. Ora, affinché non sia travisato, perché
in questo periodo c'è sempre l'esegesi del pensiero altrui, noi
vogliamo semplicemente che siano fissate delle regole - ripetiamo:
spesso c'è la possibilità solo per un parere lampo o per questioni
urgenti di farla - in modo da evitare nei giorni di Consiglio gli
approfondimenti tematici - approfondimenti che, al di là dei membri
della commissione, potrebbero essere interessanti anche per gli
altri Consiglieri -, che potrebbero protrarsi anche oltre il tempo
che ci si fissa, perché diventa difficile mettere degli argomenti
ad orologeria. Gli argomenti, quando vengono sviscerati, possono
anche durare delle ore, e lo sappiamo.
L'invito quindi che non tutti probabilmente hanno colto era
semplicemente di chiedere l'organizzazione dei lavori, poi non so
chi si faccia male o chi non si faccia male, poi questo lo vedremo.
Era semplicemente per segnalare questa cosa al Presidente e siamo
felici che abbia accolto il nostro invito, al di là di tutte le
altre interpretazioni, e che effettivamente per il futuro ci sia
quest'impegno e noi lo ringraziamo per questo.
Presidente -
La parola al collega Chatrian.
Chatrian (ALPE) -
Sì, grazie Presidente.
Confermo la disponibilità del nostro gruppo comunque a
partecipare alle commissioni durante la pausa del Consiglio
urgenti, necessarie per dieci minuti di un parere o per la
convocazione...per un relatore su una legge. Oggi l'incontro che è
stato calendarizzato alle 14,30 era su un dossier pesante,
importante, dove diversi colleghi del nostro gruppo hanno
partecipato e non abbiamo potuto avere quella tranquillità di
terminare per affrontare nel merito e nella forma un dossier che
più volte è stato oggetto di discussioni in quest'aula e
l'Assessore Baccega ci ha dato la possibilità, con l'ingegner
Rocco, di approfondire in parte, non ancora del tutto, la
situazione della frana di La Saxe: il fatto che il
bypass
ad
oggi è stato congelato e non si farà...avremmo gradito avere altre
informazioni, ma la convocazione del Consiglio comunque era alle
15,30 e quindi in parte abbiamo avuto delle risposte dall'ingegner
Rocco, non tutte, perché indubbiamente il Consiglio era stato
convocato. Mi riallaccio alle parole del collega Viérin e su temi
così importanti gradiremmo avere a disposizione del tempo per poter
approfondire e avere tutte le informazioni che riteniamo utili non
solo a noi, ma alla collettività tutta.
Presidente -
Ribadisco quello che ho poc'anzi dichiarato,
credo che questo sia un argomento che vada affrontato per una
correttezza verso tutti e lo affronteremo alla prima Capigruppo,
prendendo quell'invito che ci fu tempo fa in merito a
quest'oggetto, cioè delle convocazione delle commissioni e lì
prenderemo una linea in modo che dal prossimo Consiglio abbiamo
un'impostazione che sia definita dai Capigruppo. Grazie. Punto 19
all'ordine del giorno.
