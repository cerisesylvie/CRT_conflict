Classificazione
ASSISTENZA SANITARIA E OSPEDALIERA
Servizio di emergenza sanitaria (118)
TRASPORTI E VIABILITÀ
Trasporti



Oggetto del Consiglio n. 1052 del 25 febbraio 2015 - Resoconto
OGGETTO N. 1052/XIV - Approvazione di risoluzione: "Impegno
per la risoluzione della problematica concernente l'utilizzo del
telepass sulla tratta autostradale valdostana da parte degli
automezzi di soccorso".
Presidente -
Adesso possiamo procedere alla votazione
sull'iscrizione della mozione presentata dalle forze di
opposizione. La votazione è aperta. Prego i colleghi di votare
l'iscrizione. Grazie colleghi. La votazione è chiusa.
Presenti: 34
Votanti: 34
Favorevoli: 34
Il Consiglio approva all'unanimità l'iscrizione.
Esaminiamo subito il punto appena iscritto, che è quello che ha
letto poc'anzi il collega Segretario. La parola al collega
Bertschy.
Bertschy (UVP) -
Grazie Presidente. Grazie per
l'iscrizione in via d'urgenza della risoluzione, grazie ai gruppi,
e grazie anche al Consiglio, che ha permesso, nonostante il limite
del tempo massimo, di poter iscrivere questa risoluzione, segno di
sensibilità di tutti per un problema che investe le organizzazioni
di soccorso a livello nazionale e, a ricaduta, le nostre
organizzazioni a livello regionale.
Il tema è quello dei
telepass
, che sono stati, per una
decisione unilaterale da parte della Società Autostrade, tolti alle
organizzazioni di volontariato. Questa scelta crea dei problemi
importanti per la gestione del trasporto di soccorso e per quello
delle persone inferme, e crea anche delle difficoltà a coloro che
operano all'interno delle organizzazioni. In Valle d'Aosta il
problema è ancora maggiore, perché è noto a tutti ormai che la
statale, nel caso si scelga questo tragitto, è un percorso che,
oltre ad essere difficile, lento e pericoloso, comporta anche, per
chi dev'essere trasportato, sicuramente un viaggio di pessima
qualità.
Sappiamo che ci sono stati dei contatti soprattutto con
l'Assessore e con il Presidente nelle sue funzioni di Prefetto,
sappiamo che l'argomento ha una ricaduta che non è solo di tipo
regionale, e per fortuna in questo caso abbiamo degli esponenti
all'interno dei CdA della due società che possono provare a fare
qualche cosa per realizzare delle soluzioni tampone, in attesa di
una soluzione definitiva che deve trovare spazio anche all'interno
di una definizione del Codice della strada e di valutazioni
differenti. Vorremmo però che oggi il Consiglio regionale prendesse
atto di questo problema che ha ricadute importanti sulla comunità,
sui nostri cittadini, e su chi opera, appunto, all'interno di
queste organizzazioni di soccorso. Crediamo che un impegno del
Governo al riguardo, con un impegno della commissione competente
(una scelta da fare potrebbe essere quella della V e della II
riunite), con un impegno soprattutto insieme a chi opera
all'interno dei CdA e con i nostri Parlamentari, possa essere utile
per dare quanto meno una forza e un segnale di attenzione a chi si
trova, oggi, in queste difficoltà e con queste criticità.
Grazie.
Presidente
- Grazie collega. Qualcuno chiede la parola?
Chiudiamo quindi la discussione generale. Per la replica da parte
della Giunta, la parola al Presidente della Regione.
Rollandin (UV) -
Rispetto a questa tematica, che è stata
affrontata, come il collega ricorderà, anche in precedenti incontri
in cui avevamo avuto l'occasione di parlarne, voglio solo
sottolineare che già dal settembre 2014 avevamo segnalato che stava
emergendo questa questione. Il 23 gennaio scorso abbiamo visto con
l'Assessore...
"ad attivare la Federazione e l'USL per
individuare le soluzioni idonee a risolvere, atteso che la
circolare del Ministro Lupi, trasmessa alla Federazione in allegato
alla lettera, chiarisce, come previsto dal Codice della strada
- questo lo dico solo a chiarimento -
che le ambulanze delle
associazioni di volontariato del soccorso continuano a transitare
gratuitamente in autostrada per il soccorso e il trasporto di
emergenza".
..quindi questa è, ad oggi, la situazione.
Per quanto riguarda il trasporto malati non in emergenza - e
questa è la differenza - può esserci il pagamento del pedaggio
quando il trasporto prevede il pagamento del servizio, cioè il
rimborso a fattura, vale a dire se c'è un trasporto da A a B che
viene pagato, allora per questo trasporto è invece previsto il
pagamento. Se è a titolo gratuito e per fini istituzionali, quindi
se è non nella prima ipotesi, ma nella seconda, se questo è fatto
per fini istituzionali e non per la partecipazione ad eventi o gare
sportive - cioè se fai venire l'ambulanza che va giù per una gara
non è per trasporto malati, qui devi giustificare e pagare - il
trasporto è esente dal pedaggio, quindi per trasporti a fini
istituzionali, come ho detto prima. È vero che vi è un
appesantimento burocratico, sia per avere il
telepass
che
per autocertificare i transiti, ma è prevista anche la gratuità dei
canoni
telepass
e
viacard.
La circolare del Ministro
è di settembre 2014 e i
telepass
esenti sono disattivati dal
1° gennaio, ma né la Federazione, né le singole associazioni pare
abbiano avviato per tempo la procedura per avere i
telepass
previsti da quella circolare.
Sotto questo profilo voglio solo sottolineare che su questo tema
non c'è competenza prefettizia, ne parliamo in termini di organo
politico, ma non prefettizio; voglio solo sottolinearlo, perché non
vorrei che ci fossero equivoci, non so se sono stato chiaro...
Quindi, ad oggi, la difficoltà sostanziale è nell'appesantimento
burocratico della giustificazione, cioè io devo rendicontare che
cosa ho fatto per quel viaggio lì. Però volevo solo spiegare qual è
la situazione ad oggi, in modo che non ci siano equivoci sul fatto
del pagamento dei transiti; tutti i transiti in ambulanza sono
gratuiti, già adesso, e quindi con
telepass
gratuito. Poi
possiamo sempre migliorare con questo sistema, però il resto è già
così...solo per correttezza di informazione, in modo che non ci
siano dubbi. Per chi vuole, qui ci sono le copie delle
lettere...ecco, purtroppo hanno disattivato dal 1° di gennaio ma
non si è nuovamente attivato, e quindi non c'è stata questa
operazione che era prevista. Grazie.
Presidente
- La parola al collega Bertschy.
Bertschy (UVP) -
Io non vorrei entrare in altri tipi di
dinamiche, perché poi ne abbiamo parlato parecchio
dell'organizzazione del soccorso, ma credo che se hanno segnalato
in maniera così importante il problema qualche cosa ci sia ancora
da chiarire...no, ma lei probabilmente ha delle sue comunicazioni,
noi ne abbiamo altre, le cose che dice sono corrette com'è corretto
che ci sono ad oggi dei problemi per gestire questo nuovo
provvedimento.
Quello che credo sia utile osservare è che tutto questo crea
comunque degli appesantimenti burocratici, soprattutto delle
difficoltà alle persone, perché, al di là delle questioni, tutti
noi abbiamo avuto modo di utilizzare le organizzazioni di
volontariato per trasportare, in occasione di problemi, i nostri
anziani, le persone a noi care, e se tutto questo si deve poi
trasformare in difficoltà operative...ma ripeto: attraverso un
confronto in commissione probabilmente capiremo se è un falso
problema o se è un vero problema; visto che ce l'hanno segnalato
come un problema, noi riteniamo importante che vada fatto
osservare. Quello che diciamo anche è che, in un'occasione come
questa, visto che siamo appunto soci di queste autostrade (che, tra
l'altro, ci danno un sacco di problemi), in attesa di una
definizione della problematica sarebbe un
beau geste
da
parte loro trovare una soluzione temporanea al passaggio.
Presidente, se fossi convinto di tutto quello che mi ha detto
non direi queste cose, probabilmente mi sbaglio, vedremo poi in
commissione se è tutto così semplice come viene rappresentato o se
ci sono altre difficoltà, ma ripeto: un
beau geste
, magari
per qualche mese un
telepass
gratuito a tutti, li facciamo
passare e non creiamo dei problemi...ma se è già così, è una cosa
che non serve.
Presidente -
La parola al Presidente della Regione.
Rollandin (UV) -
Sì, grazie Presidente.
Vorrei solo chiedere la cortesia di togliere, nella parte del
deliberato, la dicitura:
"anche nelle funzioni prefettizie"
,
perché non esiste. Per il resto, accettiamo di andare nella
direzione che è stata sottolineata, per fugare eventuali dubbi e
per meglio chiarire alcune situazioni, in modo che tutti siano
convinti di quello che avviene, però io ho voluto sottolineare cosa
succede adesso, onde capire che non ci sono, ad oggi,
appesantimenti per chi ritira il
telepass
che è gratuito,
quindi fa i viaggi sanitari che sono previsti e viaggia
gratuitamente. È comunque bene fare un ulteriore approfondimento in
commissione, e quindi accettiamo questa sollecitazione.
Presidente
- Grazie Presidente. Voteremo quindi l'atto
con l'emendamento che toglie la dicitura:
"anche nelle funzioni
prefettizie"
nella parte deliberativa. Poniamo in votazione
l'atto così emendato. La votazione è aperta. Prego, colleghi.
Votazione chiusa.
Presenti: 33
Votanti: 33
Favorevoli: 33
Il Consiglio approva all'unanimità.
Grazie colleghi. Con questa ultima votazione si chiudono i
lavori di questa sessione del Consiglio regionale.
---
L'adunanza termina alle ore 18,37.
