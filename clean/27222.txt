Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 320 del 17 dicembre 1971 - Resoconto
OGGETTO N. 320/71 - Comunicazione del Presidente del
Consiglio.
Fosson (U.V.)
- Nell'attesa che arrivi l'Assessore al
Turismo, per esaminare ancora... voglio, approfitto per precisare
quanto avevo affermato stamattina in proposito dell'Associazione
Calcio Aosta.
Siccome ho fatto rintracciare tutti i documenti, effettivamente,
si vede che la memoria non mi ha tradito, e allora non a titolo
polemico, certamente, ma solo perché i Consiglieri ne siano edotti
e praticamente in seno alla Commissione possano tener presente
anche queste cose, per quello che dovrà decidere, quello che
abbiamo deciso stamattina, effettivamente la sanatoria è avvenuta
nel 1958, io vi leggo soltanto alcuni passaggi di lettere
dell'Associazione Aosta e di delibere fatte dal Consiglio regionale
in maniera che tutti siate edotti anche quelli che non
partecipavano al Consiglio regionale di allora.
C'era una domanda in data 8 maggio 1958, da parte dell'Unione
Sportiva Aosta dove si diceva: "allegando la situazione debitoria -
leggo il passaggio che interessa - si propone che, tenuto conto
dell'economia e degli sconti realizzabili, tale situazione 
possa essere sanata con una fideiussione di cinque milioni da parte
dell'Amministrazione Comunale sui contributi annui che il Consiglio
Comunale potrebbe deliberare a favore della Società, identica
somma, una tantum potrebbe essere concesso dall'Amministrazione
regionale. Con questi contributi, l'Unione sportiva Aosta si
impegna di liquidare i debiti inderogabili a tutt'oggi, tutta la
sanatoria che c'era da fare in quel momento, s'impegnerà di
proseguire l'attività agonistica... in proporzione dei contributi
stessi".
A un certo momento si è deliberato e il Consiglio regionale,
prima la Giunta ha fatto una delibera d'urgenza il 23.5.1958, e
prendendo in esame le passività dell'Aosta, dice: "tendente ad
ottenere la concessione di un contributo regionale straordinario
per il risanamento del bilancio sociale dell'Unione sportiva
stessa, gravata da rilevanti passività arretrate e via dicendo,
rileva inoltre che la predetta società sarebbe in grado di
sollevarsi dall'attuale situazione debitoria nel caso in cui
l'Amministrazione regionale addivenisse all'urgente concessione di
un contributo straordinario una tantum di lire 5.000.000, dovendo
l'Unione sportiva provvedere a rilevanti spese, quindi si delibera
di approvare la concessione e la liquidazione a favore dell'Unione
Sportiva di un contributo straordinario, una tantum di 5.000.000
nelle spese di risanamento della situazione finanziaria dell'Unione
Sportiva stessa.
Il Consiglio comunale ha fatto la stessa cosa e ha deliberato di
dare un milione all'anno per cinque anni, invece di dare il
contributo normale che dava all'Associazione Sportiva Aosta,
bisogna che trovi quella del Comune di Aosta e poi praticamente si
è continuato a dare i contributi normali oltre a quelli dati nel
1962, è questa forse che ha tratto in inganno il Consigliere
Germano. Nel 1962, l'Associazione Sportiva Aosta, dopo che aveva
risanato quella volta con i cinque milioni del Comune e i cinque
milioni dell'Amministrazione regionale, il Comune ha poi deciso di
dare e qui bisogna che cerchi la delibera un momento, il Comune ha
deciso di dare per cinque anni di seguito un milione all'anno,
mentre dava un contributo di 500.00 lire, ha deciso di dare
1.000.000 all'anno, più il campo gratuito e via dicendo. Nel 1962
l'Associazione Sportiva Aosta è ritornata alla carica dicendo che
aveva di nuovo una situazione debitoria e che se per caso si
sarebbe sanato questa situazione debitoria non avrebbe più avuto
bisogno di chiedere e qui c'è una delibera di Giunta che, esaminato
attentamente la situazione finanziaria dell'Unione Sportiva sezione
calcio di Aosta, non può adottare in base alle norme vigenti i
provvedimenti prospettati nelle soluzioni proposte ai fini del
pagamento delle passività della predetta società sportiva, e quindi
delibera di dare nove milioni. Non è invece possibile intervenire
ulteriormente per il pagamento delle passività arretrate della
predetta società sportiva tenuto presente che da una parte di
questa Amministrazione regionale e di codesto Comune durante la
stagione calcistica '57-'58 sono stati già concessi in via
eccezionale contributi straordinari per il risanamento della
situazione finanziaria alla predetta società sportiva con l'intesa
che non si dovessero più contrarre debiti da parte della società
stessa e questa è una delibera del 5 settembre 1962, presente
l'Assessore Chantel e tutto.
Ma dov'è la delibera del Comune? Non la trovo...
Allora il punto 17 lo teniamo ancora in sospeso e sul 18 e 19
relaziona l'Assessore Chantel, invece dell'Assessore Milanesio,
allora punto 18.
