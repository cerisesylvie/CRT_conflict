Classificazione
SPORT E TEMPO LIBERO
Sport invernali



Oggetto del Consiglio n. 1608 del 8 giugno 2022 - Resoconto
OGGETTO N. 1608/XVI - Interpellanza: "Preparazione,
attraverso attività di stoccaggio della neve, di un anello per la
pratica dello sci di fondo nei pressi dell'arrivo della Coppa del
Mondo di sci alpino nel comprensorio di Cervinia".
Bertin (Presidente) -
Punto n. 30. Illustra
l'interpellanza il consigliere Brunod.
Brunod (LEGA VDA) -
Parliamo ancora di
snowfarming
, ma rispetto a prima, quando si era toccato un
po' il tema ambientale e un po' il lato prettamente turistico
sportivo, questa volta parliamo in modo specifico per quanto
riguarda l'aspetto sportivo.
Preso atto che nel prossimo autunno sono state ufficializzate le
date della Coppa del mondo di sci alpino e nei giorni 29 e 30
ottobre e 5 e 6 novembre si svolgeranno nel comprensorio di
Cervinia due discese libere maschili e due discese libere
femminili, "Matterhorn-Cervino, World Cup Ice", abbiamo appreso
dagli organi di stampa che nei primi giorni di maggio sono iniziate
le operazioni di snowfarming, cioè la tecnica per la conservazione
della neve con tecniche particolari.
Considerato che quest'importante evento a livello internazionale
non sarà una manifestazione
spot
, ma sarà un appuntamento
fisso nel calendario della Coppa del mondo, che consentirà un avvio
anticipato della stagione agonistica, dando quindi maggiore
continuità alle competizioni dopo l'apertura di Sölden; tenendo
conto che lo stoccaggio della neve nei pressi della stazione di
arrivo della competizione, cioè Cime Bianche Laghi a 2800 metri di
quota, attraverso la tecnica dello snowfarming, nel caso ci possano
essere le condizioni potrebbe andare a beneficio anche degli atleti
del Centro sportivo Esercito di Courmayeur, degli atleti
dell'ASIVA, degli sci club e di numerosi appassionati dello sci
nordico e
biathlon
, per un'ottimale e performante
preparazione in vista della stagione agonistica invernale; si
interpella l'Assessore competente per conoscere se vi sia
l'intenzione di fare delle valutazioni e considerazioni, al fine di
prevedere nelle future attività di stoccaggio della neve anche una
parte aggiuntiva da destinare alla preparazione di un anello per la
pratica dello sci nordico e biathlon nei pressi della zona di
arrivo della competizione di Coppa del mondo.
Presidente -
Risponde l'assessore Bertschy.
Bertschy
(
AV-VdA Unie) -
Rispondo per una parte di
competenza, poi sono sempre iniziative che hanno una certa
trasversalità, in collaborazione con il collega Guichardaz.
Rispetto alla domanda, io le dico subito che per quest'anno la
concentrazione delle forze, delle risorse economiche e delle
risorse umane, è completamente dedicata a cercare di centrare
l'obiettivo nel migliore dei modi, che è quello di fare una prima
edizione della Coppa del mondo nella maniera migliore possibile.
Ancora pochi giorni fa, in un sopralluogo da parte della FIS, è
stato chiesto di rendere più ampia la zona dell'arrivo, quindi ci
sono in questo momento alcuni aspetti ancora a livello
organizzativo che vengono definiti mano a mano che si avvicina
l'appuntamento.
Rispetto alla richiesta, se vi sia intenzione di valutare questo
aspetto: sì, magari per il futuro, facendo dei ragionamenti una
volta che avremo fatto la prima esperienza e valutato tutto quanto
ci sarà da valutare. Però in questo momento non ci sentiamo di
affrontare anche quest'aspetto, perché c'è tantissimo lavoro da
fare ed è su quello che si deve cercare di fare il meglio. Poi,
come tutti sappiamo, il vicepresidente del comitato è Marco Mosso,
che è anche il presidente dell'ASIVA, che quindi ha credo un
interesse generale a fare in modo che poi i buoni investimenti
possano essere utilizzati anche in più progetti.
Noi quest'anno, rispetto allo
snowfarming
, invece
dobbiamo cominciare a pensare cosa succederà rispetto al lavoro che
si sta facendo a Bionaz, dove c'è una prima iniziativa che è
decollata e che può essere un utile test di prova per fare le prime
valutazioni su questo progetto, del quale abbiamo parlato molto e
finalmente si può cominciare a ragionare insieme. Portare degli
anelli di fondo in quota è un'idea che alcune società già stanno
sviluppando, che ovviamente appartiene a quello che pochi minuti fa
si stava discutendo: abbiamo necessità di dare a tutti delle
opportunità, sia di allenamento che di sport, quindi bisogna
cercare di ottimizzare i costi generali e dare la migliore
organizzazione anche ai servizi che possiamo concentrare in alcuni
luoghi e in alcuni posti.
Presidente -
Per replica il consigliere Brunod.
Brunod (LEGA VDA) -
Grazie Assessore. Ovviamente, come
infatti c'era scritto in fondo all'interpellanza, di prevedere
nelle future attività di stoccaggio, era ovvio che non parlavamo di
questa stagione, perché sono iniziate a maggio e oramai sappiamo
che la neve stoccata deve avere priorità per la Coppa del mondo.
Quando si parla di
snowfarming
si parla di stoccaggio di un
anno per l'altro, quindi è ovvio che stiamo parlando se ci siano le
possibilità e le condizioni per l'autunno 2023.
Sicuramente sarà un'attività molto importante, come ha detto
anche lei. Vedremo come andrà la sperimentazione di Bionaz con
questo primo snowfarming, dove credo che vorranno allestire un
tracciato di circa un chilometro. Sicuramente in futuro avere in
parallelo altre due o tre località, magari anche a quote
differenziate, non sarebbe male, perché non siamo più così certi di
avere delle garanzie di innevamento in certi periodi dell'anno,
quindi lo snowfarming potrebbe garantire a tutti gli atleti, più
agonisti e meno agonisti, di praticare queste discipline che sono
molto importanti per la nostra regione. Siamo contenti che ci sia
attenzione su questa materia.
