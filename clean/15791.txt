Classificazione
CACCIA E PESCA


Resoconto integrale del dibattito dell'aula
Oggetto del Consiglio n. 2094 del 24 luglio 1996 - Resoconto
SEDUTA POMERIDIANA DEL 25 LUGLIO 1996
OGGETTO N. 2094/X Disegno di legge: "Modificazioni alla legge
regionale 27 agosto 1994, n. 64 (Norme per la tutela e la gestione
della fauna selvatica e per la disciplina dell'attività
venatoria)".
Articolo 1 (Modificazioni all'articolo 5)
1. La lett. g) del comma 3 dell'articolo 5 della legge regionale
27 agosto 1994, n. 64 (Norme per la tutela e la gestione della
fauna selvatica e per la disciplina dell'attività venatoria) è
sostituita dalla seguente:
"g) i criteri per la distribuzione dei cacciatori nei
comprensori alpini di caccia, nonché quelli per l'ammissione dei
cacciatori non residenti nella regione;".
2. La lett. h) del comma 3 dell'articolo 5 della legge regionale
64/1994 è sostituita dalla seguente:
"h) i criteri per l'istituzione dei comprensori alpini di caccia
e per il loro funzionamento;".
3. La lett. i) del comma 3 dell'articolo 5 della legge regionale
64/1994 è sostituita dalla seguente:
"i) i criteri per l'introduzione di fauna selvatica a scopo di
ripopolamento e reintroduzione."
Articolo 2 (Modificazioni all'articolo 8)
1. Dopo il comma 1 dell'articolo 8 della legge regionale 64/1994
è inserito il seguente:
"1 bis. Le attività di cui al comma 1 non possono essere svolte
nelle aree interessate dai censimenti estivi dell'avifauna alpina
indicate dalla struttura regionale competente in materia di fauna
selvatica."
2. Il comma 2 dell'articolo 8 della legge regionale 64/1994 è
sostituito dal seguente:
"2. La Giunta regionale, in attuazione del piano regionale
faunistico-venatorio di cui all'articolo 5, istituisce le aree in
cui sono permessi durante l'anno l'addestramento, l'allenamento e
le gare dei cani da caccia."
3. Il comma 3 dell'articolo 8 della legge regionale 64/1994 è
sostituito dal seguente:
"3. La deliberazione contenente la proposta di individuazione
delle aree di cui al comma 2 viene trasmessa ai comuni interessati
per l'affissione all'albo pretorio e pubblicizzata mediante
l'affissione di manifesti."
4. Il comma 6 dell'articolo 8 della legge regionale 64/1994 è
sostituito dal seguente:
"6. Le aree di cui al comma 2 sono istituite per una durata di
cinque anni ed alla scadenza può procedersi al loro rinnovo."
Articolo 3 (Modificazioni all'articolo 11)
1. L'articolo 11 della legge regionale 64/1994 è sostituito dal
seguente:
"Articolo 11
(Comprensori alpini di caccia)
1. Il territorio agro-silvo-pastorale della Regione Valle
d'Aosta, con esclusione delle zone previste all'articolo 7, è
provvisoriamente costituito in un unico comprensorio alpino di
caccia.
2. La Giunta regionale, sentiti il Comitato regionale per la
gestione venatoria e la Consulta faunistica regionale, istituisce i
comprensori alpini di caccia nei quali si dà luogo ad una
pianificazione faunistico-venatoria più rispondente a particolari
esigenze di riequilibrio del rapporto territorio - pressione
venatoria - popolazione faunistica secondo i criteri di cui
all'articolo 5, comma 3, lett. h)."
Articolo 4 (Modificazioni all'articolo 14)
1. Il comma 2 dell'articolo 14 della legge regionale 64/1994 è
sostituito dal seguente:
"2. La Consulta faunistica regionale è così composta:
a) l'Assessore all'agricoltura, forestazione e risorse naturali,
o un consigliere regionale suo delegato, con funzioni di
presidente;
b) il dirigente della struttura regionale competente in materia
di fauna selvatica, o suo sostituto;
c) il dirigente della struttura regionale competente in materia
di servizi agrari, o suo sostituto;
d) il dirigente della struttura regionale competente in materia
di tutela dell'ambiente, o suo sostituto;
e) il responsabile del Servizio veterinario dell'Unità sanitaria
locale, o suo sostituto;
f) un esperto in gestione faunistica, designato dall'Istituto
nazionale per la fauna selvatica, o suo sostituto;
g) un rappresentante designato dall'Ordine regionale dei
laureati in scienze agrarie e forestali della Valle d'Aosta, o suo
sostituto;
h) tre rappresentanti designati dalle organizzazioni
professionali agricole maggiormente rappresentative a livello
regionale scelti fra i coltivatori diretti, o loro sostituti;
i) tre rappresentanti designati dalle associazioni
naturalistiche o protezionistiche riconosciute ai sensi
dell'articolo 13 della legge 8 luglio 1986, n. 349 (Istituzione del
Ministero dell'Ambiente e norme in materia di danno ambientale)
maggiormente rappresentative a livello regionale, o loro
sostituti;
l) tre rappresentanti designati dalle sezioni regionali delle
associazioni venatorie riconosciute ai sensi dell'articolo 34 della
legge 157/1992 e maggiormente rappresentative a livello regionale
in ragione di un rappresentante per associazione, o loro
sostituti;
m) il presidente del Comitato regionale per la gestione
venatoria, di cui all'articolo 15, o suo sostituto;
n) un rappresentante designato dall'Associazione dei Sindaci
della Valle d'Aosta, o suo sostituto;
o) un rappresentante designato dalle Comunità montane, o suo
sostituto.
Articolo 5 (Modificazioni all'articolo 15)
1. dopo il comma 5 dell'articolo 15 della legge regionale
64/1994 è inserito il seguente:
"5 bis. Al presidente del Comitato regionale per la gestione
venatoria, oltre a quanto stabilito dal comma 5, può essere
corrisposta un'indennità di funzione, stabilita dal Comitato, di
importo non superiore al venti per cento dell'indennità mensile dei
consiglieri regionali."
2. Il comma 6 dell'articolo 15 della legge regionale 64/1994 è
sostituito dal seguente:
"6. I compiti del Comitato regionale per la gestione venatoria
sono:
a) provvedere al tesseramento annuale dei cacciatori, mediante
il rilascio del tesserino regionale di cui all'articolo 33;
b) regolamentare l'attività delle sezioni comunali cacciatori di
cui all'articolo 17 e le procedure per l'elezione dei
rappresentanti delle circoscrizioni venatorie;
c) provvedere all'amministrazione ed alla gestione dei propri
fondi e dei beni già intestati al Comitato regionale per la caccia,
previsto dalla legge regionale 23 maggio 1973, n. 28 (Provvedimenti
per la protezione della selvaggina e per l'esercizio della caccia
nella Regione autonoma della Valle d'Aosta);
d) formulare un parere in merito all'accesso e all'eventuale
destinazione dei cacciatori non residenti nel territorio regionale
sulla base degli indici di densità e dei criteri di cui
all'articolo 5;
e) individuare i cacciatori da destinare nei comprensori alpini
di caccia sulla base dei criteri di cui all'articolo 5, comma 3,
lett. e) e g);
f) assicurare la partecipazione dei cacciatori alle operazioni
di censimento e di gestione faunistica, promossi ed organizzati
dall'Assessorato dell'agricoltura, forestazione e risorse
naturali;
g) svolgere altre funzioni ed incarichi eventualmente
affidatigli dalla Regione in materia faunistico-venatoria."
3. Il comma 7 dell'articolo 15 della legge regionale 64/1994 è
sostituito dal seguente:
"7. Il Comitato regionale per la gestione venatoria provvede
all'espletamento dei propri compiti mediante il settanta per cento
dei proventi di cui all'articolo 39, comma 6, lett. b)."
Articolo 6 (Modificazioni all'articolo 18)
1. Il comma 5 dell'articolo 18 della legge regionale 64/1994 è
sostituito dal seguente:
"5. Al fine di prevenire l'insorgenza di patologie infettive e
di limitare possibili cause di disturbo alla fauna selvatica, i
bovini, ovini e caprini sull'intero territorio regionale devono
essere sorvegliati, seppur saltuariamente. É fatto divieto di
lasciare vagare liberamente qualsiasi esemplare di cane al di fuori
delle zone e nei periodi indicati dall'articolo 8."
2. Dopo il comma 5 dell'articolo 18 della legge regionale
64/1994 è inserito il seguente:
"5 bis. Qualora, per la mancata sorveglianza, si renda
necessario il recupero degli animali di cui al comma 5 da parte
delle strutture della pubblica amministrazione, la stessa decide in
merito alla destinazione dei capi recuperati."
3. Dopo il comma 6 dell'articolo 18 della legge regionale
64/1994 è inserito il seguente:
"6 bis. Ogni qualvolta l'omessa custodia di un animale di
affezione provochi da parte dello stesso il ferimento o la morte di
un esemplare di fauna selvatica, oltre alle sanzioni previste dalla
normativa vigente, si applica al proprietario la sanzione
amministrativa di cui all'articolo 46, comma 4 bis."
Articolo 7 (Modificazioni all'articolo 33)
1. Il comma 2 dell'articolo 33 della legge regionale 64/1994 è
sostituito dal seguente:
"2. Il rilascio del tesserino è subordinato:
a) al possesso della valida licenza di porto d'armi per uso di
caccia, rilasciata dalla competente autorità;
b) all'avvenuto versamento delle tasse prescritte, compresa
quella di concessione regionale annuale di cui all'articolo 39;
c) all'aver stipulato il contratto di assicurazione di cui
all'articolo 38;
d) all'aver optato, ai sensi dell'articolo 12 della legge
157/1992, per la forma di caccia vagante in zona Alpi;
e) all'aver compiuto il diciottesimo anno di età."
2. Il comma 4 dell'articolo 33 della legge regionale 64/1994 è
sostituito dal seguente:
"4. Il tesserino deve essere restituito all'Amministrazione
regionale, per il tramite del Comitato regionale per la gestione
venatoria, entro quindici giorni dal termine della stagione
venatoria."
Articolo 8 (Modificazioni all'articolo 34)
1. Il comma 4 dell'articolo 34 della legge regionale 64/1994 è
sostituito dal seguente:
"4. Gli aspiranti cacciatori possono essere ammessi a sostenere
la prova d'esame per l'abilitazione venatoria nelle sessioni
previste nell'anno di compimento del diciottesimo anno di età."
Articolo 9 (Modificazioni all'articolo 35)
1. Il comma 4 dell'articolo 35 della legge regionale 64/1994 è
sostituito dal seguente:
"4. Le funzioni di segretario rogante sono svolte da personale
del Comitato regionale per la gestione venatoria."
Articolo 10 (Modificazioni all'articolo 42)
1. Il comma 2 dell'articolo 42 della legge regionale 64/1994 è
sostituito dal seguente:
"2. La vigilanza di cui al comma 1 è altresì affidata alle
guardie addette ai parchi nazionali e regionali, agli ufficiali ed
agenti di polizia giudiziaria ed alle guardie giurate, comunali,
forestali, campestri e private."
2. Il comma 3 dell'articolo 42 della legge regionale 64/1994 è
sostituito dal seguente:
"3. L'attività delle guardie venatorie volontarie è coordinata
dalla Regione, tramite l'Assessorato dell'agricoltura, forestazione
e risorse naturali, ed è disciplinata da apposito regolamento
predisposto dall'Assessorato stesso in collaborazione con il
Comitato regionale per la gestione venatoria, da approvarsi dal
Consiglio regionale entro sei mesi dalla data di entrata in vigore
della presente legge."
Articolo 11 (Modificazioni all'articolo 44)
1. Il comma 3 dell'articolo 44 della legge regionale 64/1994 è
sostituito dal seguente:
"3. La commissione d'esame per il conseguimento dell'attestato
di idoneità di cui al comma 1 è quella di cui all'articolo 35,
integrata da un membro effettivo ed uno supplente per ciascuna
delle tipologie di associazioni di cui all'articolo 14, comma 2,
lett. h), i), e l)."
Articolo 12 (Modificazioni all'articolo 46)
1. Il comma 2 dell'articolo 46 della legge regionale 64/1994 è
sostituito dal seguente:
"2. Per le violazioni alla presente legge non espressamente
sanzionate si applica la sanzione amministrativa da lire 100.000 a
lire 600.000."
2. Il comma 4 dell'articolo 46 della legge regionale 64/1994 è
sostituito dal seguente:
"4. Per le violazioni previste dall'articolo 45 e dal comma 1
del presente articolo si applica il ritiro e la sospensione del
tesserino venatorio, non configurabile come pena accessoria ai
sensi degli articolo 19 e 20 del codice penale, con le seguenti
modalità:
a) due anni per le violazioni previste dall'articolo 30 della
legge 157/1992;
b) un anno per le violazioni di cui all'articolo 31, comma 1,
lett. a), b), c), e), f), g), h), i), l) della legge 157/1992 e per
le violazioni del comma 1, lett. a), c), e), f), h), i), l), m),
o), p) del presente articolo."
3. Dopo il comma 4 della legge regionale 64/1994 è inserito il
seguente:
"4 bis. Per ogni capo di selvaggina abbattuto o catturato
abusivamente, il responsabile, oltre alle sanzioni previste dalla
legislazione vigente in materia, è soggetto ad una ulteriore
sanzione amministrativa il cui importo è di seguito riportato:
a) da lire 2.500.000 a lire 15.000.000 per gatto selvatico,
lince, lontra, lupo, orso, gipeto, martora;
b) da lire 1.250.000 a lire 7.500.000 per stambecco, marmotta,
rapaci diurni, rapaci notturni, lepre variabile, coturnice, pernice
bianca, fagiano di monte;
c) da lire 500.000 a lire 3.000.000 per camoscio, capriolo,
cervo;
d) da lire 250.000 a lire 1.500.000 per lepre europea, coniglio
selvatico;
e) da lire 1.250.000 a lire 7.500.000 per tutte le restanti
specie non cacciabili protette da convenzioni e direttive
internazionali e da leggi nazionali;
f) da lire 250.000 a lire 1.500.000 per tutte le restanti
specie."
4. Il comma 5 dell'articolo 46 della legge regionale 64/1994 è
sostituito dal seguente:
"5. I proventi di cui ai commi 1 e 4 bis saranno introitati al
capitolo 7700 (Proventi pene pecuniarie per contravvenzioni) della
parte entrata del bilancio di previsione per l'esercizio 1994 e sui
corrispondenti capitoli dei bilanci futuri."
Presidente Ha chiesto la parola il relatore, Consigliere
Borre.
Borre (UV) Questa è una modifica che si lega a due momenti che
sono di modifiche formali e ad un altro momento che è di modifica
di sostanza, ma che possiamo definire di lieve sostanza, per cui,
dividendo questi due momenti, parlerei - per quanto riguarda le
modifiche formali - di: sostituzione della dicitura ambiti
territoriali con comprensori alpini, perché è l'esatta
denominazione in base alla legge n. 157/92; eliminazione del
termine la cui definizione è errata, ovvero rinsanguamento;
correzione di riferimenti di commi vari; inserimento di una norma
che permetta la nomina dei membri sostituti nella consulta
faunistica e per il segretario rogante della commissione d'esame
per l'abilitazione; modifica per meglio specificare i componenti
della commissione d'esame per la qualifica di guardia volontaria
venatoria.
Mentre le modifiche di lieve sostanza sono: l'aggiunta del comma
1 bis all'articolo 2, che impedisce lo svolgimento
dell'addestramento e dell'allevamento dei cani nelle aree soggetti
ai censimenti estivi; il comma 5bis dell'articolo 4 che permette un
indennizzo al presidente del comitato, cosa peraltro prevista nella
vecchia legge n. 29/73; il comma 5bis dell'articolo 5, che modifica
l'articolo 18, che richiede una sorveglianza sia pur saltuaria di
ovini e bovini; il comma 6bis dell'articolo 5, che prevede una
sanzione specifica per i proprietari di animali da affezione che si
rendano responsabili di uccisioni o ferimenti di fauna selvatica;
si riconosce inoltre la figura della guardia giurata privata
addetta alla sorveglianza venatoria; il comma 6bis dell'articolo 10
permette il ritiro del carnet de chasse da parte degli agenti,
sanzione la più temuta dai cacciatori; il comma 2 dell'articolo 12
aumenta l'importo della sanzione, il comma 4 bis dell'articolo 12
introduce una specifica sanzione per ogni capo abbattuto o
catturato abusivamente; il comma 6 dell'articolo 12 specifica la
destinazione di proventi derivanti dal comma 4bis.
Come è già stato detto da qualcuno che mi ha preceduto, in
commissione è stata sollevata un'osservazione, che non è rivolta
solo all'Assessore all'agricoltura e foreste - peraltro assente,
quindi mi permetto di riprenderla oggi - ma a tutti gli assessori:
si dovrebbe iniziare un modo diverso per correggere queste leggi,
riuscendo a fare un testo unico perché per quattro modifiche
andiamo a complicare la dicitura della legge e magari la sostanza
rimane la stessa.
É un invito che facciamo di iniziare a lavorare su testi
unici.
Si dà atto che, dalle ore 18,59, presiede il Presidente
Stévenin.
Presidente É aperta la discussione generale.
Ha chiesto la parola l'Assessore all'agricoltura, foreste e
risorse naturali, Vallet.
Vallet (UV) Pour remercier le rapporteur et pour prendre acte de
la sollicitation qui est venue de la commission. Nous tâcherons de
demander aux bureaux législatifs de rédiger un texte coordonné et
nous prendrons bonne note de la sollicitation pour l'avenir.
Presidente Ha chiesto la parola il Vicepresidente Viérin
Marco.
Viérin M. (PpVA) Solo per dire che, non avendo condiviso
l'allora legge sull'esercizio dell'attività venatoria, legge n.
64/94, i Popolari per la Valle d'Aosta non voteranno nemmeno queste
modifiche, proprio perché vanno a modificare una legge da noi non
condivisa, quindi si asterranno nella votazione del
provvedimento.
Presidente Si passa all'esame dell'articolato nel nuovo testo
predisposto dalla III Commissione. Pongo in votazione l'articolo
1:
Presenti: 28
Votanti e favorevoli: 26
Astenuti: 2 (Linty e Viérin M.)
Presidente Pongo in votazione l'articolo 2:
Presenti: 28
Votanti e favorevoli: 26
Astenuti: 2 (Linty e Viérin M.)
Presidente Pongo in votazione l'articolo 3:
Presenti: 28
Votanti e favorevoli: 26
Astenuti: 2 (Linty e Viérin M.)
Presidente Pongo in votazione l'articolo 4:
Presenti: 28
Votanti e favorevoli: 26
Astenuti: 2 (Linty e Viérin M.)
Presidente Pongo in votazione l'articolo 5:
Presenti: 28
Votanti e favorevoli: 26
Astenuti: 2 (Linty e Viérin M.)
Presidente Pongo in votazione l'articolo 6:
Presenti: 28
Votanti e favorevoli: 26
Astenuti: 2 (Linty e Viérin M.)
Presidente Pongo in votazione l'articolo 7:
Presenti: 28
Votanti e favorevoli: 26
Astenuti: 2 (Linty e Viérin M.)
Presidente Pongo in votazione l'articolo 8:
Presenti: 28
Votanti e favorevoli: 26
Astenuti: 2 (Linty e Viérin M.)
Presidente Pongo in votazione l'articolo 9:
Presenti: 28
Votanti e favorevoli: 26
Astenuti: 2 (Linty e Viérin M.)
Presidente Pongo in votazione l'articolo 10:
Presenti: 28
Votanti e favorevoli: 26
Astenuti: 2 (Linty e Viérin M.)
Presidente Pongo in votazione l'articolo 11:
Presenti: 28
Votanti e favorevoli: 26
Astenuti: 2 (Linty e Viérin M.)
Presidente Pongo in votazione l'articolo 12:
Presenti: 28
Votanti e favorevoli: 26
Astenuti: 2 (Linty e Viérin M.)
Presidente Pongo in votazione la legge nel suo complesso:
Presenti: 29
Votanti e favorevoli: 27
Astenuti: 2 (Linty e Viérin M.)
Il Consiglio approva
