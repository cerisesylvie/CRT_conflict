Classificazione
AMMINISTRAZIONE REGIONALE
Amministrazione della giustizia
ASSISTENZA SANITARIA E OSPEDALIERA



Oggetto del Consiglio n. 1370 del 16 luglio 2015 - Resoconto
OGGETTO N. 1370/XIV - Reiezione di risoluzione in merito alla
società Vivenda S.p.A. a seguito della nota prot. n. 175521 del 22
giugno 2015, in cui il Prefetto della Provincia di Roma sollecita
un provvedimento interdittivo antimafia ai sensi del decreto
legislativo 159/2011 (Codice antimafia).
Presidente -
Qualcuno intende illustrarla? La parola al
collega Gerandin.
Gerandin (UVP) -
Merci Président.
Questa risoluzione che assieme ai colleghi abbiamo sottoscritto
va nel senso di quanto l'Assessore Fosson questa mattina ci ha
espresso in aula. Al di là di quelle che possono essere le
strumentalizzazioni o quant'altro, è emersa chiara la volontà di
fare chiarezza e questa risoluzione penso che vada in questo senso.
Prima di illustrare la risoluzione, voglio comunque ringraziare
l'Assessore perché comunque mi ha fatto pervenire quella nota
dell'Ufficio legale della Regione, della quale questa mattina ci
aveva anticipato la trasmissione. Dicevo, questa risoluzione va
proprio nel senso di fare chiarezza, ma penso nell'interesse
in
primis
dell'Azienda USL, ma sicuramente anche dell'Azienda
Vivenda, perché se, come noi ci auguriamo, emergerà che non c'è
nessun aggancio, non c'è stata nessuna irregolarità nell'atto di
assegnazione e neanche nel percorso che ne è seguito dopo, noi ne
saremo i primi ad essere felici, ma anche nel senso di dare
certezza ai dipendenti, perché la manifestazione di preoccupazione
che le organizzazioni sindacali hanno manifestato è anche la
nostra.
Detto questo, io, assieme con i miei colleghi, ho cercato di
esaminare quelle che erano le note che erano comunque pervenute da
parte del Coordinatore regionale in merito a questa vicenda. Noi,
proprio per fare chiarezza, chiediamo che, di fronte ad una
richiesta esplicita da parte del Prefetto Gabrielli della Provincia
di Roma, che chiede un provvedimento interdittivo antimafia, vale a
dire chiede che si proceda alla revoca di quello che è
l'affidamento, noi recepiamo quella che è stata la preoccupazione
dell'azienda, che ha manifestato che comunque il servizio che
forniva la società Vivenda è un servizio essenziale per il
perseguimento dell'interesse pubblico, per cui non era possibile
sostituire in tempi rapidi l'impresa fornitrice. A noi pare che il
primo passo da fare in questo momento se come si è voluto prendere
tempo per quello che riguarda la revoca...il primo passo è quello
quanto meno di revocare la delibera del Direttore generale: la n.
227, in cui con due anni di anticipo si andava a prorogare un
appalto, si andava a prorogare un contratto e si dava questa
scadenza al 31 marzo 2021. Penso che sia una richiesta del tutto
legittima, se poi emergerà in un secondo tempo che tutte le cose
sono state fatte in regola e che non c'è stato nessun tipo di
problema, io penso che non ci sarà nessun problema a fare in un
secondo tempo un allungamento di una scadenza che, torno a dire, è
stato un allungamento anticipato...una proroga anticipata.
Il secondo passaggio che chiediamo è, considerato che sulla nota
anche dell'Ufficio legale della Regione viene detto che comunque,
al di là di tutto, questo è un rimedio di carattere straordinario e
che pertanto comunque al di là di tutto questa proroga non può
essere considerata una soluzione, un rimedio a carattere
indeterminato...proprio perché, al di là di tutto, le
giustificazioni che lei ci ha dato, Assessore, prima dicendo che
sono stati nominati due o forse tre commissari per quello che
riguarda l'assetto societario romano, nulla toglie da quella che è
comunque la facoltà del Prefetto, in questo caso del Prefetto
Gabrielli, di chiedere la revoca...pertanto la richiesta di revoca
rimane in piedi. Noi crediamo che il minimo da fare proprio per
quella preoccupazione che abbiamo anche per il futuro del servizio
e quant'altro sia quello di dire ai vertici dell'USL di attivarsi
affinché lavorino e predispongano i bandi necessari qualora sia
necessario indire una nuova gara di appalto e che prevedano
all'interno di questi bandi le tutele necessarie per i lavoratori
della società Vivenda.
Chiediamo anche di dare in disponibilità ai Consiglieri
regionali, in riferimento all'appalto Vivenda, tutti i bandi di
gara, i verbali della commissione, dei sopralluoghi di
aggiudicazione, compresa la documentazione completa delle tre
offerte pervenute, questo perché? Perché noi vorremmo capire, io
penso che tutta l'aula voglia capire, tenuto conto che da più parti
viene detto che è tutto a posto, che non c'è nessun problema e si
sono seguite le regole...noi vorremmo capire, ecco, com'è stato
assegnato quest'appalto da oltre 30 milioni. Ci risulta, almeno da
indiscrezioni e poi vedremo dal 116 che ho fatto, che il 40
percento del punteggio era basato sul prezzo, il 60 percento sulla
qualità, ma risultano voci, per cui non sappiamo se sono veritiere
o meno, ma risulta che l'offerta fatta da Vivenda non sia quella
economicamente più vantaggiosa, nel senso che c'era un'offerta
molto più vantaggiosa. Circolano voci che non sappiamo se sono vere
o meno e vorremmo con questi atti arrivare a capire se sono vere o
meno, in cui l'Azienda USL, che in questo momento dice: "con questa
riduzione risparmiamo 80-90 mila euro all'anno", avrebbe
risparmiato sull'intero contratto oltre 2 milioni e mezzo. Torno a
dire che sono voci da verificare, perché noi non sappiamo
assolutamente se sono veritiere o meno, ma vorremmo anche capire,
sempre per quello che riguarda il discorso delle voci, se è vero
che la parte legata all'offerta prevedeva anche il discorso di
dimostrare di essere in grado di mettere in piedi un centro cottura
e se è vero che una di queste offerte prevedeva che il centro
cottura fosse in un edificio gestito da
Vallée d'Aoste
Structure
e che all'atto della proposta sia stato presentato un
contratto dove c'era una parte...si parla di 2.000-2.500 metri
quadri, con un affitto annuo già sottoscritto con
Vallée
d'Aoste
e che avrebbe previsto il trasferimento, l'assunzione
di tutto il personale che in quel momento operava al Beauregard e
con un potenziamento di personale. Ora, queste cose vanno chiarite:
vanno chiarite solo per capire se tutto ha funzionato come doveva
funzionare, se è tutto vero, se sono voci di corridoio che non
hanno nessun tipo di conferma per cui vanno cassate per le voci che
sono, ma, per fare questo, bisogna avere la documentazione, bisogna
essere in grado di poter verificare. Noi chiediamo esclusivamente
quello perché noi vorremmo essere i primi a dire che non c'è nessun
problema, che la Valle d'Aosta è esente dal discorso di Mafia
Capitale, che non c'è stato nessun tipo di infiltrazione di nessun
genere.
Infine ci piacerebbe audire chiaramente il Direttore generale
pro tempore
dell'Azienda USL e anche la Presidente della
commissione anche nelle vesti di responsabile del procedimento e di
tutte le delibere con cui vengono prorogati i termini di
aggiudicazione dell'appalto in essere, questo perché? Perché la
Presidente, da quanto ci risulta, è anche il responsabile del
procedimento e chi di fatto ha elaborato quelle che erano le varie
delibere, in parte revocate in regime di autotutela per quello che
riguarda il discorso delle proroghe, per cui è un discorso di
chiarezza senza andare ad additare nessun tipo di responsabilità a
nessuno, è una volontà di porre fine e comunque mettere una pietra
miliare finale su quelle che sono una serie di indiscrezioni e
quant'altro. Questo tranquillizzerebbe tutti, tranquillizzerebbe
sicuramente lei, Assessore, che non c'era all'epoca, eccetera. Ci
tengo a ribadire che non c'era all'epoca, per cui sicuramente non
c'eravamo probabilmente nessuno di noi, pertanto io penso che non
ci sia nessun problema a fare chiarezza su un passaggio del genere.
È interessante capire, anche perché, da quelle voci che girano,
pare che la grossa differenza per quello che riguarda
l'aggiudicazione l'abbia fatto la parte legata alla qualità. Io ho
voluto proprio a titolo precauzionale vedere un po' quelle che
erano le prerogative, quelle che erano le peculiarità di
quest'azienda, che era stata scartata per scarsa qualità. Bene, era
mi pare un'azienda
leader
in Europa sulla fornitura pasti.
Capiamo...ecco, se ha sbagliato nel presentare...se si è presentata
in maniera del tutto sbagliata oppure ha sbagliato qualcosa nella
presentazione...questo ci permette di mettere la parola "fine" al
tutto e mi pare che sia nell'interesse di tutti,
in primis
dell'azienda Vivenda,
in primis
sicuramente anche
dell'Azienda USL e tranquillizzerebbe sicuramente anche tutti noi.
Grazie.
Presidente -
Grazie. La parola alla collega Morelli.
Morelli (ALPE) -
Merci Président.
Condividiamo la preoccupazione e l'interesse del collega
Gerandin e del gruppo dell'UVP riguardo a questo servizio di
ristorazione per l'ospedale, per i degenti e per i dipendenti
dell'azienda, ce ne eravamo occupati anche nella scorsa
legislatura, perché questo servizio è stato gestito in un modo che
definirei curioso. Se adesso si fa una proroga preventiva, beh,
nella scorsa legislatura si erano fatte ben sette proroghe
successive alla scadenza del precedente contratto. Lo scorso
contratto scadeva a fine 2009, sono state fatte sette proroghe
tecniche, sempre con la stessa motivazione:
"in considerazione
dei tempi tecnici necessari per pervenire all'affidamento del
servizio...
" e si è giunti, dopo più di due anni alla chiusura
dell'appalto, all'aggiudicazione alla Vivenda. Ci sono voluti
dunque più di due anni per bandire questa gara di appalto. Ora, che
la predisposizione di un appalto di questa natura sia cosa
complessa, possiamo essere tutti d'accordo su questo fatto, ma che,
insomma, siano necessari più di due anni all'epoca ci aveva
lasciati un po' perplessi. Ci sono voluti due anni per predisporre
un appalto nel quale si diceva che il servizio di cottura, di
produzione dei pasti andava trasferito all'esterno della struttura
ospedaliera del Beauregard, dove precedentemente i pasti venivano
confezionati, perché era necessario liberare quegli spazi che
avrebbero dovuto avere una destinazione sanitaria. Ora, noi
ignoriamo se poi questi spazi siano stati effettivamente destinati
ad altro uso o ad uso sanitario e magari anche su questo vorremmo
chiedere lumi all'Assessore. Il bando di gara prevedeva che la
produzione dei pasti avrebbe dovuto avvenire presso un centro di
cottura del quale la ditta appaltatrice avesse giuridica
disponibilità, cosa che per la Vivenda non era immediatamente
fattibile, ma la Vivenda aveva ottemperato a questa necessità
stipulando un accordo con la ditta Bertolin di Arnad, situata a 40
chilometri da Aosta, da cui i pasti vengono regolarmente
trasportati e dov'è stato allestito un capannone apposito. Come già
ha ricordato il collega Gerandin, quindi il costo rispetto
all'appalto precedente è sicuramente aumentato, basta fare dei
conti della serva, andando a prendere le delibere dell'USL relative
allo scorso appalto, i costi sono praticamente raddoppiati perché
se vi era un costo medio annuale di circa 2 milioni 600 mila euro,
beh, il costo attuale è praticamente il doppio, perché 31 milioni
di euro diviso sei anni fa 5 milioni se la matematica non è
un'opinione. Riteniamo quindi che...sono 6 più 3, 6 più 3 fa 9,
comunque è sicuramente di più di 2 milioni e 600 mila; chiedo
conferma al matematico del gruppo qui di fianco a me... Riteniamo
quindi anche noi che sia importante fare chiarezza, ma proprio
perché tutto venga portato alla luce del sole, non vi siano dubbi,
non vi siano equivoci, non vi siano ambiguità e si possa essere
certi che tutto quanto è stato fatto è stato fatto in maniera
regolare.
Riguardo alla Vivenda che fa parte del gruppo La Cascina, già
anni addietro erano uscite notizie di stampa che parlavano di
problemi relativi ad altri appalti sul territorio italiano. Noi
quindi crediamo che sia proprio necessario sgombrare il campo da
ogni dubbio e quindi ci pare che quanto propone la risoluzione sia
assolutamente di buon senso, perché si chiede intanto di essere il
più trasparenti possibile e di fornire tutte le informazioni
necessarie e poi di revocare quella proroga anticipata che al
momento, visti i fatti, ci sembra inopportuna quanto meno.
Grazie.
Presidente -
Altri che chiedono la parola? Nessun collega
chiede la parola? La parola al collega Farcoz.
Farcoz (UV) -
Sì, grazie Presidente. Prima della replica
chiedo una leggera sospensione per analizzare la questione.
Presidente -
La sospensione è accordata.
Si dà atto che la seduta è sospesa dalle ore 19,30 alle ore
19,45.
(Viérin M.) Presidente
- Prego, Consiglieri. La parola
all'Assessore Fosson.
Fosson (UV) -
Grazie Presidente.
Io intervengo con la stessa logica del Consigliere Gerandin, nel
senso che è un argomento su cui noi, soprattutto su questo
argomento, vogliamo fare chiarezza il più possibile, però è chiaro
che l'amministratore deve tenere conto in questo percorso di
chiarezza che siano rispettati i procedimenti amministrativi per
non incorrere in ricorsi; quindi sicuramente la logica è
condivisibile e i presupposti sono accettabili.
Vorrei però leggere (alcuni l'hanno avuto) il parere legale che
noi abbiamo chiesto al Dirigente Fanizzi che, nonostante un periodo
difficile, ha comunque lavorato per questo, perché non parla
soltanto del procedimento temporaneo e straordinario e leggo solo
il parere finale:
"Pare quindi potersi concludere, in ragione
della peculiare natura del servizio, nel senso che codesta azienda
abbia agito correttamente, anche in ordine a quanto prospettato per
il prosieguo, e che per l'effetto del decreto prefettizio il
rapporto contrattuale in corso con Vivenda S.p.A. possa, allo
stato, legittimamente proseguire almeno sino all'esito della
ricognizione e delle conseguenti determinazioni che saranno assunte
dai commissari nominati dal Prefetto, nei riguardi dei quali non
può che raccomandarsi la massima collaborazione nel perseguimento
degli interessi pubblici, tutti considerati dalla normativa
applicabile"
. Il Prefetto ha fatto, sì, un decreto di
sospensione, ma poi ha nominato tre commissari perché gestissero,
come ho detto stamattina, non solo il momento straordinario, ma il
prosieguo per:
"procedere a ricognizioni di tutti i contratti
pubblici per verificare se i contratti sono accettabili o non sono
accettabili"
.
Sui punti, e in particolare sul primo punto:
"dare
indicazioni...affinché revochi"
...ecco, l'ho già citato
stamattina, ma mi permetto di rileggere in particolare l'articolo
57, lettera b), del decreto 163/2006 del regolamento dei contratti
che prevede che "la possibilità di rinnovo a procedura negoziata,
se indicata nel bando del contratto originario, è consentita solo
nei tre anni successivi alla stipulazione del contratto iniziale".
La facoltà di rinnovo per ulteriori tre anni del contratto con
Vivenda poteva pertanto essere esercitata "per legge" solo entro il
31 marzo 2015, quindi il prolungamento dei 6+3 che era previsto nel
contratto iniziale è stato attivato entro il 30 marzo del 2015,
perché così è previsto nella norma contrattuale. Perché l'azienda
non può revocare questo contratto? Perché si esporrebbe sicuramente
a un ricorso di Vivenda, in quanto la legge prevede che i contratti
che prevedono il prosieguo siano attivabili nei primi tre anni.
Altra cosa: è stato sospeso (l'ho detto più volte) il "tre
ulteriori", i 9+3, questo non era scritto nel contratto, non c'era
nessuna norma. Quindi il primo punto, per queste cose qui e non per
altro, non è accettabile, perché ci espone a rischi di contenzioso
amministrativo notevoli.
Sul secondo punto:
"considerato che la prosecuzione del
contratto pubblico costituisce...si attivi immediatamente per
predisporre...una possibile futura gara"
...ecco, "possibile
futura gara"...intanto saranno i commissari a dircelo e accadrà il
giorno che i commissari ci diranno "si può rescindere il
contratto"...attenzione! Noi non possiamo fare una possibile futura
gara, perché c'è un secondo e c'è un terzo aggiudicatario! Se noi
non attiviamo e chiediamo al secondo se vuole subentrare al primo e
se il secondo non vuole subentrare e subentra il terzo, noi ci
esponiamo a un ricorso di Dussmann che è arrivata seconda e
dell'Avenance che è arrivata terza! Quindi è solo per questo
motivo. Tra l'altro, se si rescinde dal contratto in danno per
causa di Vivenda si deve interpellare il secondo (è la norma
giuridica), e se è avvenuto per causa di Vivenda i costi aggiuntivi
al secondo che gestisce il servizio saranno pagati da Vivenda.
Sul terzo e il quarto punto siamo perfettamente d'accordo. Sul
terzo:
"dare la possibilità ai Consiglieri"
, sarà una
preoccupazione per quelle voci che io non ho sentito, ma è giusto
che queste voci prendano corpo e vengano verificate; un'unica cosa:
si darà tutto ai Consiglieri regionali nell'ambito dei dati
sensibili. Io mi rendo responsabile di dare tutto quello che è
possibile, come abbiamo sempre fatto e se è possibile dare tutto si
dà tutto, non c'è nessun problema.
Anche il quarto punto è sicuramente accoglibile, nel senso
che...però per "Direttore generale" non ho capito se si intenda il
Direttore generale che ha fatto il contratto nel 2012 in cui noi
non c'eravamo (com'è stato detto dal Consigliere Gerandin) o se è
chi ha fatto invece i prolungamenti del contratto, che è il dottor
Ardissone e che è arrivato a luglio del 2012. Lei dice: "la
Presidente della commissione di gara"...io non sapevo neanche che
fosse una Presidente, però sicuramente sono d'accordo, la
commissione li convocherà, e io mi adopererò sicuramente perché
accettino l'invito della commissione.
Non possiamo pertanto accettare il punto 1 e il punto 2 per
problemi di rischio di ricorso amministrativo fondato, ma
accettiamo sicuramente il punto 3 e il punto 4, come ho
definito.
Presidente -
Grazie Assessore. La parola al collega
Gerandin.
Gerandin (UVP) -
Merci Président.
Cercherò di mantenere la stessa calma con cui ha provato a
rispondermi, ma sinceramente le posso dire che d'ora in avanti io
con lei parlerò per atti, perché di questo parere che lei ha
illustrato e ha letto solo la parte finale...allora la parte finale
è il parere del tutto personale di un Dirigente
dell'Amministrazione regionale. Io quello che ho citato, quello che
noi abbiamo citato e quelli che adesso le vengo a leggere sono i
passaggi legati a quelle che sono le procedure per quello che
riguarda il discorso che le dicevo prima del provvedimento
interdittivo antimafia legato a quello che è l'articolo 94, comma
3, del decreto legislativo n. 159/2011. Adesso glielo rileggo così
almeno ci capiamo...significa che...qualora emergesse la necessità
di salvaguardare i suddetti particolari interessi pubblici - che
sono le motivazioni per cui l'USL non ha applicato la richiesta del
Prefetto Gabrielli -, si dice che
"il Prefetto dovrà
necessariamente fare luogo all'applicazione delle predette misure
straordinarie e ciò anche se la stazione appaltante abbia espresso
la necessità di continuare il rapporto contrattuale"
. Allora,
per dirle che la legge dice che se anche viene motivata la
necessità...vale a dire di proseguire questo rapporto a tempo...la
necessità di carattere straordinario che avete motivato, questo non
inficia il fatto che dovete provvedere alla revoca del contratto, è
solo un provvedimento temporale quello che avete preso e io non
l'ho messo in discussione questo, nessuno l'ha messo in
discussione! Dice anche altro, dice:
"la determinazione
opportunamente motivata dal Prefetto di applicare le misure
straordinarie di gestione, sostegno e monitoraggio prevarrà
sull'intendimento della stazione appaltante di proseguire nel
rapporto negoziale secondo i termini stabiliti dall'articolo 94,
comma 3"
, questo non è un parere legale, questa è legge!
Pertanto, Assessore, lei vuol fare come vuole? Faccia quello che
crede se pensa che sia giusto, lei non sta applicando una legge
sulla base di un'interpretazione di un Dirigente regionale, che
alla fine di tutte queste premesse...perché il Dirigente, badi
bene, si è parato le spalle, perché prima ha citato tutti questi
articoli di legge, poi ha detto: "guarda, tutto sommato, avete
fatto anche bene ad applicare il discorso del carattere
straordinario", ma si riferisce lì, perché poi ti dice che comunque
"legittimamente proseguire almeno fino all'esito della
ricognizione"
...ma l'esito della ricognizione mica lo fate
voi...
(interruzione di un Consigliere, fuori microfono)
...no, non lo fanno i commissari, l'esito della ricognizione
così com'è scritto - torno a dire che è un parere personale - non
inficia minimamente quelli che sono i termini di legge con cui voi
dovete operare. E se non le va bene il comma 2 e la seconda
richiesta, a me veramente importa poco, se voi volete mettere che,
invece di indire una nuova gara di appalto, aggiudicate al secondo,
a me va benissimo, la volete modificare così, noi la modifichiamo,
ma lo scriviamo che voi vi attivate eventualmente ad aggiudicare
alla seconda migliore offerta, per la carità, è giusto quello,
l'osservazione io la recepisco, quando ha ragione, le do ragione,
ma sulla prima è assolutamente fuori luogo quello che ha detto,
perché è scritto chiaro nella legge che non vengono inficiati
quelli che sono i provvedimenti che dovete comunque prendere. La
vostra è una presa di tempo, non è la soluzione al problema! La
legge è chiara, glielo ho letta, perché è virgolettato
questo...
(interruzione dell'Assessore Fosson, fuori microfono)
...ma non importa il parere dei commissari, è il discorso
dell'autotutela e il discorso del rinnovo dei tre anni, mi permetta
c'è scritta la possibilità di rinnovare tre anni. Lei ad una
società che è in odore di mafia, è in odore di essere coinvolta in
Mafia Capitale...io mi auguro che non sia così...io sinceramente,
come amministratore, l'ultima cosa che farei è prorogare di altri
tre anni...
(nuova interruzione dell'Assessore Fosson, fuori
microfono)
...ma non importa, la revocate, avete revocato l'altra che era
una delibera che non stava né in cielo, né in terra, l'avete
addirittura prorogata di sei anni, per cui è un discorso di
autotutela, nessun obbligo, voi avete la facoltà di prorogare,
bene, adesso esercitate e revocate questa delibera che non ha
nessun senso di essere aggiudicata in questa fase.
Davvero, secondo me, non ci si vuol rendersi conto della
gravità, a noi va bene l'apertura che avete fatto sui due secondi
passaggi, mi va bene, è quello che chiedevamo, perché noi non
vogliamo né processare, né condannare nessuno, vogliamo fare
chiarezza come vuol farla lei, ma non accetto che lei, Assessore,
mi dica che, sulla base di un parere del tutto personale, non si
rispettano quelle che sono delle disposizioni di legge...
(nuova interruzione dell'Assessore Fosson, fuori
microfono)
...ma perché dovete aspettare la lettera? La lettera vi è già
arrivata, la lettera le è già arrivata il 22 di giugno 2015 e le ha
detto di attivare il provvedimento interdittivo...
(nuova interruzione dell'Assessore Fosson, fuori
microfono)
...ma non importa, i tre commissari sono legati a quello che è
il discorso asse societario di Roma, nulla a che fare con il fatto
che lei deve intervenire o chi per esso deve intervenire. Guardi,
io sono contento di averlo detto, l'ho detto in aula, è registrato,
ci saranno delle responsabilità di carattere personale, perché
certo non mi fermo su questa storia qua, abbia pazienza. Se lei non
ha intenzione di muoversi, questo va direttamente a finire nelle
sedi opportune, perché è inammissibile, vogliamo risolverlo qua?
Vogliamo...
(nuova interruzione dell'Assessore Fosson, fuori
microfono)
...no, lo mando alla Magistratura, non al Prefetto perché lei
non sta rispettando dei termini di legge. Allora vogliamo
risolverlo in quest'aula? Vogliamo fare chiarezza? Io non voglio
perseguire niente e nessuno, se ha la volontà, ci dica: "sì" e sia
coerente fino in fondo; se non ha la volontà e pensa di
interpretare delle leggi sulla base di un parere personale di un
Dirigente, auguri, ma auguri veramente, perché questo
Dirigente...se lei legge la pagina 4, ha messo nero su bianco che
tutta questa procedura dell'urgenza non inficia il fatto che voi
dovete prendere provvedimenti immediati...
(interruzione di alcuni Consiglieri, fuori microfono)
...a me non importa, fate come volete! Vuole rispondere?
Presidente
- Non è un dialogo a due, collega Gerandin,
finisca il suo intervento, poi eventualmente l'Assessore Fosson
chiederà la parola.
Gerandin (UVP) -
...sto rispondendo...comunque, detto
questo, volete proseguire su questa strada? È questa la chiarezza
che volete? È questa la trasparenza? Vi basate su un parere del
tutto personale di un Dirigente? Ve l'ho già detto: auguri!
Presidente -
Grazie collega. La parola al collega Viérin
Laurent.
Viérin L. (UVP) -
Grazie Presidente.
Questa è una vicenda che abbiamo ascoltato con attenzione sia
nella giornata di oggi con un'iniziativa ispettiva che era stata
avanzata dal collega Gerandin, sia nello snodo di questo pomeriggio
con questa nostra iniziativa, che semplicemente, sulla base delle
informazioni acquisite, andava a richiedere degli atti intanto di
informativa e di possibilità di acquisire da parte dei Consiglieri
i contenuti di questa vicenda, ma soprattutto, com'è stato ben
sottolineato dal punto di vista tecnico dal collega Gerandin,
un'azione di autotutela dell'Amministrazione, perché questa,
purtroppo, è una vicenda che lede anche l'immagine della nostra
Regione. Abbiamo parlato tanto in questi anni di legalità e,
purtroppo, la nostra Valle spesso è stata toccata da aspetti che,
in merito alla legalità, non hanno reso un'immagine così pulita
della nostra Regione e questa è un'occasione per dimostrare che
invece l'Amministrazione nulla ha a che vedere con altre questioni
legate alla criminalità e soprattutto alla cosiddetta "inchiesta di
Mafia Capitale", perché questa vicenda è andata su tutti i
media
nazionali. Allora, noi crediamo che, da un punto di
vista della legalità, non sia un bel passaggio che state scrivendo,
Assessore Fosson, perché semplicemente si chiede di revocare. Non è
che si chiedono questioni...che vanno al di là della possibilità
che...potrebbe farvi incorrere in questioni di contenzioso, ma qui
c'è una legge, c'è una disposizione che è chiara, c'è un'indagine
in corso, c'è un Prefetto che si sta muovendo, ci sono tutti i
media
, all'attenzione di queste vicende ci sono...cioè
questo deve tutelare l'Amministrazione, ma anche chi ha rapporti
privati con queste aziende, e questa è la prima considerazione.
Ci dispiace che il tema della legalità ancora una volta sia
affrontato con una leggerezza...abbiamo parlato del Direttore
generale dell'USL che poi è stato spostato prima dell'arrivo dei
pareri romani sulla questione dell'anticorruzione. Noi non ce la
siamo dimenticata quella vicenda, stiamo ancora aspettando, quindi
se lei dice che state aspettando, noi non staremo ancora qui ad
aspettare mesi che voi...mesi in cui voi non avete intenzione di
affrontare il tema della legalità. Solo ieri ci avete presentato un
programma rimodulato con "Aosta vicini vicini", ma vi chiediamo:
come mai Aosta l'ha revocato? Probabilmente perché con senso di
responsabilità è stata applicata quella disposizione citata dal
collega Gerandin. Allora questo "vicini vicini" probabilmente è un
"vicini lontani" per qualche cosa e chiediamo a tutti un'azione di
responsabilità su questo dossier, a tutti! Perché questi atti, al
di là di dove finiranno...qui è tutto registrato e il Presidente
del Consiglio, tra l'altro, è il garante di tutta una serie di
dibattiti in quest'aula e credo che sarà nostra cura, cura delle
istituzioni valdostane fornire tutto questo dibattito registrato a
chi oggi si sta occupando di questa questione.
Allora, va bene tutto, ci dispiace anche, Assessore, che lei sia
a suo dire poco informato su certe parti di questa vicenda, perché
conviene informarsi bene, perché, quando una persona, un
Amministratore ha un dossier così bollente, beh, è meglio che si
autotuteli veramente, perché, quando si amministra e quando ci sono
grane così grosse, la questione è una questione che rileva del
dicastero regionale che uno ha in capo, ma anche dell'immagine
dell'intera Regione e dell'intera Amministrazione. Allora, non
capiamo o cerchiamo di capire - e forse lei ci darà una mano a
capirlo -, perché di questa nostra iniziativa...che è semplice
perché va nell'ottica di essere propositiva, non è che fa un'azione
contro ciò che è stato fatto e che l'Amministrazione sta facendo:
chiediamo semplicemente di applicare una disposizione di legge, di
revocare questa cosa e poi con calma di approfondire, perché non è
la sede opportuna, per tutta una serie di rivoli e di risvolti, per
affrontare in questo modo una vicenda così delicata, ma se non c'è
la disponibilità, ci poniamo qualche domanda: perché non c'è la
disponibilità? Noi non vogliamo immaginare che ci siano gruppi
amici e meno amici, questo no, noi non lo crediamo, però lei oggi,
Assessore, ce lo deve dimostrare, perché se c'è una possibilità di
applicare una legge che va nel senso di tutelare l'intera
Amministrazione che voi soprattutto, ma noi anche
rappresentiamo...noi oggi le chiediamo di fare quest'atto, perché
stiamo vivendo anche a livello nazionale vicende che partono cosi
in sordina e poi assumono pieghe che poi gli amministratori non
sanno gestire, non vogliamo scomodare le lacrime di Crocetta
oggi...per vicende che sembrano piccole questioni e poi si rivelano
bucce di banana, per non dire altro...e nella sanità, lei lo sa,
perché quando lei dice:
"ma non c'eravamo noi nel 2012"
, ma
noi chi? Parla a titolo personale o a titolo di un gruppo? Perché
nel 2012 mi risulta che, insomma, il Governo era sempre un Governo
improntato su una certa sensibilità politica di tutto rispetto, nel
senso che sono state portate avanti azioni. Non è che lei dice: "ma
nel 2012 non c'eravamo noi", non c'era lei! Noi quindi non abbiamo
capito se era il movimento, se era...questo per dire che la sanità
è la sanità indipendentemente da chi la gestisce, l'amministrazione
è l'amministrazione indipendentemente da chi prosegue, o anticipa,
o precede certe azioni e bisogna garantire la continuità o la
discontinuità in base all'applicazione delle normative vigenti.
Noi non vogliamo insegnare niente a nessuno. Siamo preoccupati,
questo sì, perché questa vicenda che è nata in sordina sta
assumendo una piega che non ci piace e soprattutto ci dispiace che
ci siano due pesi e due misure su un appalto regionale attraverso,
diciamo, quella che è un'azienda...non diretto e ci sia un peso ed
una misura diversa per quella che è invece l'autotutela che subito
il Comune di Aosta ha applicato e che noi abbiamo apprezzato, ecco,
questo lo vogliamo dire, non è che si fa demagogia, ma si cerca di
essere obiettivi. Allora, non ci piace questi due pesi e due
misure, non capiamo, abbiamo difficoltà a capire perché ci si
ostini a voler mantenere qualcosa che è molto...in una zona molto
grigia, molto ombrosa e che non vorremmo appunto si dimostrasse
qualcosa di un po' più grave e soprattutto le chiediamo, per
rispetto all'istituzione che noi tutti rappresentiamo, di fornirci
elementi di chiarezza perché su questa cosa noi chiediamo che sia
revocato senza "se" e senza "ma", perché questo è il dovere che noi
abbiamo innanzitutto di fronte al mandato che ognuno di noi ha e
poi di fronte ai dubbi che di fronte alla comunità possono essere
oggi così insinuati per un'azione che noi non crediamo sia lineare
fino in fondo. Grazie.
Presidente -
Grazie collega. La parola al collega
Chatrian.
Chatrian (ALPE) -
Sì, grazie Presidente.
Indubbiamente anche il nostro gruppo...non siamo dei giuristi e
quindi lasciamo la parte giuridica a qualcun altro, però una scelta
di campo su una questione così importante, dal nostro punto di
vista, deve essere presa, cioè noi vogliamo tutelare la nostra
Azienda USL, quindi dal punto di vista...come posso dire? della
presa di posizione e soprattutto di volontà...capiamo che la
pressione è alta, ma sappiamo anche che l'attenzione è alta e
sappiamo anche che i fari sono puntati. Sappiamo anche che stiamo
parlando di decine di milioni di euro di fornitura, ma proprio per
questo chiediamo alla maggioranza tutta sul punto n. 1 la revoca
imprescindibile.
Assessore Fosson, il punto n. 2 modifichiamolo. Noi abbiamo
letto attentamente e l'abbiamo inserito nelle nostre premesse, in
questa risoluzione l'Azienda USL ha motivato la non applicazione
del provvedimento perché questo servizio è essenziale per il
perseguimento dell'interesse pubblico. Benissimo, modifichiamo il
punto 2, siamo tutti disposti a modificare il punto 2, ma a seguito
dell'approvazione del punto 1. Abbiamo i fari puntati, noi non
vogliamo c'entrare, non ci vogliamo stare, vogliamo un messaggio
chiaro, l'ha fatto il Comune di Aosta, più debole, più fragile,
meno strutturato, meno...
(interruzione dell'Assessore Donzel, fuori microfono)
...posso dirlo Assessore Donzel? Poi interverrà, però adesso
parlo a nome del gruppo ALPE, se vorrà intervenire a nome del
gruppo del PD, interverrà a nome del gruppo PD, ma sinceramente il
punto n. 2, Assessore Fosson, modifichiamolo, ma non possiamo
permetterci in questo momento di non tutelare la nostra azienda e
non tutelare il nostro modello Valle d'Aosta verso l'esterno.
Comunque, probabilmente il Presidente Rollandin prenderà la parola
e ci illuminerà sui punti n. 1 e n. 2. Per noi la situazione è
molto delicata e la pressione è molto alta, stiamo parlano di
decine di milioni di euro di forniture, di servizi di fornitura.
Abbiamo gli occhi puntati e oltretutto la pressione è molto alta,
noi pensiamo che un punto fermo vada messo e si chiuda una fase e
se ne apra una subito e il punto 2 modifichiamolo, c'è una seconda
azienda che aveva partecipato? Noi non siamo giuristi, ma troviamo
comunque il
modus operandi
per aggiudicare subito e
convogliare il servizio di natura pubblica subito, Assessore
Fosson, sulla seconda e poi parleremo di una nuova gara, nelle
prossime settimane, nei prossimi mesi, nei prossimi anni, ma il
punto 1 in questo momento, la revoca del contratto...noi dobbiamo
chiudere oggi questa parte e subito!
Presidente -
Non ci sono altri interventi? Per la replica
da parte della Giunta, la parola al Presidente della Regione.
Rollandin (UV) -
Le considerazioni che sono state fatte
su questo punto credo che siano sicuramente da analizzare con molta
attenzione, partendo da due presupposti: che l'USL ha la sua
autonomia, non è su indicazione della Regione che l'USL ha fatto
l'appalto, né ha deciso l'appalto, c'è stata una commissione che ha
deciso, quindi il provvedimento è del Direttore dell'USL. Prima
cosa. Non è quindi che la Regione ha previsto, ha fatto l'appalto.
La Regione oggi è un soggetto terzo, nel senso che la Regione dà
dei soldi all'USL, che gestisce anche attraverso le mense. Primo
argomento.
Secondo argomento: la differenza tra Aosta e la Regione. Aosta
ha sospeso questo perché si riferiva alle scuole, scuole che sono
chiuse. Piccolo particolare. Mentre se voi andate a leggere la
pagina molto chiara che è stata scritta dal Responsabile
dell'Ufficio legale, che vorrei ricordare non ha solo scritto
l'ultima pagina, ha scritto cinque pagine, prendendo spunto da
tutto quello che è successo, da tutta l'organizzazione...e poi
prende in esame la parte riferita a quelle che sono le esigenze
collegate con le urgenze, se lei prende la pagina delle
considerazioni finali, non solo finali...tiene conto di tutto e
dice giustamente che nel caso in cui ci sono...basta
leggerlo...
"nel caso di specie la straordinaria e temporanea
gestione commissariale è stata disposta con decreto del
Prefetto
- eccetera -
ciò che all'evidenza consegue nella
complessa vicenda finale, puntualmente ricostruita dal decreto
prefettizio e caratterizzata da un rilevantissimo numero di
contratti stipulati con molteplici soggetti pubblici su tutto il
territorio nazionale, oltre che dalla peculiarità dei settori di
operatività del gruppo imprenditoriale: sanità, emergenza sociale,
assistenza ai minori, migrazione e servizi a persone in genere,
mediante prestazioni riconducibili ad attività di tipo
socio-assistenziale nei confronti di comunità di soggetti con
fragilità, nei confronti dei quali le prestazioni non possono
essere interrotte, elementi questi che sono alla base dei
particolari poteri attribuiti ai commissari nominati dal Prefetto,
i quali dovranno in primis procedere alla ricognizione di tutti i
contratti pubblici di appalto e di tutte le concessioni di natura
pubblica in corso di esecuzione e di completamento, per poi
selezionare quelli la cui esecuzione e prosecuzione
-
sottolineo che vorrei che leggeste tutti questo particolare -
sia ritenuta urgente e necessaria per il perseguimento degli
interessi pubblici di cui all'articolo 32, comma 10, della legge
del 2014
...
tenuto conto di questo, di che cosa significa
l'urgenza e di cosa significa l'emergenza, con tutti i casi, pare
quindi potersi concludere, in ragione della peculiare natura del
servizio, nel senso che codesta azienda abbia agito correttamente
anche in ordine a quanto prospettato per il prosieguo e che per
l'effetto del decreto prefettizio il rapporto contrattuale in corso
con Vivenda possa allo stato legittimamente proseguire e
-
sottolineo -
almeno sino all'esito della ricognizione delle
conseguenti determinazioni che saranno assunte dai commissari
nominati dal Prefetto, nei riguardi dei quali non può che
raccomandarsi la massima collaborazione"
.
Ora, noi non abbiamo assolutamente nessuna volontà di andare
oltre i tempi che i nominati commissari hanno, tempi brevissimi,
dove diranno le loro conclusioni, dopodiché se diranno che
quest'aspetto ha una sua particolarità, si prenderà...l'USL
prenderà, perché non siamo noi, questa è la grossa confusione che
qui si sta facendo...dice: "la responsabilità", non è un servizio
che ha messo in piedi la Regione: è un servizio che è gestito
dall'USL! Ora, con queste logiche noi crediamo che oggi sia
corretto tenere conto, come dice questo parere, dell'attesa del
parere dei commissari nominati dal Prefetto, che hanno questo
specifico compito ai sensi della legge del 2014. In base a quelli
che saranno i responsi dei commissari, non ci sarà credo da parte
dell'USL nessuna difficoltà di attivare i meccanismi suggeriti o
imposti dai commissari e quindi dal Prefetto di... Questa è la
logica con cui affrontare questo tema, non è che noi ci assumiamo
responsabilità, perché noi teniamo...certo, è giusto discuterne, io
non voglio dire che non sia giusto discuterne, attenzione, non ho
detto questo: ho detto che è un problema che ha toccato la Valle
d'Aosta. Voi avete aggiunto altre cose, su cui io non entro adesso,
voi le avete discusse anche di com'è stato fatto l'appalto, di
alcune...questo è un discorso che mi permetto di dire che va
affrontato in un'altra sede, oggi io prendo in esame...noi
prendiamo in esame, credo tutti noi, un aspetto che tocca l'USL.
L'USL - ripeto - ha la sua autonomia gestionale, responsabilità
della gestione USL...che sicuramente ha fatto richiesta anche lui
di pareri, questo è un parere che è stato dato dall'Amministrazione
regionale nei confronti di quest'atto, perché correttamente
l'Assessore ha detto: "ma, noi abbiamo un'attività di controllo nei
confronti di...quindi vogliamo sapere se e che cosa sta
succedendo", ci dicono: "scusa, questo è perfettamente corretto",
che cosa dovremmo fare? Scusate, che cosa...adesso, poi io - ripeto
- sono disponibile in qualsiasi momento, credo, a prendere in esame
quello che sarà...e sarà trasmesso immediatamente, in modo che
prendano conseguentemente i provvedimenti, tenuto conto di quelle
che sono le emergenze che verranno a prodursi in un ospedale che va
avanti tutti i giorni, in un ospedale che deve avere comunque la
fornitura di pasti: questo sarà un altro aspetto.
Io però mi fermo a quello che è il responso dei commissari,
com'è scritto qui e come il Prefetto ha deciso, punto. Noi non
andiamo di là...non andiamo più in là, né ci prendiamo
responsabilità di altri, io non credo di assumermi altre
responsabilità, né voglio che altri si assumano per colpa nostra né
per...non c'è, non esiste! Questo è quanto scritto e quanto emerge
dai fatti ad oggi. Se domani ci saranno novità, verranno trasmesse
e l'USL agirà di conseguenza.
Presidente -
Grazie. La parola al collega Laurent
Viérin.
Viérin L. (UVP)
- Siamo abbastanza delusi dalle parole
del Presidente, perché siamo alla solita questione. L'Autorità
nazionale anticorruzione aveva preso il caso del Direttore generale
dell'USL valdostana come esempio di quello che non si doveva fare
in Italia, ma è stato un parere che è stato ignorato in attesa di
vedere le controdeduzioni inviate dalla Regione, qui siamo su una
vicenda diversa, ma stiamo dando lo stesso messaggio.
L'Amministrazione regionale non ha voglia di prendere in
considerazione questo tema, con la gravità della situazione che
invece si sta vivendo e lei, Presidente, parte, come spesso
succede, da una questione tecnica: "eh, noi non siamo l'USL,
l'Amministrazione non c'entra niente", peccato che
l'Amministrazione regionale dà tutta una serie di direttive
all'USL, approva piani, approva i bandi, approva bandi per le
nomine dirigenziali, nomina tutta una serie di parti che
effettivamente sono di competenza dell'azienda, ma in un piano di
indirizzo dell'Amministrazione regionale. Non ci venga quindi qui a
dire che l'Amministrazione regionale quando conviene non c'entra e,
quando conviene, entra nel merito di questione. Siamo disponibili,
visto che abbiamo prodotto un documento dove c'è scritto:
"dare
indicazioni"
, a modificarlo con un
"invita"
, se c'è la
volontà politica, perché qui stiamo parlando di politica. Se c'è
una volontà politica, visto i dubbi che almeno noi abbiamo, se
tutti i Consiglieri di maggioranza, del Governo siete così
tranquilli su questa vicenda, ma noi vi chiediamo di procedere, non
c'è problema, ma politicamente noi vogliamo che sia in quest'aula
dibattuta la questione, perché crediamo che l'Amministrazione
regionale, in presenza di un'indagine che lambisce la Valle d'Aosta
e un'azienda che è penetrata nella Valle d'Aosta, Amministrazione e
privati, attenzione, privati, debba essere tutelata. Voi ritenete
che invece non si debba fare, noi vi chiediamo, anzi modificheremo
in un
"invita"
, visto che siamo ancora in discussione
generale, così politicamente misureremo qual è la vostra volontà di
invitare l'azienda, che giustamente non è direttamente
l'Amministrazione, ma l'Amministrazione invita, come approva piani,
come dà indirizzi in quest'aula su una certa parte di linee
generali...o se invece voi pensate di continuare a procedere in
questo modo.
Allora, la seconda considerazione è che "Aosta è un'altra cosa
perché ci sono le scuole". Allora, non veniteci a raccontare
questioni mischiando le carte, perché se c'è la volontà di revocare
un appalto, da parte dell'azienda su invito dell'Amministrazione,
si contatta subito - l'ha detto l'Assessore Fosson - la seconda e
si mette in piedi prima della revoca...si fa in modo che il giorno
che si revoca subentri automaticamente la seconda, che può
garantire un servizio, quindi questa, secondo noi, è una scusa che
non regge e che non ha un senso nella discussione politica che
stiamo facendo. Non volete prendervi e assumervi le vostre
responsabilità, l'ha detto bene il Presidente: "noi non ci
assumiamo la responsabilità". Troppo facile, perché
l'Amministrazione regionale, secondo noi, deve assumersi le proprie
responsabilità, tant'è che noi chiederemo il voto nominale su
quest'iniziativa modificata, che adesso, colleghi, vi riproporremo,
perché crediamo che ognuno in quest'aula si debba assumere le
proprie responsabilità per il presente, per il futuro e anche per
ciò che ha detto in passato per qualcuno. Allora, questa è una
nostra idea, senza nessun problema, non è che vogliamo fare
processi alle intenzioni, ma nei toni pacati che noi abbiamo
cercato di usare nel dire: "attenzione, siamo preoccupati". Non è
che abbiamo detto: avete fatto cose che...anzi, non abbiamo messo
in dubbio, diciamo: attenzione perché una responsabilità politica,
un atto politico di un Consiglio regionale che diniega un invito a
revocare un appalto, quello sì che può essere interpretato come un
atto omertoso o comunque che vuole andare a nascondere intenzioni
che noi immaginiamo invece... siamo sicuri che non ci sono. Allora,
noi è per quello che diciamo che questo dibattito noi ci
premureremo di fornirlo a chi si sta occupando di questa questione,
perché noi rivendichiamo la bontà delle nostre idee in senso
propositivo e tutelativo, non capiamo questa chiusura e neanche coi
pareri legali non la capiamo, perché giustamente...tra l'altro,
l'azienda ha i suoi canali legali, le sue...è scritto bene nel
parere che gli uffici non forniscono di solito...ma per
collaborazione forniscono in merito a questioni che riguardano
l'azienda.
Noi concludendo crediamo che non abbia un grande senso politico
questa chiusura su un aspetto così delicato, abbiamo una visione
nostra e crediamo che semplicemente per tutelare l'Amministrazione,
invitare l'azienda a revocare, che non farebbe mancare il servizio,
perché, da un punto di vista tecnico, l'aggiudicazione alla seconda
non farebbe mancare il servizio...perché succede in tutta Italia
che, quando c'è un problema di mafia e di infiltrazione
criminale...dice: "no, noi siamo al di sopra di tutti, perché c'è
un servizio, non si può interrompere", ma si sta parlando di Mafia
Capitale! Si sta parlando di Mafia Capitale e l'Amministrazione
regionale non vuole neanche invitare l'azienda a revocare un
appalto di un'azienda che è implicata in una vicenda così grave:
questo noi non lo capiamo e ci auguriamo che sia tutto lineare come
il Presidente ci ha garantito.
Presidente
- La parola al collega Gerandin.
Gerandin (UVP) -
Merci Président.
Vede, Presidente, lei non può limitarsi a leggere le ultime
dieci righe di cinque pagine...di sei pagine,
pardon
. Non
può limitarsi a leggere dieci righe di sei pagine e, Presidente, se
permette, lei non può dire che non è la Regione che ha appaltato.
Certo che non è la Regione che ha appaltato, ma nessuno ha detto
che è la Regione che ha appaltato. L'ha detto bene il mio collega
Laurent Viérin prima: noi siamo disponibili a modificare. Volete
mettere
"invitare"
? Volete mettere...ma a noi non importa,
l'importante è che parta questo, perché, attenzione, Presidente,
forse le è sfuggito che il bilancio dell'USL lo paga la Regione,
per cui la trasparenza dell'USL deve essere dimostrata all'atto
delle rendicontazioni: questa è la premessa. Voglio partire dalla
prima pagina io del parere e la leggo, così almeno la sapete tutti,
perché è stata omessa, c'è scritto:
"premesso in generale che ad
ogni buon conto che lo scrivente Dipartimento svolge attività di
consulenza in favore delle strutture organizzative interne della
Regione e non anche di enti terzi, per spirito di collaborazione,
si espone in risposta al quesito posto..."
. Allora, se un
Dirigente regionale si espone e non è neanche nei suoi doveri di
farlo, beh, mi dispiace, ma il Dirigente regionale risponde alla
politica e la politica ne è responsabile. Presidente, questo è un
dato di fatto, perché questo Dirigente non aveva nessun dovere,
nessun obbligo di esprimere un parere all'Azienda USL, l'ha fatto,
si è esposto di persona, pertanto la politica è responsabile di
quanto ha detto.
Per tornare ai contenuti, forse c'è un po' di confusione, nel
senso che sinceramente noi chiediamo che, a fronte di una
situazione così complicata...bene, non le chiediamo addirittura di
revocare immediatamente...di rivedere la revoca immediata di quella
che è l'aggiudicazione, noi le chiediamo: uno, di non procedere
all'estensione dell'appalto, mi pare che sia tutto diverso, non le
chiediamo di soprassedere, perché quest'appalto, qualora valido, ha
ancora due anni di validità, perché dobbiamo dargliene quattro
quando siamo ancora in un regime di poca chiarezza, per non dire di
peggio?
Seconda cosa, Assessore: noi non mettiamo in discussione il
fatto che voi abbiate citato il discorso dell'urgenza e della
gravità del mantenere il servizio, noi le diciamo che
immediatamente...invitare l'azienda affinché immediatamente
provveda a verificare se ci sono le condizioni per procedere
all'aggiudicazione della seconda offerta, o in alternativa
elaborare un bando di gara, per cui noi non le abbiamo dato né una
settimana, né dieci giorni, né un mese, né due mesi. Lei dice che
ci vanno tre mesi? Prendetevi tre mesi, ma voi immediatamente vi
attivare per questo, perché le ricordo, Presidente, che, quando lei
cita l'ultima parte, non ha citato la penultima pagina, nella quale
la Dirigente che le ha scritto questo parere le dice papale papale
che
"
il Prefetto dovrà necessariamente fare luogo
all'applicazione delle predette misure straordinarie e ciò anche
se la stazione appaltante
- la "stazione appaltante" vuol dire
l'USL -
abbia espresso la necessità di continuare il rapporto
contrattuale e anche qualora le misure straordinarie di gestione,
sostegno e monitoraggio prevarranno sull'intendimento della
stazione appaltante di proseguire nel rapporto negoziale secondo i
termini stabiliti dall'articolo 94"
, ma questi sono articoli
virgolettati di legge, il resto è un'interpretazione nella quale il
Dirigente le dice che, tutto sommato, l'atteggiamento che ha avuto
l'Azienda USL non è così sbagliato, perché c'era quest'urgenza,
questa necessità, ma non le dice mica di interrompere tutta quella
che è la procedura per arrivare a quella che è la revoca, non
glielo dice, quello l'avete visto voi! L'avete immaginato voi, ve
lo siete sognati, perché non c'è scritto quello, anzi nelle
premesse vi dice che il tutto deve essere comunque attivato
affinché si proceda a quella che è la procedura di revoca: questo è
quanto. Questi sono i fatti, questi sono i documenti che abbiamo e
che avete anche voi. Il resto, mi permetta, sono interpretazioni.
Grazie.
Presidente -
La parola al collega Chatrian.
Chatrian (ALPE) -
Sto notando che qualche collega ha
abbandonato l'aula e, come ha detto molto bene il Presidente
Rollandin, questa questione è delicata e va gestita in maniera
delicata
à
plus forte raison
e ci ha dato uno spunto
il Presidente Rollandin rispondendo ad una considerazione che avevo
fatto poc'anzi, e quando avevo fatto il paragone: "guardiamo cosa
ha fatto il Comune di Aosta", mi aveva interrotto il nuovo
Assessore Donzel... Giustamente il Presidente Rollandin ci ha
detto: "ma, ragazzi, stiamo parlando delle scuole, le scuole sono
chiuse" e su questo ha ragione il Presidente Rollandin, ha proprio
ragione, perché forse il problema maggiore è quello di trovare la
quadratura per garantire il servizio ad un ospedale e quindi andare
a modificare eventualmente questa nostra risoluzione per il
passaggio tra l'azienda A e la seconda azienda che...quindi
dobbiamo inserire due-tre mesi. Proprio lei quindi
à plus forte
raison
ci convince ancora di più che la strada che noi abbiamo
scritto nero su bianco e cercato di perseguire all'interno di
questa risoluzione va in quella direzione, nel senso che, come ha
fatto il Comune di Aosta, dal nostro punto di vista, deve farlo
l'Amministrazione regionale, poi, dal punto di vista operativo,
decliniamolo meglio, perché non siamo nella pausa estiva come nelle
scuole.
La ringraziamo, indubbiamente non siamo stati così scaltri nel
declinare bene, sappiamo perfettamente che l'appalto non è stato
curato...non siamo dei giuristi, ma fino lì ci arriviamo,
Presidente Rollandin, che l'appalto non è stato fatto
dall'Amministrazione regionale, ci arriviamo persino che
l'Amministrazione regionale trasferisce le risorse all'Azienda USL,
ci arriviamo anche noi, ci arriviamo persino che non solo le
trasferisce, ma dà anche qualche indirizzo come Amministrazione
regionale. Non solo, ci arriviamo anche che qualcuno nomina
qualcuno all'interno dell'azienda. Andiamo persino oltre, perché
l'Amministrazione regionale che eroga quasi 250 milioni di euro
all'Azienda USL, ci arriviamo che forse una forma di controllo...ci
arriviamo persino noi che non siamo giuristi che forse
l'Amministrazione regionale, una volta che trasferisce 250 milioni
di euro, forse deve anche controllare come vengono utilizzate le
risorse, quindi
à plus forte raison
non utilizzate due pesi
e due misure, delle due l'una! Ha fatto bene l'esempio lei, ha
citato molto bene l'esempio del Comune di Aosta, ha chiuso una fase
e ne ha aperta un'altra,
à plus forte raison
facciamo la
stessa cosa e tuteliamo la nostra azienda.
Il collega Laurent Viérin prima invitava a modificare il primo
punto. Indubbiamente forse
"dare indicazioni"
...non abbiamo
titoli per dare indicazioni all'azienda, invitiamola, ma l'invito
che sia un invito di natura indubbiamente non giuridica, ma un
invito di natura politica, anche perché la questione, come dicevo,
è delicata e, quando vedo che qualche collega abbandona l'aula, è
perché la questione delicata è ancora più delicata. A maggior
ragione quindi chiedo ai Consiglieri e ai colleghi di maggioranza
comunque di approfondire ulteriormente quella che è la nostra
risoluzione, che potrebbe aiutare a mettere un punto fermo e ad
aprire una nuova fase.
Presidente -
Grazie collega Chatrian. Chiudiamo la
discussione generale. Allora la Giunta ritiene di dare una risposta
su questa richiesta? Giustamente, perché se chiudiamo la
discussione generale, non si può fare l'emendamento. La parola al
Presidente della Regione.
Rollandin (UV) -
Le affermazioni che abbiamo fatto in
quest'aula sono legate a due aspetti: il primo di quello che nel
suo insieme costituisce questo fatto anche per la Valle d'Aosta ed
ha ragione, per cui abbiamo detto che era corretto parlarne;
secondo: abbiamo cercato di far capire che nel discorso di
responsabilità c'è una responsabilità diretta, che è quella
dell'azienda e c'è un controllo amministrativo che è fatto dalla
Regione, che non entra nel merito di quella che è la legittimità di
quell'atto nel...
L'altro aspetto che ho voluto specificare è che noi riteniamo
che questo parere che dice che è corretto il non aver interrotto
questo...non aver interrotto questo rapporto perché c'è un'urgenza,
un'emergenza che non ha una durata eterna, dura lo spazio del
lavoro dei commissari, che dovranno dire al Prefetto: "guardate,
quest'azienda, questo contratto di Aosta, è corretto o no?", "non è
corretto", benissimo, si attiverà tutto quello che l'USL dovrà fare
per andare sul secondo, per fare in modo...no, ma per dire,
quello...va
de plano
, va di suo. Quello che noi abbiamo
voluto dire della differenza tra la scuola e l'ospedale è che a
scuola chiusa io mi posso anche permettere cautelativamente di
dire: "ma io disdico", intanto vengono fuori i pareri, ma non ho
conseguenze nella gestione: è questo che ho voluto dire. Mentre
nell'ospedale, come fa gli esempi anche per altre forniture
essenziali, e lo cita, si dice: "non è che tu puoi fare comunque
qualcosa, devi aspettare, l'unica cosa, che i tre commissari
nominati dal Prefetto diano un'indicazione". A quel momento è
automatico che ci sia un intervento diretto: questo ho voluto dire
e questa è la differenza e questa è la ragione per cui noi
riteniamo che, se voi volete fare votare a punti, sui primi due
punti noi ci asterremo, sugli ultimi due punti voteremo a favore,
perché non crediamo che ci sia nessun problema a dare tutti gli
elementi in modo che questo sia chiarito e da tutte le
sfaccettature anche altri punti che sono stati presentati...non
abbiamo nessun problema. Sui primi due punti ci asterremo per le
ragioni che abbiamo già detto e che sono molto chiare. In questo
momento siamo nell'attesa di avere questo verdetto che
ripeto...sapete quante sono le società e quante sono che aspettano
con urgenza di sapere che cosa devono fare? Non è che tirano
a...quindi gli elementi riguardano...benissimo, c'è o non c'è il
sospetto, cioè non il sospetto, ci sono elementi...allora via, si
va nella direzione di...e quindi si passa a quel punto seguente.
Questo non è certo per sottovalutare quelle che sono le ricadute di
quest'aspetto, anzi, è solo per chiarezza, perché non ci siano
dubbi su quello che è l'atteggiamento. Noi non abbiamo né
criticato, né detto nulla su quelle che sono, anzi, noi, quando
avremo il responso, saremo i primi ad essere contenti, perché
finalmente capiremo con chi abbiamo a che fare. Come avete detto
voi, noi possiamo sperare che non ci sia niente, come avete detto
voi, io spero che non ci sia nulla, ma se per caso ci fosse, c'è
immediatamente l'aspetto che deve seguire: questo è già dichiarato,
è già fatto. Aspettiamo solo questo responso, quindi, se volete
votare per punti, noi sui primi due punti noi ci asterremo e sugli
altri due noi voteremo a favore. Grazie.
Presidente -
Grazie Presidente. Qualcuno dei proponenti
ritiene di prendere la parola su questa proposta della Presidenza
della Regione? La parola al collega Gerandin.
Gerandin (UVP) -
Grazie Presidente.
Semplicemente per dire che noi siamo disponibili eventualmente a
modificare: piuttosto che
"dare indicazioni"
,
"invitiamo
l'Azienda USL"
e per il punto 2 siamo disponibili a dire che
l'azienda si attivi immediatamente per verificare la possibilità di
assegnare eventualmente alla seconda offerta e in subordine a
predisporre i bandi necessari. I contenuti però sono totalmente
diversi, mi permetta Presidente, sono veramente diversi i
contenuti, nel senso che per noi è inaccettabile, Presidente, che,
a fronte di una richiesta del Prefetto di revoca, voi - torno a
dire: motivando correttamente con l'urgenza - prendiate tempo, ma
che non vi muoviate in questa direzione, la storia dei commissari è
un'interpretazione del tutto personale della Dirigente. Due, per
noi...
(interruzione di un Consigliere, fuori microfono)
...no, l'ultima parte...non c'è scritto nei dispositivi di
legge! Nei dispositivi di legge si dice che comunque, al di là
dell'urgenza motivata, bisogna andare nella direzione della revoca.
Concludo solo, Presidente, dicendovi che l'altra cosa per noi
inaccettabile è che, di fronte ad una richiesta di revoca per
mafia, revoca per...
(interruzione di alcuni Consiglieri, fuori microfono)
...no, c'è...allora, nella nota del Prefetto Gabrielli vi
invitano al provvedimento interdittivo antimafia, che è la revoca.
Allora, voi l'avete motivata e non entriamo nel merito della
motivazione della...per noi può essere anche valida quella, avete
magari anche fatto bene a proseguire per un lasso di tempo
determinato, io quello che intendo sottolineare è che, a fronte di
una richiesta del genere...per noi rimane due volte immotivata, è
un atto grave che ci sia una delibera di proroga
addirittura...quando vi si chiede di revocare, voi prorogate di due
anni in più...
(nuova interruzione di alcuni Consiglieri, fuori
microfono)
...ma non importa, revocatela almeno, date un segnale di andare
nel senso di quello che vi chiede il Prefetto, revocatela!
(nuova interruzione di alcuni Consiglieri, fuori
microfono)
...no, voi prima...ma allora con un atto di autotutela la
revocate...
Presidente
- Un po' di silenzio per cortesia.
Gerandin (UVP) -
...almeno la revoca potete farla? No,
non si può fare, perché è fatta prima. Non era un obbligo il
prolungamento di due anni, è una facoltà. L'avete esercitata,
adesso voi la revocate se volete dare un segno tangibile di
aspettare quelle che sono eventualmente le mosse della giustizia.
Non lo volete fare? Noi comunque con queste modifiche noi siamo
disponibili a modificarla, su questo non c'è...sennò il resto noi
lo manteniamo, perché sono due cose totalmente diverse, ecco,
chiaramente lei lo capisce meglio di me, Presidente.
Presidente
- Praticamente quindi si chiede di votare il
testo presentato per votazione a chiamata nominale. Non per punti,
ma il testo completo per quello che è stato detto nell'intervento
dei proponenti. La parola al collega Laurent Viérin.
Viérin L. (UVP)
- Per confermare che proponiamo di
modificare con le modifiche annunciate dal collega Gerandin, ma
manteniamo una votazione unica, perché l'atto ha un senso nel suo
insieme...per voto nominale. Grazie.
Presidente -
Allora, chiediamo solo ai proponenti di
portare al tavolo della Presidenza la modifica per evitare
disguidi, perché altrimenti...se modifica una copia di quello che
ci ha presentato e lo porta alla Presidenza e ci mette una sigla,
una modifica a mano su un testo e... Colleghi, è stata depositata,
a nome dei proponenti, dal collega Laurent Viérin la modifica che
prevede solo al punto 1, anziché
"dare indicazioni"
,
"invitare l'Azienda USL"
; non è stata posta nessuna modifica
al punto 2. Quindi voteremo il testo nel suo complesso con la
modifica al punto 1 e ribadisco, anziché
"dare indicazioni"
,
è
"invitare"
.
La chiamata per il voto è nominale, quindi la votazione è
aperta, prego il collega Segretario di procedere all'appello.
Voto per appello nominale
- Baccega: astenuto
- Bertin: favorevole
- Bertschy: favorevole
- Bianchi: astenuto
- Borrello: astenuto
- Certan: favorevole
- Chatrian: favorevole
- Cognetta: favorevole
- Donzel: astenuto
- Fabbri: favorevole
- Farcoz: astenuto
- Follien: astenuto
- Fontana: astenuta
- Fosson: astenuto
- Gerandin: favorevole
- Grosjean: favorevole
- Guichardaz: astenuto
- Isabellon: astenuto
- La Torre: astenuto
- Lanièce: astenuto
- Marguerettaz: astenuto
- Marquis: astenuto
- Morelli: favorevole
- Nogara: favorevole
- Perron: astenuto
- Restano: astenuto
- Rini: astenuta
- Rollandin: astenuto
- Roscio: favorevole
- Rosset: favorevole
- Testolin: astenuto
- Laurent Viérin: favorevole
- Marco Viérin: astenuto
Presidente
- Premesso che i Consiglieri Ferrero e Péaquin
risultano assenti, il risultato della votazione quindi è:
Presenti e votanti: 33
Favorevoli: 13
Astenuti: 20
Il Consiglio non approva.
I lavori di quest'adunanza sono terminati. Buona serata a
tutti.
---
L'adunanza termina alle ore 20,52.
