Classificazione
CONSULTE COMMISSIONI E ORGANI COLLEGIALI


Resoconto integrale del dibattito dell'aula
Oggetto del Consiglio n. 790 del 6 luglio 1994 - Resoconto
OGGETTO N. 790/X - Presa d'atto delle dimissioni rassegnate dal
Consigliere regionale Agnesod Gino da membro della commissione di
disciplina per il personale delle qualifiche dirigenziali e
vicedirigenziali e per il personale appartenente ai livelli 7° e 8°
e sua sostituzione.
Deliberazione - Il Consiglio
Premesso che con deliberazione n. 33/X del 13 luglio 1993 il
Consiglio regionale ha designato quali membri in seno alla
Commissione di disciplina per il personale delle qualifiche
dirigenziali e vicedirigenziali e per il personale appartenente ai
livelli 7° e 8°, prevista dall'articolo 163 delle norme approvate
con legge regionale 28 luglio 1956, n. 3 e successive
modificazioni, i consiglieri regionali Agnesod Gino e Chenuil
Giorgio per la maggioranza e Bavastro Marco per la minoranza;
Considerato che il Consigliere regionale Agnesod Gino, con
lettera in data 1° luglio 1994 ha rassegnato le dimissioni da
membro della suddetta Commissione di disciplina;
Ritenuto opportuno procedere alla sostituzione del Consigliere
Agnesod Gino con un altro Consigliere della maggioranza;
Visto il parere favorevole rilasciato dal Dirigente del Servizio
affari generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamata la legge regionale 28 luglio 1956, n. 3 e successive
modificazioni;
Delibera
1) di prendere atto delle dimissioni rassegnate dal Consigliere
Agnesod Gino da membro della Commissione di disciplina per il
personale delle qualifiche dirigenziali e vicedirigenziali e per il
personale appartenente ai livelli 7° e 8° e di procedere alla sua
sostituzione con il Consigliere Ferraris Piero per la
maggioranza;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente -
Pongo in votazione la presa d'atto
delle dimissioni del Consigliere Agnesod Gino.
Presenti e votanti: 28
Favorevoli: 27
Contrari: 1
Il Consiglio approva
Presidente -
Ha chiesto la parola il Consigliere
Perrin Giuseppe Cesare.
Perrin G.C. (UV) -
Nous proposons monsieur Ferraris.
Presidente -
Si procede alla nomina del
Consigliere Ferraris, con votazione a schede segrete:
Presenti e votanti: 28
Schede nulle: 3
Schede valide: 25
Schede bianche: 2
Hanno riportato voti:
- Ferraris Piero: 18
- Borre Fedele: 5
