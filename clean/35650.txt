Classificazione
TRASPORTI E VIABILITÀ
Viabilità



Oggetto del Consiglio n. 117 del 25 settembre 2013 - Resoconto
OGGETTO N. 117/XIV - Interpellanza: "Interventi per sopperire
ai disagi creati agli utenti del nuovo parcheggio interrato
dell'Ospedale Parini".
Presidente -
Ha chiesto la parola per l'illustrazione la
Consigliera Carmela Fontana, ne ha la facoltà.
Fontana (PD-SIN.VDA)
- Grazie Presidente.
Con quest'interpellanza vogliamo portare l'attenzione di questo
Consiglio sui numerosi problemi che sta creando il nuovo parcheggio
dell'Ospedale Parini sito in via Roma, in particolare il problema
della viabilità che impedisce l'accesso diretto al parcheggio da
chi viaggia sulla corsia in direzione Torino e la necessità per gli
stessi automobilisti di giungere fino alla rotonda di Porossan e
fare inversione di marcia per poter accedere alla struttura. Tale
percorso obbligato allunga notevolmente i tempi di accesso alla
struttura, soprattutto in alcune fasce orarie nelle quali il
traffico in via Roma è particolarmente intenso. Evidenziato che,
nonostante la posa di barriere sulla linea spartitraffico, sono
comunque numerosi gli automobilisti che ignorano il divieto, con
disagi e pericoli per la circolazione, volevamo sapere
dall'Assessore:
"le ragioni alla base delle scelte di viabilità
per l'accesso al nuovo parcheggio; se e come intenda intervenire
per risolvere i disagi evidenziati dagli utenti, soprattutto quelli
anziani che si devono recare in ospedale per controlli e visite; se
vi sia l'intenzione di affrontare la problematica della
viabilità"
. Grazie.
Presidente
- Grazie. Ha chiesto la parola l'Assessore
Baccega per la risposta da parte del Governo, ne ha la facoltà.
Baccega (SA)
- Grazie Presidente.
In realtà, qualche disagio in questo momento lo provoca.
L'attuale accesso al parcheggio Parini è parte di un disegno più
complessivo di modifica della viabilità in vista della
realizzazione dell'ampliamento del complesso ospedaliero. Ad oggi
gli utenti hanno a disposizione una via di entrata, quella su via
Roma, e un'uscita veicolare. Per chi arriva da Courmayeur, in
effetti, il disagio è molto forte, perché si deve arrivare alla
rotonda di via Roma, la prima per Porossan, ritornare indietro e
poi accedere al parcheggio; purtroppo, non è stato possibile
ipotizzare in questa fase un'entrata per chi arriva da Courmayeur,
perché non è stato possibile realizzare una corsia di accesso su
via Roma a causa di mancanza di spazio. Il disagio sarà sicuramente
eliminato ad avvenuta realizzazione della nuova ala ospedaliera,
dove troverà posto un altro parcheggio interrato in parte riservato
all'USL e in parte riservato agli utenti. È già stato approvato dal
Consiglio comunale di Aosta, nel 2011, il piano generale urbano del
traffico, che prevede proprio una serie di ingressi...tutti
ingressi ed uscite a mano destra, quindi senza interferenza ed
attraversamento di corsia. Vi sarà un ingresso e un'uscita su via
Guédoz tenga conto che già prima l'accesso in via Guédoz provocava
colonne non indifferenti. È poi previsto, ovviamente, un altro
ingresso a mano destra su via Roma sotto il nuovo ospedale e, da
questo punto di vista, ci sarà la possibilità nella nuova ala di
poter accedere e di poter decidere anche dove uscire, perché nel
piano interrato del garage del parcheggio si potrà attraversare
tranquillamente e quindi l'accesso su Torino e la percorrenza su
Courmayeur saranno facilmente gestibili. Credo quindi che, prima di
quattro anni, vale a dire a completamento dell'ospedale, non si
possa sopperire a questo disagio che ci rendiamo conto esserci.
Per quanto riguarda eventuali disagi di accesso per gli anziani,
oggi, come nel passato, essi non vi sono, in quanto è sempre
possibile per gli accompagnatori di questi utenti, così per quelli
con difficoltà di deambulazione, anche temporanea, accedere con
l'autovettura direttamente nel parcheggio interno dell'ospedale.
Per quanto concerne le persone in dialisi o sottoposte a
radioterapia, ci sono due parcheggi garantiti dall'USL proprio
all'interno oltre la sbarra dell'ospedale. Per quanto riguarda gli
anziani, se sono accompagnati da terzi, vengono fatti entrare con
la vettura e poi la vettura viene fatta uscire.
Del disagio ne prendiamo atto, lo sappiamo, ma prima di quella
data, quattro anni, non potrà essere in qualche modo messo a punto.
Grazie.
Si dà atto che dalle ore 15,39 riassume la presidenza il
Presidente Emily Rini.
Rini (Presidente)
- Per la replica, la parola alla
collega Fontana.
Fontana (PD-SIN.VDA)
- Grazie Presidente.
Prendo atto della risposta dell'Assessore, ma, devo essere
sincera, pensavo che si potesse...cioè che ci fosse una soluzione
nell'immediato, perché da qui a quattro anni io non ci credo
nemmeno che, passati quattro anni, abbiamo una sistemazione della
viabilità. Penso che i progettisti, quando fanno queste grandi
strutture, dovrebbero anche pensare a che cosa si va incontro,
cioè, se si fa l'ospedale e si fa il parcheggio, bisogna pensare a
tutto! Abbiamo fatto prima il parcheggio, adesso abbiamo la
viabilità che crea problemi, provate ad andare in via Roma, a me è
successo un paio di volte che non rispettano la percorrenza di
andare alla rotonda di Porossan e tagliano la strada, già via Roma
è intasata, abbiamo questi problemi, di qua a quattro anni può
succedere qualcosa? Fate attenzione perché poi vi prendete la
responsabilità voi, ci sono veramente...è veramente pericoloso,
provate a ripensarci, perché non possiamo dire alla gente: "dovete
aspettare, adesso non si può risolvere"! Si può fare qualcosa, non
penso che non si possa progettare qualcosa per evitare questa
situazione. Provate a farvi un giro e poi vedete il disagio che sta
provocando...ma anche quelli che escono dall'ospedale nella rampa
devono aspettare la fila che arriva da giù verso Courmayeur per
potersi immettere nella corsia; ci sono problemi con le ambulanze,
perché delle volte fanno fatica a passare, perché la strada è
stretta, cioè i problemi veramente sono tanti. Io penso che, prima
di fare un parcheggio, bisognava pensare veramente alla viabilità,
invece qui si fa tutto all'incontrario: prima si fanno le strutture
e poi diciamo che non funzionano, che ci sono dei problemi. Fino ad
oggi non mi è mai capitato di vedere una struttura finita e dire:
"beh, non ci sono problemi", c'è sempre una motivazione, io non lo
so, andiamo avanti così...vi prenderete le vostre responsabilità se
succede qualcosa! Noi l'abbiamo detto che così non va bene e vi
chiediamo veramente di fare attenzione a quel pezzo di strada e di
vedere se si può risolvere almeno qualcosa nel frattempo...che ci
sarà il nuovo progetto della nuova viabilità.
Presidente
- Grazie. Point 29 à l'ordre du jour.
