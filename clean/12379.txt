Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3295 del 24 aprile 1992 - Resoconto
OGGETTO N. 3295/IX Rinvio del concorso interno, per titoli ed
esami, per la nomina al posto di Soprintendente per i beni
culturali nell'ambito della Soprintendenza per i beni culturali ed
ambientali dell'Assessorato del turismo, sport e beni
culturali.
Si dà atto che dalle 12,06 presiede il Presidente
Cout
Presidente
Ha chiesto di parlare il Consigliere Andrione,
ne ha facoltà.
Andrione (UV)Questo strano bando di concorso che è fatto
ad
usum amici
andrebbe ritirato e rivisto, altrimenti presenteremo
degli emendamenti, e non vorremmo che fosse l'unico caso in cui si
applica la trasparenza e cioè la trasparenza del favoritismo,
perché si vuole a tutti i costi che una certa persona diventi
Sovrintendente. Si fa quindi, un bando di concorso in funzione
degli interessi di questo candidato a cui già è stato dato
l'incarico, che, come ha spiegato con bronzea faccia l'Assessore
Pascale in questo Consiglio, è discrezionale. Discrezionale perché
evidentemente gli amici sono quelli che sono.
All'articolo 2 si dice:
"Sono ammessi al concorso i
dipendenti regionali in possesso del diploma di laurea in
architettura o diploma di laurea in lettere con specializzazione in
archeologia".
Perché in questo caso la laurea deve avere la
specializzazione e nell'altro caso no? In architettura non è che si
faccia sempre un corso specifico in archeologia.
Noi avremmo preferito, queste sono questioni anche opinabili, un
concorso pubblico proprio per la delicatezza del posto e per il
fatto che è un incarico che richiede equilibrio e cultura, nel
senso gene-rico della parola. Ma se si vuole fare un concorso
interno, per lo meno che tutti coloro che hanno i titoli, la laurea
ed il biennio, cioè tutti e cinque i vicedirigenti possano
partecipare, non che ci sia già una discriminazione a priori in
maniera che l'orientamento sia quello di sapere un anno prima chi è
che vince il concorso. Idem per quanto riguarda l'articolo 7, dove
le prove scritte non sono a nostro avviso, quelle che
permetterebbero una valutazione impar-ziale, assolutamente
imparziale, dei candidati che si presentano.
Per cui se in via di buona volontà, il Presidente della Giunta
accet- ta di rivedere questo bando di concorso, magari anche
parlandone in una commissione, è un conto altrimenti abbiamo
preparato, firmati anche da Viérin e Faval, degli emendamenti
sostitutivi che in seguito alla risposta che riceverò, leggerò al
Consiglio.
PresidenteHa chiesto di parlare il Consigliere Louvin, ne ha
facoltà.
Louvin (UV)Je me permets d'ajouter quelques remarques qui n'ont
pas un caractère éminemment formel.
PresidenteHa chiesto di parlare il Presidente della Giunta.
Bondaz (DC)Chiedo il rinvio dell'oggetto alla prossima adunanza
ordinaria del Consiglio.
Il Consiglio prende atto
