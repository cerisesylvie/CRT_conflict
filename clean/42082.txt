Classificazione
TURISMO E INDUSTRIA ALBERGHIERA



Oggetto del Consiglio n. 1037 del 24 ottobre 2019 - Resoconto
OGGETTO N. 1037/XV - Interpellanza: "Tempistiche e modalità
procedurali per l'individuazione di nuove iniziative strategiche
per il turismo invernale in alternativa allo sci".
Rini (Presidente)
- Punto n. 48 all'ordine del giorno. La
parola al Vicepresidente Distort per l'illustrazione.
Distort (LEGA VDA)
- La presente interpellanza vuole
essere una sorta di prima puntata per un percorso di
approfondimento su un tema estremamente ampio, estremamente vasto,
una sfida ambiziosa che occuperà il futuro prossimo e ovviamente
non prossimo della nostra Regione.
Il discorso è questo: richiamo i vari rapporti sul clima, li
richiamo soltanto senza elencarli, senza entrare nel merito, perché
chiaramente in più occasioni noi ci troviamo in quest'Aula a
confrontarci con gli scenari che ormai ritengo che anche la
popolazione abbia compreso, abbia digerito, ne abbia preso atto in
maniera assolutamente profonda, sono l'ordine del quotidiano.
Risparmio quindi l'elenco dei rapporti sul clima, risparmio i
riferimenti a Greta ed entro nel vivo della nostra trattazione come
Consiglio regionale della Valle d'Aosta.
Sicuramente i mutamenti climatici, il fatto che la temperatura
media salga fa sì che ovviamente - così come è dato ormai
conosciuto e condiviso - la neve risulti in posizione più elevata,
dal punto di vista altimetrico sarà la permanenza del manto nevoso
per
les domaines skiables
, per le attività dedicate allo sci
che si porranno a quota sempre più alta. Questo mette in moto
meccanismi economici, meccanismi di scelte di strategie, fa sì che
gli impianti sciistici si spostino sempre più verso l'alto con
tutti i problemi legati all'inserimento nell'ambiente, nel
paesaggio. L'alternativa è chiedersi se esiste la possibilità di
qualcosa di diverso dallo sci. Allora, mentre noi maturiamo le
varie scelte relative alla rifunzionalizzazione dei comprensori
sciistici, intendiamo porre all'attenzione di questo Consiglio la
realtà, le ipotesi, uno scenario completamente diverso, il pensare
al prodotto Valle d'Aosta, all'offerta Valle d'Aosta nel periodo
invernale, che non sia sotto questo cappello preponderante che ha
fatto la nostra fortuna, che ha fatto sì che un intero esercito di
imprenditorialità su vari settori in qualche modo risultino
collegati alla "industria" dello sci - parlo di industria tra
virgolette -, che ci ha visti specializzati in questo settore. Ora
però questo esercito di specializzati si trova a dover fare i conti
con una sorta di combattimento che presuppone una tattica
completamente diversa.
È chiaro che la società è formata di libera imprenditoria, così
come di gestione amministrativa. Noi, in questa sede, svolgiamo la
seconda parte: la gestione amministrativa. In qualche modo noi non
siamo i sostitutivi chiaramente dell'imprenditoria, sarà
l'imprenditoria sempre e comunque all'avanguardia, la scuola di
pensiero, però dal punto di vista della messa in atto di tutte le
misure necessarie, sia per far sì che l'imprenditoria funzioni e
sia libera di muoversi, sia dal punto di vista di mettere insieme,
mettere a fattor comune, mettere in rete elementi conoscitivi e
approfondimenti. Sicuramente non è un ruolo facile e ci vedrà
coinvolti in prima persona, ognuno nei propri ruoli. Il nostro
ruolo è questo: svolgere un'attività creativa, di analisi, di
programmazione, un'attività in qualche modo di incentivo.
Noi chiediamo quindi al Governo della Regione: quali iniziative
siano attualmente in atto o in studio per individuare ed
approfondire soluzioni strategiche e sostenibili in alternativa al
settore specifico dello sci, e con quali modalità e con quali tempi
si intende procedere nell'approfondimento della messa in atto delle
azioni di cui al quesito precedente. Ricordo che se l'innalzamento
climatico crea un indubbio beneficio, ci mette in condizioni di
superiorità in quello che è il periodo estivo (tra l'altro dei dati
statistici ci comunicano già in previsione un incremento del
periodo estivo di permanenza turistica nel nostro territorio);
questo fa sì che ci sia una permanenza estiva che si anticipi e si
estenda - che anticipi in periodo primaverile e si estenda in
periodo autunnale -, proprio grazie alla mitezza del clima in
queste stagioni di transizioni e poi si concentra nel periodo
estivo per trovare refrigerio nell'ambito delle nostre località che
per conformazione, per condizioni climatiche, possono permettere
una miglior vivibilità. Per contro, il periodo invernale è messo
estremamente in crisi, sia per la contrazione del periodo di
sfruttamento, sia per la concentrazione - come ho appena detto -
delle aree innevate ad alta quota e, di conseguenza, il rischio di
perdere appetibilità.
Un tema assolutamente importante è la sfida di un'intera
comunità. Io penso che in questa interpellanza non ci sia tanto
l'iniziativa del Consigliere Distort con la Consigliera Spelgatti e
la risposta dell'Assessore o degli Assessori di competenza; in
questa interpellanza abita, trova dimora la preoccupazione di
un'intera società e il bisogno di un'intera società di sapere da
parte del Governo che prospettiva vuole adottare.
Presidente
- La parola all'Assessore Laurent Viérin per
la risposta.
Viérin (AV)
- Ringrazio il collega Distort, perché questo
è un tema di estrema attualità, con la profonda convinzione che
amministrare sia anche soprattutto governare i cambiamenti che
avvengono non al limite della previsione del futuro, ma tenendo
conto per forza di tutto ciò che sta accadendo. Abbiamo avuto
occasione di parlarne durante questo Consiglio, al di là del
macrotema dei cambiamenti climatici effettivamente applicato alla
nostra Regione. Cito spesso nelle riunioni che stiamo facendo la
ribrandizzazione del territorio, e ci tornerò, vale a dire
l'attualizzazione del
brand
delle nostre località, per
singole località o per zona, proprio parametrate ai cambiamenti che
stanno avvenendo, e non solo quelli climatici. Citiamo spesso
l'esempio di Valsavarenche, laddove dopo una decina di anni esiste
oggi la dismissione della seggiovia, che è un po' il simbolo di
come un cambiamento porta una comunità a doversi riadattare a
questi mutamenti.
Intanto fornisco alcuni dati. Si sta parlando chiaramente
dell'inverno, perché - come giustamente citato nelle premesse -
forse i cambiamenti climatici potrebbero essere una valorizzazione
estiva della montagna intesa come luogo dove evadere rispetto a
temperature che si eleveranno nei margini che sono stati citati.
Dagli ultimi studi effettuati, e non solo a livello locale ma anche
a livello nazionale, vi posso già dire che oggi, coloro che
prenotano una settimana bianca, per il 50 percento sono persone che
non sciano affatto. La cultura nel monosci, come si suol dire, è
già un cambiamento che di fatto sta nelle corde, vi è un'attenzione
all'inclinazione dell'utenza stessa. È per questo motivo che la
Valle d'Aosta in questi ultimi anni non è stata comunque ferma
rispetto alla costruzione del prodotto turistico nel suo insieme:
pensiamo a tutti gli investimenti del turismo culturale, di un
turismo che prescinde dalla meteo, che è molto suggestivo nei
periodi considerati una volta di bassa affluenza o comunque minori.
Venerdì inaugureremo la Bassa Via, abbiamo scelto non a caso un
periodo per lanciare un progetto che andrà in certe stagioni ed in
una zona territoriale che non è di alta montagna e non è il
fondovalle a creare un'alternativa. Il previsto innalzamento oltre
i 1.800 metri della quota di innevamento richiede nuove strategie
sugli impianti, sui servizi. Oggi si parla anche di intervallivi,
di nuovi investimenti - pensiamo a Skyway -, si parla di
accessibilità della montagna. Sarebbe interessante capire quante
persone salgono su Skyway; anzi, è interessante sapere se con gli
sci o senza sci, per capire che quello è un impianto che crea
l'accessibilità della montagna prescindendo dal fatto del voler o
poter sciare e, soprattutto, che abbatte le barriere
nell'accessibilità della montagna, in quanto chiunque, compresi i
diversamente abili, possono accedere alla bellezza del nostro
panorama.
Sulla fotografia della situazione quindi concordo sicuramente.
Da un lato vi è la sfida sulla rivisitazione dei servizi negli
impianti a fune e poi sicuramente con il collega Bertschy - che è
competente per materia e su questo sta lavorando - pensiamo alle
stazioni poste a quote compatibili con le previsioni rispetto ad
impianti di innevamento artificiale di nuova generazione, allo
sviluppo dello
snow farming
per le piste di fondo, argomento
di cui abbiamo parlato durante il bilancio e che sta prendendo
un'evoluzione; molto interessante è anche il Grand Bornand e il
sistema che hanno messo in piedi su questa pratica. Questo comporta
comunque la necessità di un ripensamento della vocazione turistica
invernale, soprattutto per le stazioni e le località citate
rispetto ai grandi centri, che magari prescindono rispetto alle
altre località da questi cambiamenti.
Sicuramente, per quanto riguarda le stazioni e il territorio,
nell'attualizzazione del brand noi abbiamo in questi mesi
organizzato degli incontri sul territorio, assieme al territorio -
questo per andare poi puntualmente a rispondere laddove chiedete
come ci si sta attrezzando nel futuro ripensamento, al di là
dell'idea che possono avere gli amministratori -, per il territorio
in sé. Nella riforma turistica abbiamo previsto anche la Consulta
regionale per il turismo, un organismo che non è solo
Amministrazione regionale, ma che è condivisione con la
codificazione che abbiamo previsto, è la sede che sicuramente sarà
privilegiata per il confronto in materia di sviluppo turistico del
territorio, per l'esame delle criticità o dei punti di forza e per
ricalibrare l'impostazione delle linee guida che poi si mettono in
campo. Sicuramente nella ribrandizzazione vi sarà la
complementarietà, per non andare solo su una cultura - che sia poi
quella dello sci, di altri "brand" o di altri prodotti -, ma per
andare verso la diversificazione creando una complementarietà.
Questo vale per tutti i settori. Pensiamo che la fortuna delle
nocciole d'Alba è derivata dalle gelate in Turchia, quindi i
cambiamenti non sono solo climatici. Oggi la Brexit sta avendo
un'influenza rispetto a certe località turistiche; diciamo che Val
d'Isère ha il 40 percento di turisti che vengono dallo UK o
comunque dalla zona, probabilmente per la Brexit, quindi i
cambiamenti sono climatici ma sono anche quelli in evoluzione
rapidissima in campo turistico. La complementarietà o comunque
l'organizzazione di offerta turistica integrata è una delle
risposte, anche e soprattutto per la stagione autunnale, invernale
e primaverile, dove in coda ancora oggi è una pratica molto sentita
ed esistente.
L'altra considerazione, riprendendo i dati di questo 50 percento
di persone che già oggi non sciano, è quella di coloro che vengono
chiamati "
slons
"
(
snow lovers no
skiers
)
,
che nel gergo è un po' quello che determina
oggi l'inclinazione. Dalle recenti indagini è molto interessante
questo: in inverno la pratica dello sci, per quanto importante, non
costituisce la principale motivazione che spinge il turista verso
la montagna. Ne parlavamo anche con il Presidente ENIT durante il
TTG di Rimini: stanno studiando espressamente il prodotto montagna
e l'evoluzione di questo prodotto - ne hanno parlato nell'ultimo
Consiglio di amministrazione -, proprio perché questo dato si
accompagna con quello che molto probabilmente, anzi sicuramente,
succederà. C'è quindi l'esigenza di cominciare una riflessione
nella direzione indicata è non solo necessaria, ma è iniziata nelle
azioni che stiamo mettendo in campo. Soprattutto il cambiamento
rispetto al nostro prodotto Valle d'Aosta, al di là di essere
complementare o, meglio, di essere implementato nella sua
complementarietà, deve avere anche un'attrattività parametrata al
tipo di utenza inteso come mercato che noi andiamo a coprire. Lo
studio fatto in primavera è stato interessante, perché ogni mercato
ha le sue inclinazioni. Penso al turismo polacco, che è molto
interessato sulla zona per esempio della media Valle, a quella che
viene indicata come la volontà di sciare un giorno in una località
e un giorno nell'altra esclusivamente sci, rispetto ad altri
mercati dove invece già l'inclinazione rispetto a questo 50
percento che dicevamo è modificato.
Per concludere, sicuramente occorre rivedere,
nell'attualizzazione del
brand
prodotto Valle d'Aosta
rispetto soprattutto alle località che soffriranno maggiormente
questi cambiamenti, un'attualizzazione della loro offerta:
benessere, turismo minerario, turismo culturale - abbiamo veramente
una varietà già nelle nostre corde che fa parte di investimenti che
sono
in itinere
o che sono già stati fatti -, turismo
culturale avanzato, turismo minerario; esistono dei progetti che
stanno avanzando, il benessere è stato rivalorizzato e sta dando
grandi risultati, e poi sicuramente le tradizioni, il divertimento,
l'
outdoor
. Per la nostra regione esiste veramente una
varietà che è appetibile effettivamente 365 giorni all'anno.
La seconda considerazione, per riassumere, è riuscire a mirare
ai mercati parametrando il nostro prodotto e posizionandolo
ricalibrando lo sci e il monosci rispetto alle altre alternative
per attrarre, al di là di chi vuole sciare e viene indirizzato
sulle località "maggiori" che continueranno a garantire questa
pratica rispetto invece ad altre azioni. Quali strumenti: al di là
di ciò che si sta facendo oggi con il territorio, si attuerà
attraverso la riforma del turismo, con la Consulta regionale per il
turismo, con l'organismo che dovrà dibattere chiaramente assieme
all'autonomia di ogni assemblea piuttosto che categoria rispetto a
ciò che la nostra comunità dovrà affrontare in termini di
sfida.
Dalle ore 16:34 assume la presidenza il Vicepresidente
Farcoz.
Farcoz (Président)
- La parole au Vice-président Distort
pour la réplique.
Distort (LEGA VDA)
- Grazie Assessore, su quanto mi dice
mi trova assolutamente d'accordo: le potenzialità della Valle
d'Aosta sono estremamente ampie.
Noi - recita un'immagine - siamo un po' come dei mendicanti che
chiediamo l'elemosina seduti su una miniera d'oro e quindi
chiaramente abbiamo questa fortuna. Il problema è che tutte le
opportunità da lei citate sono da declinarsi, in una sfida che
raggiunge le dimensioni della battaglia, esattamente nei termini
della strategia militare, per cui nella battaglia noi abbiamo degli
armamenti, abbiamo l'addestramento delle truppe e abbiamo la
strategia. Si sarebbe aspettato una replica in termini militari?
Per deformazione professionale prima ho fatto un intervento da
architetto e adesso da ex istruttore dell'esercito. Però vede, il
discorso è questo, io mi permetto di fare questo parallelo perché
la situazione è questa: non è vero che
c'est l'argent qui fait
la guerre
, la disponibilità economica serve quando la guerra è
lunga, ma ci sono certe guerre che vengono vinte a priori
attraverso un qualcosa di specifico che si chiama "strategia".
Quando il piano è così forte, la guerra viene vinta a priori, prima
ancora di essere combattuta, e perché questa strategia funzioni
deve esserci una strategia che si declina sotto il profilo del
piano, perché gli armamenti, nel caso proprio del parallelo e
dell'esempio, si riferiscono alle nostre potenzialità. Avere delle
potenzialità senza un addestramento di utilizzo non serve a niente.
Avere la capacità di utilizzare gli armamenti con il proprio
addestramento è già una bella cosa, però se non c'è coordinamento
anche questa fase non serve.
Che cosa voglio dire quindi? Voglio ricollegarmi semplicemente
allo spirito dell'interpellanza di questa mattina, anche se il tema
era completamente diverso, era un tema di urbanistica, ma la
risposta è la stessa. Quando la dimensione dei problemi assume dei
contorni estremamente ampi, la sfida si fa così grande per la quale
è indispensabile avere strategia, avere prospettiva, avere questo
atteggiamento mentale, questo
modus operandi
che non va a
dire "io ho già pensato che si farà così o cosà", no, ma va a dire
"io ho pensato come si fa". Questo è importante.
Lei mi ha citato un'agenzia che si è costituita per il
monitoraggio della situazione. Benissimo, ma assolutamente mi
permetta, senza voler uscire dai miei ranghi di Consigliere, di
prendere in considerazione la dimensione del piano strategico, così
come c'è il piano dei trasporti, il piano della gestione
dell'acqua, il piano urbanistico, il piano territoriale, la
dimensione del piano. Purtroppo dovremo arrivare a questa
indigestione di piani, ma è questa la linea, perché le dimensioni
della sfida sono queste, presuppongono non soltanto delle azioni di
azione e reazione, bensì di regia ad altissimo livello - questo
glielo dico con tutto il cuore - mettendo a disposizione queste
risorse. So che sto inventando l'acqua calda, ma in definitiva non
è emerso dalle sue parole, probabilmente perché il tempo non era
sufficiente, e allora lo prenda come sprone, come stimolo e come
augurio. Auguri Assessore, ma questi auguri io glielo faccio
veramente con il cuore, c'è molta sincerità nei miei auguri, perché
dietro a questi auguri c'è l'augurio per tutto il nostro territorio
e per l'intera comunità valdostana. Abbiamo tanto da lavorare,
bisogna lavorare.
