Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2737 del 8 novembre 1991 - Resoconto
OGGETTO N. 2737/IX Disegno di legge: "Interventi regionali a
favore dell'attività teatrale locale".Errore. L'origine riferimento
non è stata trovata.
Presidente
Il Consigliere Cristina Monami ha chiesto
la parola per illustrare il disegno di legge n. 326 iscritto al
punto 48 bis dell'ordine del giorno; ne ha facoltà.
Monami (PCI-PDS)
Grazie signor Presidente. Poiché siamo
tutti stanchi, credo di dover leggere la relazione sul disegno di
legge in oggetto, che, a mio avviso, è importante sia sul piano
amministrativo sia su quello politico.
Non sfugge a nessuno, credo, l'importanza della funzione
sociale, culturale ed educativa che la finzione scenica riveste.
Popolare, comico, drammatico, classico, dialettale o dell'assurdo,
che sia, il teatro ha sempre risposto ad esigenze umane
fondamentali ed in particolare al bisogno di comunicare quello che
si esprime attraverso le sue forme primarie e più immediate quali
il parlare ed il gestire.
Sempre il teatro ha risposto a questa necessità ed ancor più vi
risponde oggi in un momento in cui la nostra società,
collaboratrice e complice al tempo stesso, si avvale di mezzi di
comunicazione sempre più sofisticati che si caratterizzano per
celerità e precisione e che si esprimono prevalentemente attraverso
immagini e simboli.
Col presente disegno di legge la Giunta regionale vuole colmare
un vuoto legislativo normalizzando attraverso criteri precisi la
prassi in vigore da anni dei contributi concessi alle varie
associazioni teatrali.
Questo disegno di legge risponde a fini ben precisi: 1)
garantisce a compagnie ed associazioni la certezza di fondi
adeguati, favorendone non solo la sopravvivenza, ma anche lo
sviluppo e la qualificazione; 2) permette l'effettuarsi di un
idoneo controllo dei progettisti e delle iniziative impegnando
sempre più le associazioni ad attivarsi sul piano della qualità; 3)
come recita l'articolo 1, "riconosce nelle attività teatrali una
componente importante del processo di diffusione della cultura"; 4)
ripropone e rilancia la valorizzazione e rivitalizzazione del
patrimonio storico ed etnico-linguistico della nostra regione.
L'impegno di spesa previsto per il corrente anno 1991 è di lire
cinquecento milioni.
La V Commissione ha fatto propri i sei emendamenti proposti
dall'Assessore e che i colleghi consiglieri hanno tra i loro
allegati.
Viene aggiunto poi un settimo emendamento, proposto
dall'Assessore alle finanze, che recita testualmente:
"Dopo il comma 3 dell'articolo 8 è aggiunto il seguente
comma:
4 - in deroga della legge regionale 27 dicembre 1989, n. 90,
sono autorizzate le variazioni di bilancio indicate al successivo
articolo 9".
Presidente
E' aperta la discussione generale.
Ha chiesto la parola l'Assessore alla pubblica istruzione,
Rusci; ne ha facoltà.
Rusci (PRI)
Con la presentazione al Consiglio
regionale del presente disegno di legge, rispettiamo un impegno
assunto in sede di bilancio, quando avevamo iscritto cinquecento
milioni nei fondi globali per finanziare l'attività
teatrale.
Ringrazio la relatrice per aver così chiaramente evidenziato la
"ratio legis"
. In effetti, noi siamo partiti da alcune
considerazioni ed anche da un'attività consiliare che mi ha
coinvolto da matricola, come Consigliere regionale. Ricordiamo
tutti le difficoltà e l'imbarazzo nei quali ci siamo trovati quando
abbiamo discusso, ed anche a lungo, per trovare il modo di aiutare
una delle due compagnie professionali teatrali regionali, perché
non esisteva uno strumento normativo. Allora, infatti, lo strumento
normale per supportare tale attività era costituito dalla
concessione di un contributo.
Do quindi per scontata la
"ratio legis"
, così bene
esposta, dell'importanza per la crescita culturale della nostra
regione dell'attività teatrale e do invece al Consiglio alcuni
dati, dai quali poi discende il finanziamento di questa legge.
Nel corso del 1991, per le attività teatrali locali che abbiamo
avuto modo di esaminare in Commissione, abbiamo speso una cifra che
si aggira intorno ai quattrocentotrenta milioni per: animazione,
laboratori nelle scuole, finanziamenti e contribuzioni varie alle
compagnie teatrali, attività dello "Charaban" e del "Printemps
théâtral".
Teniamo presente che in regione operano normalmente due
compagnie professionistiche, cinque o sei compagnie amatoriali ("Lo
Charaban", "Vecchia tradizione valdostana"...), dieci compagnie
teatrali che svolgono i "Printemps théâtral"; è sorta una scuola di
teatro, stanno nascendo due nuove realtà, "Zédig" e "Sécession du
Val d'Aoste".
Se aggiungiamo il contributo di cinquanta milioni dato nel 1989
al "Teatro dei piccoli", vedete che, con le due nuove realtà che
stanno crescendo, arriviamo a questo finanziamento concreto e
preciso, individuato in cinquecento milioni di lire.
In Commissione la discussione è stata importante. Dalla stessa
Commissione è venuto un invito a presentare al Consiglio un
apposito regolamento per meglio stabilire i criteri di erogazione.
Ciò è presente nell'emendamento all'articolo 4, dove viene
soppresso il comma 2.
Detto questo, crediamo che in Commissione si sia fatto un buon
lavoro.
Presidente
Ha chiesto la parola il Consigliere
Viérin; ne ha facoltà.
Viérin (UV)
Le Groupe de l'Union Valdôtaine
partage la nécessité de réglementer, avec une loi régionale,
l'attribution de subventions diverses pour soutenir l'activité
théâtrale de nos différentes compagnies. Une activité et au niveau
des amateurs et au niveau professionnel qui a rempli et qui remplit
toujours une importante fonction à l'intérieur de notre communauté,
dans des situations et dans des moments différents.
Au niveau des écoles: l'importante activité d'animation qui
représente également un soutien à l'activité didactique des
enseignants et qui constitue un moyen pour développer un véritable
bilinguisme ainsi que la possibilité de développer auprès des
élèves ces capacités expressives, ces capacités créatives qui, nous
nous rendons compte, ont toujours plus d'importance sur le plan de
la formation générale de nos élèves.
Egalement sur le plan de la promotion de notre patrimoine
linguistique. Les différentes compagnies qui, chaque année, au
cours d'une manifestation parrainée par l'Assessorat de
l'instruction publique, le "Printemps théâtral", ont la possibilité
de se produire et donc de donner une dignité supplémentaire à notre
patois et de présenter ces pièces qui, en plus de l'utilisation du
patois, représentent également une présentation des différents
aspects de la vie de nos villages avec leurs problèmes et avec les
problèmes de la communauté valdôtaine toute entière.
Mais, également une activité dans un contexte général
d'expression culturelle et surtout de soutien pour ce qui est de la
possibilité de former des acteurs valdôtains.
Je disais que nous partageons, donc, la volonté de présenter une
loi spécifique à cet égard. Nous avions des perplexités quant à la
formulation du texte, mais l'examen de ce texte au sein des
différentes Commissions a permis de trouver un accord sur des
amendements qui, à notre avis, donnent d'avantage d'importance à
cette loi, surtout pour ce qui est des amendements n° 1 et n° 5,
pour le fait que il y a présentation d'un règlement qui établit et
qui fixe des critères objectifs pour l'attribution de ces
subventions. Egalement au point de vue du contrôle de ces
attributions pour le fait que, dans le cas où les initiatives
prévues ne soient pas réalisées, il y a l'obligation de présenter
un compte rendu et s'il est nécessaire de réintégrer le financement
obtenu pour l'activité spécifique.
Donc, nous exprimerons un avis favorable au projet de loi et aux
amendements. Nous maintenons néanmoins notre perplexité et nous
nous abstiendrons pour ce qui est de l'amendement Lavoyer parce
que... Bon, c'est inutile de répéter les considérations que nous
avons déjà eu l'occasion de faire. Je veux en ajouter une
simplement. Il nous a été soumis un projet de loi portant
modification du règlement de comptabilité de l'Administration
régionale. Il n'y a pas là, probablement parce que la chose n'est
pas possible et n'est pas réalisable, une modification de l'article
44 qui est toujours modifié ou dérogé. C'est une raison
supplémentaire parce que nous croyons que, si effectivement il y a
toutes ces difficultés que l'Assesseur aux finances nous a
présentées, il serait mieux de modifier le texte de loi afin
d'éviter cette année encore ou les années successives de venir
toujours avec des amendements à une loi ou à un principe que nous
mêmes nous nous sommes fixé.
Donc, à part l'abstention sur cet amendement de dérogation aux
dispositions financières de la loi de comptabilité, nous confirmons
notre avis favorable au projet de loi.
Presidente
Ha chiesto la parola il Vicepresidente
Bich; ne ha facoltà.
Bich (Ind)
Ho chiesto la parola per annunciare il
nostro voto favorevole a questa iniziativa, che ci sembra valida.
Si sentiva, in effetti, la necessità ed il bisogno di presentare
una legge organica in questo settore.
Io, come d'altronde l'Assessore proponente, proveniamo da
un'esperienza negli enti locali e più volte abbiamo dovuto
constatare, con un senso di preoccupazione ed incertezza, come la
mancanza di fondi non potesse dare voce allo spontaneismo culturale
che si creava all'interno dell'ente locale e soprattutto non
garantisse continuità a quelle esperienze. Si tratta peraltro delle
voci culturali più genuine, che provengono dalle realtà più
disparate e che si legano molto bene anche alle espressioni più
eterogenee - mi riferisco alla città di Aosta - di provenienza
etica e culturale mutuata dalle diverse regioni italiane, oltre a
quella nostra valdostana, che è veramente straordinaria.
Mi sembra che questa legge dia un grande contributo ai paesi che
vogliano attribuirsi funzioni di coordinamento e di organizzazione
delle proprie compagnie e quindi colmi una grave lacuna che si era
manifestata a livello di proposta culturale. D'ora in avanti le
compagnie potranno esprimersi al meglio e quindi penso che non ci
resti che plaudire a questa iniziativa, alla quale do anche il mio
voto favorevole.
Presidente
Ha chiesto la parola il Consigliere
Lanivi; ne ha facoltà.
Lanivi (AI)
Voterò a favore di questa legge con la
pena nel cuore. Ciò deriva dallo stridente contrasto tra il
contenuto reale della legge e le affermazioni contenute nella
relazione.
Se è vero - ed è condivisibile - che il teatro popolare, comico,
dram-matico, classico, dialettale o dell'assurdo che sia, ha sempre
rispo-sto ad esigenze umane fondamentali, la prima domanda che mi
pongo è la seguente: come mai un'esigenza umana fondamentale ha
bisogno dei contributi regionali per sopravvivere?
Interpretando questa legge, i casi sono due: o il teatro che
viene fatto non piace e quindi la gente non va a vederlo, oppure
piace, ma non vuole pagare per vederlo. Io credo che la situazione
sia di una semplicità brutale.
Io ho l'impressione che, come nel caso della Centrale del latte,
anche qui si vogliano risolvere contemporaneamente due problemi:
pagare alto il prezzo del prodotto a chi produce e venderlo basso a
chi consuma. Così facendo, però, si crea un "gap", termine inglese
efficacissimo, che indica la distanza tra il costo di un prodotto
ed il suo prezzo di vendita, che viene colmato ricorrendo al denaro
regionale.
Questa legge tende a distribuire il denaro regionale in maniera
equa: questo è il succo della legge. Tutto il resto è una
copertura.
Ho detto che voterò la legge con la pena nel cuore, perché tutto
ciò significa che le nostre compagnie teatrali di vario tipo non
ottengono il consenso popolare oppure che il pubblico non è
disposto a pagare quattro soldi per andare a vedere e sentire le
nostre compagnie. Questo sarebbe niente, perché, tutto sommato, ci
potrebbero comunque essere degli esiti positivi ravvisabili in una
certa qualificazione culturale.
Sottopongo, invece, alla vostra attenzione un dato, anche se ciò
non servirà assolutamente a niente, ma lo devo dire: secondo me,
strumenti, culture e modi di fare cultura finanziati, prima o poi
devono subire il controllo di chi dà il denaro. Nasce così una
cultura sotto controllo, che secondo me ha gambe deboli, come sono
deboli quelle di chi per vivere ha sempre bisogno di flebo.
Presidente
Ha chiesto la parola il Consigliere
Rollandin; ne ha facoltà.
Rollandin (UV)
Il suffirait de rappeler le débat qu'on
avait fait dans cette salle pour la contribution au "Teatro dei
piccoli", pour rappeler les engagements pris à cette époque-là. On
avait dit que c'était la dernière fois qu'on allait donner une
contribution sans qu'il y ait une règle, sans qu'il y ait une loi
qui codifie le système de contribution.
Dans cet esprit, on a examiné le projet de loi qui nous a été
soumis et je voudrais rappeler qu'il y a eu des rencontres au sein
des commissions compétentes, des ordres du jour votés à
l'unanimité, des interventions dans cette salle, pour dire qu'il
fallait absolument intervenir. Aujourd'hui on examine un projet de
loi qui, je ne veux pas dire comme
"genesi"
, mais au moins
comme rappel, suit les indications données à l'occasion de ce
débat.
D'autre part on ne peut oublier la tentative de mettre à
disposition certains moyens pour essayer d'avoir une réponse. Il
est vrai que le discours commercial ne tient pas. Malheureusement
c'est vrai et je le souligne. On remarque à regret que très souvent
les institutions culturelles, à n'importe quel niveau...
Il est vrai qu'on a rappelé ici le théâtre. Mais que faut-il
dire des expositions? Les expositions que nous faisons à différents
niveaux sont liées à un financement, à un engagement de dépense de
l'Administration régionale.
Je ne veux pas souligner des aspects que d'autres ont déjà mis
en valeur mieux que moi. L'unique remarque que je me permets de
faire c'est que, en effet, c'est un effort à suivre avec attention.
Il faut saisir si par rapport aux efforts financiers qu'on va faire
il y a une réponse réelle de la population qui est disponible à
suivre un certain débat que le théâtre peut engendrer.
Lorsqu'on avait parlé du "Teatro dei piccoli", on avait fait
remarquer que, au niveau national, il manque une attention pour
l'ensemble de ce domaine. Je crois que, encore une fois, c'est
l'Administration régionale qui va intervenir.
J'estime qu'une réglementation est nécessaire et qu'il faudra
examiner les résultats avec attention. C'est un engagement
important dans un domaine où il y a encore une série de
difficultés. Si on va soutenir, d'un point de vue financier, ces
efforts - ce qui ne signifie pas payer entièrement le personnel qui
est concerné, ce qui serait une erreur colossale - tout de même
c'est important d'un point de vue de l'engagement social.
Sur le social on peut discuter à l'infini. Ici la réglementation
devra être examinée d'ici quelque temps, surtout en conséquence des
résultats. On souhaite que pour le théâtre soit résolu le problème
des locaux.
A ce sujet, je voudrais faire une petite remarque. J'espère
qu'il y aura la possibilité d'utiliser dans les plus brefs délais
les locaux que nous avons payés dans les différentes communes. La
disponibilité de ces locaux est importante pour ce qui est de
l'entraînement des compagnies théâtrales. C'est un problème à
reprendre le plus tôt possible. C'est donc dans cet esprit que l'on
évalue favorablement ce projet de loi.
Presidente
Se nessun altro chiede la parola, dichiaro
chiusa la discussione generale.
Ha chiesto la parola il Consigliere relatore Cristina Monami; ne
ha facoltà.
Monami (PCI-PDS)
Ringrazio il collega Lanivi, che mi dà
l'opportunità di chiarire qualcosa che è rimasto in ombra nella mia
relazione. Sovente, per motivi di sinteticità, cado in questo
errore, ma mi state insegnando ad essere più completa e vi
ringrazio.
Se Sofocle ed Euripide, per rimanere nel mondo greco, e Plauto,
nel mondo latino - e qui mi fermo - avessero badato ad un utile,
probabilmente avremmo a nostra disposizione molto meno conoscenze
del mondo greco e del mondo latino, che, ci piaccia o no, sono le
nostre radici.
Al giorno d'oggi, come molti di noi sanno, purtroppo il teatro,
insieme ad altre realtà culturali, non è in grado di mantenersi da
sé. Questa non è una peculiarità valdostana, ma è una peculiarità
teatrale. Ecco, quindi, che in tutte le altre regioni,
fortunatamente, sono le amministrazioni pubbliche che si fanno
sponsor
di questo aspetto della cultura.
Quando si parla di
"sponsor"
restiamo perplessi, perché
lo
sponsor
ha dei poteri. Ora, finché in Valle d'Aosta lo
sponsor
è la Regione, io credo che si vada incontro a minori
rischi. Per questo, all'inizio del mio intervento ho detto che si
tratta di una legge importante, sia dal punto di vista
amministrativo, sia da quello politico.
A questo punto, però, sono convinta che sia molto più importante
sotto l'aspetto politico che non sotto quello amministrativo,
perché in questo modo la Regione fa una scelta politica,
assumendosene ovviamente le conseguenze, perché ritiene di dover
sostenere un certo indirizzo culturale, che non ripeto, perché mi
pare che sia già stato sufficientemente illustrato dai
colleghi.
Presidente
Ha chiesto la parola l'Assessore alla
pubblica istruzione, Rusci; ne ha facoltà.
Rusci (PRI)
Il dibattito è stato interessante,
tant'è che sono emerse considerazioni che fanno pensare, tuttavia
devo prendere un po' le distanze dall'intervento del Consigliere
Lanivi.
Ci sono delle condizioni, come nel caso della quantificazione o
valutazione del "gap", che non possono essere applicate
universalmente a tutte le manifestazioni dell'esistenza. Il
Consigliere relatore ha introdotto il discorso del "mecenate", che
è drammaticamente vecchio come la nostra cultura, la cui figura si
è via via modificata nel tempo.
Io non credo che in questa regione si produca cultura di regime,
perché, grazie alla sensibilità di coloro che ci hanno preceduto
nel corso delle varie legislature in questi banchi del Consiglio,
sono talmente varie e differenziate in termini di qualità e
quantità, ma anche di impostazione di tensione ideale e di punti di
riferimento, le attività culturali, per cui non credo che ci sia
quel rischio, che peraltro è caratteristico dei paesi massificanti
a regime verticistico.
Il rischio è piuttosto da individuarsi in una specie di narcosi
soporifera, che però allora ricade su tutto. Ci sono però delle
manifestazioni culturali rivolte ad un
"hinterland"
di certe
dimensioni, tra l'altro abituate e sollecitate a produrre in
qualche modo nel corso di questi anni, che o sono supportate o
rischiano una regressione fino ad ammutolire.
Non credo che questo sia il ruolo del Consiglio regionale. La
funzione di coscienza critica del Consigliere Lanivi è sicuramente
stimolante, però io ho la netta sensazione che l'investimento fatto
in questo settore sia un investimento sull'uomo. Ecco allora che,
se questa Regione è così preoccupata di supportare e di innalzare
"ammortizzatori morbidi" a tutti i livelli, a maggior ragione lo
deve fare in un settore che è poi - non mi riferisco solo al
teatro, ma a tutto il settore culturale - il momento di spinta
della crescita più vera della popolazione.
So bene che sarebbe bello e piacevole se tutte le attività di
questo tipo fossero in grado di gestirsi autonomamente ed
indipendentemente da supporti esterni, ma ho la netta sensazione
che questo ci metterebbe nella direzione di chiudere o di far
chiudere.
Sono stati evidenziati gli obiettivi che volevamo raggiungere,
che sono stati anche ben sintetizzati dal Consigliere Bich.
Occorrono delle certezze di continuità per coloro che, in modo
anche molto pionieristico, hanno iniziato l'avventura dei
riconoscimenti Enpals e ministeriale e fanno di quest'attività una
professione. Non dimentichiamo, però, l'
hinterland
nel quale
questi personaggi, generosi, un po' eroici e anche romantici, si
trovano: la Valle d'Aosta è, da questo punto di vista, un mercato
estremamente limitato.
Credo che sia importante sapere che il lavoro di circa
trecentocinquanta persone - a tanto ammonta il numero degli attori
professionisti, amatoriali ed occasionali - impegnate in loro
processi e produzioni culturali, sia in qualche modo organizzato da
una legge, e credo che in questo modo il disegno di legge sia stato
accolto dal Consiglio regionale.
Presidente
Ha chiesto la parola l'Assessore alle
finanze, Lavoyer; ne ha facoltà.
Lavoyer (ADP)
Vorrei solo dire al Consigliere Viérin
che accetto favorevolmente il suo suggerimento e, in sede di
discussione delle modifiche alla legge n. 90, provvederemo a
modificare anche l'articolo 44.
Presidente
Passiamo all'esame dell'articolato.
Do lettura dell'articolo 1.
Articolo 1 (Finalità)
1. La Regione riconosce nelle attività teatrali una componente
importante del processo di diffusione della cultura e ne favorisce
lo sviluppo anche come strumento di valorizzazione e
rivitalizzazione del suo patrimonio storico ed
etnico-linguistico.
Presidente
Ha chiesto la parola il Consigliere
Lanivi; ne ha facoltà.
Lanivi (AI)
Sarò brevissimo. Il mio intervento era
inutile, nel senso che, se l'argomento fosse stato più
approfondito, avrebbe portato il discorso molto in là. Io ho voluto
solo cogliere questa occasione per mettere una piccola pulce
nell'orecchio e per far capire delle cose. C'è chi le vuol capire e
chi non le vuole capire. Qui si fa una legge che ripartisce più
equamente il denaro.
Intanto, il mio discorso relativo alla "distanza" stava ad
indicare che qualcosa non funziona. Aggiungo anche che non so se
sia effettivamente sociale quell'esigenza che può essere
considerata di carattere personale.
Si tratta di discorsi molto ampi, che presupporrebbero un
dibattito sul significato della cultura e del teatro oggi... Forse,
molto più concretamente, il discorso poteva essere concluso così: è
preferibile dare contributi, oppure servizi ed attività formative,
che, secondo me, sotto questo aspetto offrono maggiori occasioni e
opportunità di crescita?
Voglio dire che è piuttosto preoccupante che in una città, per
assistere ad una conferenza, si debba per forza venire al Palazzo
regionale, perché non c'è un teatro che possa mettere a
disposizione degli spazi adeguati; mentre si pensa di risolvere
tutti i problemi con i contributi.
C'è poi tutto l'altro discorso, che una sera, magari, senza
tanti uditori, potremmo anche approfondire.
Chiedo scusa, comunque, del mio precedente intervento ed eviterò
di farne altri in futuro, anche perché ha fatto assumere
all'Assessore Rusci un atteggiamento "andreottiano", che in questa
particolare situazione mi ha un po' preoccupato.
Presidente
Ha chiesto la parola il Consigliere
Gremmo; ne ha facoltà.
Gremmo (UAP)
Simplement pour rappeler la
discussion que nous avons déjà faite au sein de la Commission à
laquelle j'ai participé et pour faire à haute voix une
considération très simple. A mon avis, dans ce domaine, il faudrait
avoir une considération plus poussée non pas seulement pour le
théâtre qui se produit en Vallée d'Aoste, mais aussi pour le
théâtre valdôtain. Ceci signifie qu'il y a beaucoup d'expressions
culturelles en Vallée d'Aoste, mais ne signifie pas qu'une
expression culturelle qui se déroule dans la région est aussi une
expression culturelle liée au territoire, aux traditions et à la
culture. C'est une considération que j'ai déjà faite au sein de la
Commission et que je veux répéter ici, sans aucune intention
polémique avec les considérations culturelles très élevées de
monsieur l'Assesseur.
La deuxième remarque est plus modeste et est reliée aux
considérations du rapporteur, madame Monami, qui a rappelé la
situation du Piémont. Je voudrais dire que, malheureusement, dans
le Piémont il y a, dans le domaine du théâtre, un mélange entre
politique et personnes qui sont en train d'utiliser le théâtre pour
la politique. Il y a beaucoup de chanteurs qui sont engagés aussi
dans la vie politique. Si je peux faire à haute voix une
considération, je suggérerais de chercher d'éviter que, aussi dans
notre Vallée, qui ne connaît pas encore trop ce mélange entre
politique et théâtre, cette mauvaise attitude prenne pied.
Presidente
Se nessuno chiede la parola, pongo in
votazione l'articolo 1 del quale abbiamo già dato lettura.
Esito della votazione
Presenti, votanti e favorevoli: 33
Il Consiglio approva all'unanimità
Presidente
Do lettura dell'articolo 2.
Articolo 2 (Contributi)
1. Per le finalità di cui all'articolo 1 la Regione contribuisce
al finanziamento di specifiche iniziative teatrali, nell'ottica
della più ampia attuazione del pluralismo culturale e
linguistico.
2. I contributi sono costituiti da finanziamenti annuali non
cumulabili con altri finanziamenti regionali di analoga
finalità.
Presidente
Se nessuno chiede la parola, pongo in
votazione l'articolo 2 del quale abbiamo già dato lettura.
Esito della votazione
Presenti, votanti e favorevoli: 33
Il Consiglio approva all'unanimità
Presidente
Do lettura dell'articolo 3.
Articolo 3 (Soggetti beneficiari)
1. possono beneficiare dei contributi regionali di cui
all'articolo 2, per iniziative che si svolgono nell'ambito della
regione e che perseguono le finalità enunciate nell'articolo 4:
a) le compagnie di professionisti con almeno due anni di
attività continuativa nella regione;
b) le compagnie ed i gruppi amatoriali;
c) le associazioni legalmente riconosciute e con finalità
culturali che organizzano corsi di formazione e avviamento al
teatro.
Presidente
Se nessuno chiede la parola, pongo in
votazione l'articolo 3 del quale abbiamo già dato lettura.
Esito della votazione
Presenti, votanti e favorevoli: 33
Il Consiglio approva all'unanimità
Presidente
Do lettura dell'articolo 4.
Articolo 4 (Iniziative ed attività)
1. I contributi sono assegnati per le iniziative e le attività
intese a conseguire uno dei seguenti obiettivi:
a) favorire lo sviluppo teatrale anche attraverso il
decentramento delle attività sul territorio valdostano;
b) valorizzare e promuovere la conoscenza del patrimonio storico
e linguistico del teatro popolare valdostano;
c) produrre nuovi spettacoli, riproporre spettacoli già parte
integrante delle tradizioni popolari valdostane oppure riallestire
spettacoli prodotti nelle stagioni precedenti;
d) organizzare rassegne di particolare rilevanza regionale anche
con il concorso di compagnie italiane e francofone;
e) attuare dei programmi polivalenti nelle scuole di ogni ordine
e grado, articolati nelle varie forme di spettacolo previa
approvazione da parte degli organi collegiali scolastici;
f) organizzare corsi di avviamento al teatro.
2. Anche al fine del loro coordinamento le iniziative e le
attività di cui al comma uno sono preventivamente concordate con
l'Assessorato regionale della pubblica istruzione, ai sensi
dell'articolo 5.
Presidente
Do lettura di un emendamento
sostitutivo del secondo comma dell'articolo 4, proposto dalla V
Commissione consiliare.
Emendamento Il comma due dell'articolo 4 è così
sostituito:
"2. Entro un anno dall'entrata in vigore della presente legge la
Giunta proporrà al Consiglio regionale l'adozione di un regolamento
per determinare i criteri ed i parametri di concessione dei
contributi di cui al comma uno".
Presidente
Se nessuno chiede la parola, pongo in
votazione l'emendamento testé letto.
Esito della votazione
Presenti, votanti e favorevoli: 33
Il Consiglio approva all'unanimità
Presidente
Do lettura dell'articolo 4
emendato.
Articolo 4 (Iniziative ed attività)
1. I contributi sono assegnati per le iniziative e le attività
intese a conseguire uno dei seguenti obiettivi:
a) favorire lo sviluppo teatrale anche attraverso il
decentramento delle attività sul territorio valdostano;
b) valorizzare e promuovere la conoscenza del patrimonio storico
e linguistico del teatro popolare valdostano;
c) produrre nuovi spettacoli, riproporre spettacoli già parte
integrante delle tradizioni popolari valdostane oppure riallestire
spettacoli prodotti nelle stagioni precedenti;
d) organizzare rassegne di particolare rilevanza regionale anche
con il concorso di compagnie italiane e francofone;
e) attuare dei programmi polivalenti nelle scuole di ogni ordine
e grado, articolati nelle varie forme di spettacolo previa
approvazione da parte degli organi collegiali scolastici;
f) organizzare corsi di avviamento al teatro.
2. Entro un anno dall'entrata in vigore della presente legge la
Giunta proporrà al Consiglio regionale l'adozione di un regolamento
per determinare i criteri ed i parametri di concessione dei
contributi di cui al comma uno.
Presidente Se nessuno chiede la parola, pongo in votazione
l'articolo 4 emendato testé letto.
Esito della votazione
Presenti, votanti e favorevoli: 33
Il Consiglio approva all'unanimità
Presidente
Do lettura dell'articolo 5.
Articolo 5 (Domande di contributo)
1. I soggetti di cui all'articolo 3, per fruire dei contributi
previsti dalla presente legge, debbono avanzare apposita istanza
all'Assessorato regionale della pubblica istruzione, entro il 30
novembre di ogni anno.
2. Le istanze debbono essere corredate dei documenti relativi
alla configurazione giuridica del soggetto, nonché di una
particolareggiata illustrazione delle attività programmate nella
regione nell'anno successivo, di un analitico prospetto dei costi e
dei ricavi previsti, nonché della indicazione relativa alle
disponibilità economiche del soggetto richiedente e dei tempi di
realizzazione del programma.
3. Le compagnie di professionisti dovranno inoltre presentare,
pena l'esclusione, i seguenti documenti:
a) nulla osta all'esercizio dell'attività rilasciato dal
Ministero del turismo e dello spettacolo;
b) copia dei nulla osta rilasciati dall'Ufficio speciale di
collocamento lavoratori dello spettacolo del Ministero del lavoro e
della previdenza sociale;
c) copia del certificato di agibilità rilasciato dall'Ente
nazionale previdenza e assistenza lavoratori dello spettacolo
(Enpals);
d) liberatoria Enpals attestante che la compagnia non ha
pendenze contributive.
4. Le compagnie amatoriali dovranno presentare copia del
certificato di agibilità Enpals.
5. Per l'attuazione dei programmi polivalenti di cui alla
lettera e) del comma uno dell'articolo 4, comma uno lettera e) è
necessario produrre copia della deliberazione dell'organo
scolastico che approva l'iniziativa, esecutiva ai sensi di
legge.
Presidente
Do lettura di un primo emendamento
all'articolo 5, proposto dalla V Commissione consiliare.
Emendamento Al comma quattro dell'articolo 5 è soppresso il
termine "Enpals".
Presidente
Se nessuno chiede la parola, pongo in
votazione l'emendamento testé letto.
Esito della votazione
Presenti, votanti e favorevoli: 33
Il Consiglio approva all'unanimità
Presidente
Do lettura di un secondo emendamento
all'articolo 5, proposto dalla V Commissione consiliare.
Emendamento Dopo il comma cinque dell'articolo 5 aggiunto il
seguente comma sei:
"6. Limitatamente all'anno 1992 il termine di cui al comma uno è
fissato entro sessanta giorni dalla data di entrata in vigore della
presente legge".
Presidente
Se nessuno chiede la parola, pongo in
votazione l'emendamento testé letto.
Esito della votazione
Presenti, votanti e favorevoli: 33
Il Consiglio approva all'unanimità
Presidente
Do lettura dell'articolo 5
emendato.
Articolo 5 (Domande di contributo)
1. I soggetti di cui all'articolo 3, per fruire dei contributi
previsti dalla presente legge, debbono avanzare apposita istanza
all'Assessorato regionale della pubblica istruzione, entro il 30
novembre di ogni anno.
2. Le istanze debbono essere corredate dei documenti relativi
alla configurazione giuridica del soggetto, nonché di una
particolareggiata illustrazione delle attività programmate nella
regione nell'anno successivo, di un analitico prospetto dei costi e
dei ricavi previsti, nonché della indicazione relativa alle
disponibilità economiche del soggetto richiedente e dei tempi di
realizzazione del programma.
3. Le compagnie di professionisti dovranno inoltre presentare,
pena l'esclusione, i seguenti documenti:
a) nulla osta all'esercizio dell'attività rilasciato dal
Ministero del turismo e dello spettacolo;
b) copia dei nulla osta rilasciati dall'Ufficio speciale di
collocamento lavoratori dello spettacolo del Ministero del lavoro e
della previdenza sociale;
c) copia del certificato di agibilità rilasciato dall'Ente
nazionale previdenza e assistenza lavoratori dello spettacolo
(Enpals);
d) liberatoria Enpals attestante che la compagnia non ha
pendenze contributive.
4. Le compagnie amatoriali dovranno presentare copia del
certificato di agibilità.
5. Per l'attuazione dei programmi polivalenti di cui alla
lettera e) del comma uno dell'articolo 4, comma uno lettera e) è
necessario produrre copia della deliberazione dell'organo
scolastico che approva l'iniziativa, esecutiva ai sensi di
legge.
6. Limitatamente all'anno 1992 il termine di cui al comma uno è
fissato entro sessanta giorni dalla data di entrata in vigore della
presente legge.
Presidente
Se nessuno chiede la parola, pongo in
votazione l'articolo 5 emendato testé letto.
Esito della votazione
Presenti, votanti e favorevoli: 33
Il Consiglio approva all'unanimità
Presidente
Do lettura dell'articolo 6.
Articolo 6 (Erogazione dei contributi)
1. la Giunta regionale,su proposta dell'Assessore alla pubblica
istru-zione, sentito il parere della competente commissione
consiliare, approva entro il 28 febbraio di ogni anno il piano di
riparto dei contributi.
2. L'erogazione dei contributi avviene in due rate: la prima,
corri-spondente al 70% del contributo previsto, dopo l'approvazione
del piano e la seconda su presentazione della documentazione di cui
all'articolo 7.
Presidente
Se nessuno chiede la parola, pongo in
votazione l'articolo 6 testé letto.
Esito della votazione
Presenti, votanti e favorevoli: 33
Il Consiglio approva all'unanimità
Presidente
Do lettura dell'articolo 7.
Articolo 7 (Utilizzazione dei contributi)
1. I soggetti percipienti i contributi sono tenuti ad utilizzare
i fondi in base alle iniziative ed ai progetti approvati nel piano
di cui all'articolo 6 e secondo i tempi previsti.
2. I soggetti interessati sono tenuti, realizzata l'iniziativa o
scaduto il termine per effettuarla, ad inviare tempestivamente
all'Assessorato regionale della pubblica istruzione una relazione
sull'attività svolta corredata di dettagliato e documentato
rendiconto.
3. Sulla base della relazione di cui al comma due viene
corrisposta la residua parte del contributo.
4. In caso di mancata o parziale attuazione dell'iniziativa la
Giunta regionale, con propria deliberazione, dispone la revoca
della concessione del contributo ed il recupero totale o parziale
in correlazione con quanto effettivamente realizzato.
5. Il materiale informativo e pubblicitario relativo alle
iniziative ammesse a contributo deve riportare la dicitura "con il
patrocinio della Regione autonoma Valle d'Aosta.
Presidente
Do lettura di un primo emendamento
all'articolo 7, proposto dalla V Commissione consiliare.
Emendamento Al comma due dell'articolo 7 la parola
"tempestivamente" è sostituita dall'espressione "entro sessanta
giorni".
Presidente
Se nessuno chiede la parola, pongo in
votazione l'emendamento testé letto.
Esito della votazione
Presenti, votanti e favorevoli: 34
Il Consiglio approva all'unanimità
Presidente
Do lettura di un secondo emendamento
all'articolo 7, proposto dalla V Commissione consiliare.
Emendamento Il comma quattro dell'articolo 7 è così
sostituito:
"4. In caso di mancata o parziale attuazione dell'iniziativa la
Giunta regionale, con propria deliberazione, dispone il recupero
totale o parziale del contributo concesso in correlazione con
quanto effettivamente realizzato".
Presidente
Se nessuno chiede la parola, pongo in
votazione l'emendamento testé letto.
Esito della votazione
Presenti, votanti e favorevoli: 34
Il Consiglio approva all'unanimità
Presidente
Do lettura dell'articolo 7 emendato.
Articolo 7 (Utilizzazione dei contributi)
1. I soggetti percipienti i contributi sono tenuti ad utilizzare
i fondi in base alle iniziative ed ai progetti approvati nel piano
di cui all'articolo 6 e secondo i tempi previsti.
2. I soggetti interessati sono tenuti, realizzata l'iniziativa o
scaduto il termine per effettuarla, ad inviare entro sessanta
giorni all'Assessorato regionale della pubblica istruzione una
relazione sull'attività svolta corredata di dettagliato e
documentato rendiconto.
3. Sulla base della relazione di cui al comma due viene
corrisposta la residua parte del contributo.
4. In caso di mancata o parziale attuazione dell'iniziativa la
Giunta regionale, con propria deliberazione, dispone il recupero
totale o parziale del contributo concesso in correlazione con
quanto effettivamente realizzato.
5. Il materiale informativo e pubblicitario relativo alle
iniziative ammesse a contributo deve riportare la dicitura "con il
patrocinio della Regione autonoma Valle d'Aosta".
Presidente
Se nessuno chiede la parola, pongo in
votazione l'articolo 7 emendato testé letto.
Esito della votazione
Presenti, votanti e favorevoli: 34
Il Consiglio approva all'unanimità
Presidente
Do lettura dell'articolo 8.
Articolo 8 (Norme finanziarie)
1. L'onere derivante dall'applicazione della presente legge,
stabilito in lire cinquecento milioni, graverà sul capitolo 57491,
di nuova istituzione, del bilancio di previsione della Regione per
l'esercizio finanziario 1991 e sui corrispondenti capitoli dei
futuri bilanci.
2. Alla copertura dell'onere di cui al comma uno si provvederà
mediante utilizzo dello stanziamento iscritto al capitolo 67000
(Fondo globale per il funzionamento di spese correnti) a valere
sull'apposito accantonamento previsto nell'allegato n. 8 al
bilancio per l'anno in corso (area di intervento settoriale -
settore della cultura - E. 4.3.).
3. A partire dal 1992 alla determinazione degli oneri di cui al
comma uno si provvederà con la legge di approvazione del bilancio,
ai sensi della legge regionale 27 dicembre 1989, n. 90 (Norme in
materia di bilancio e di contabilità generale della Regione
autonoma Valle d'Aosta).
Presidente
Do lettura di un emendamento
all'articolo 8, proposto dall'Assessore Lavoyer e dal Consigliere
relatore, Monami Cristina.
Emendamento Dopo il comma 3 dell'articolo 8 è aggiunto il
seguente comma:
"4. In deroga alla legge regionale 27 dicembre 1989, n. 90, sono
autorizzate le variazioni di bilancio indicate al successivo
articolo 9".
Presidente
Se nessuno chiede la parola, pongo in
votazione l'emendamento testé letto.
Esito della votazione
Presenti: 33
Votanti: 21
Favorevoli: 21
Astenuti: 12 (Agnesod, Andrione, Faval, Louvin, Marcoz,
Mostacchi, Perrin, Rollandin, Stévenin, Vallet, Viérin e Voyat)
Il Consiglio approva
Presidente
Do lettura dell'articolo 8
emendato.
Articolo 8 (Norme finanziarie)
1. L'onere derivante dall'applicazione della presente legge,
stabilito in lire cinquecento milioni, graverà sul capitolo 57491,
di nuova istituzione, del bilancio di previsione della Regione per
l'esercizio finanziario 1991 e sui corrispondenti capitoli dei
futuri bilanci.
2. Alla copertura dell'onere di cui al comma uno si provvederà
mediante utilizzo dello stanziamento iscritto al capitolo 67000
(Fondo globale per il funzionamento di spese correnti) a valere
sull'apposito accantonamento previsto nell'allegato n. 8 al
bilancio per l'anno in corso (area di intervento settoriale -
settore della cultura - E. 4.3.).
3. A partire dal 1992 alla determinazione degli oneri di cui al
comma uno si provvederà con la legge di approvazione del bilancio,
ai sensi della legge regionale 27 dicembre 1989, n. 90 (Norme in
materia di bilancio e di contabilità generale della Regione
autonoma Valle d'Aosta).
4. In deroga alla legge regionale 27 dicembre 1989, n. 90, sono
autorizzate le variazioni di bilancio indicate al successivo
articolo 9.
Presidente
Se nessuno chiede la parola, pongo in
votazione l'articolo 8 emendato testé letto.
Esito della votazione
Presenti: 33
Votanti: 21
Favorevoli: 21
Astenuti: 12 (Agnesod, Andrione, Faval, Louvin, Marcoz,
Mostacchi, Perrin, Rollandin, Stévenin, Vallet, Viérin e Voyat)
Il Consiglio approva
Presidente
Do lettura dell'articolo 9.
Articolo 9 (Variazioni di bilancio)
1. Alla parte spesa del bilancio di previsione della Regione per
l'anno 1991 sono apportate le seguenti variazioni:
a) in diminuzione
cap. 67000 "Fondo globale per il finanziamento di spese
correnti"
lire 500.000.000
b) in aumento:
programma regionale 2.2.4.08.
codificazione 2.1.1.6.2.2.6.6.7.
cap. 57491 (di nuova istituzione) "Contributi per lo svolgimento
dell'attività teatrale locale"
lire 500.000.000
Presidente
Se nessuno chiede la parola, pongo in
votazione l'articolo 9 testé letto.
Esito della votazione
Presenti, votanti e favorevoli: 33
Il Consiglio approva all'unanimità
Presidente
Do lettura di un emendamento aggiuntivo
proposto dalla V Commissione consiliare.
Emendamento Dopo l'articolo 9 è aggiunto il seguente articolo
10:
"Articolo 10 (Dichiarazione d'urgenza)
1. La presente legge è dichiarata urgente ai sensi del comma tre
dell'ar-ticolo 31 dello Statuto speciale ed entrerà in vigore il
giorno successivo a quello della sua pubblicazione sul Bollettino
ufficiale della Regione".
Presidente
Se nessuno chiede la parola, pongo in
votazione l'emendamento testé letto.
Esito della votazione
Presenti, votanti e favorevoli: 32
Il Consiglio approva all'unanimità
Presidente
Il Consiglio è chiamato ora a pronunciarsi
sul complesso della legge.
Esito della votazione
Presenti: 33
Votanti: 33
Favorevoli: 32
Contrari: 1
Il Consiglio approva
