Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2217 del 24 settembre 1986 - Resoconto
OGGETTO N. 2217/VIII - STUDIO PER UNA RIDEFINIZIONE
DELL'ASSETTO COMPLESSIVO DEL PERSONALE REGIONALE.
(Interpellanza).
PRESIDENTE:
Do lettura dell'interpellanza presentata dai
Consiglieri Torrione e Breuvé:
INTERPELLANZA
È stata in più occasioni sottolineata l'esigenza di conferire
alla burocrazia regionale un diverso assetto in modo da renderla
più funzionale sia alle specifiche prerogative istituzionali della
nostra Regione sia alle mutate esigenze della realtà
valdostana.
In effetti si rende sempre più urgente operare una vera e
propria riconversione dei servizi regionali sulla base però di uno
studio rigorosamente scientifico sulle competenze, sulla
funzionalità e sulla "redditività" dei vari Assessorati
regionali.
È infatti acclarato che qualsiasi progetto politico, anche il
più ambizioso, tende a vanificarsi se lo strumento operativo,
rappresentato appunto in questo caso dall'apparato burocratico
regionale, si dimostra incapace di interpretare e di attuarne le
direttive e conseguirne gli obiettivi strategici.
Questa esigenza si manifesta sempre con maggiore evidenza
soprattutto alla luce della sconsolante constatazione che la
capacità di spesa dell'Amministrazione regionale si dimostra
vieppiù più lenta e più farraginosa con tutte le conseguenze
negative che un simile fenomeno tra l'altro più volte denunciato,
comporta sul piano non solo dell'efficienza amministrativa ma anche
dell'utilizzazione delle risorse regionali.
La legge regionale di riordini della pianta organica,
approvata lo scorso anno, ha ridefinito le quantità organiche e
colmato alcune lacune dei servizi ma ha lasciato in gran parte in
sospeso il discorso della funzionalità degli stessi sia in rapporto
alle necessità di adeguamento a quelle che sono le più sofisticate
tecniche di organizzazione del lavoro sia alla altrettanto sentita
esigenza di porre il personale nella situazione ottimale per poter
esprimere tutta la sua professionalità e la sua capacità
lavorativa.
D'altronde in questo senso si è espresso lo stesso Presidente
della Giunta in sede di discussione generale sul bilancio
preventivo per l'anno 1985 ponendo giustamente la risoluzione del
problema del personale come elemento primario nel quadro dei
traguardi da conseguire da parte dell'Amministrazione
regionale.
Ora dal momento che lo sforzo maggiore è stato concentrato
nel dotare delle previste quantità organiche i servizi e gli uffici
della Regione, attraverso l'espletamento di numerosissimi pubblici
concorso, i sottoscritti Consiglieri regionali
INTERPELLANO
il Presidente della Giunta per conoscere:
a) se è intenzione della Giunta regionale affidare, sulla
falsariga di quanto già operato da altri Enti pubblici, un apposito
studio a ricercatori universitari (leggi ad esempio università
Bocconi di Milano) atto a ridefinire l'assetto complessivo del
personale regionale sulla base di precise indicazioni circa la
capacità di lavoro, le possibilità di informazione e lo snellimento
delle procedure nell'ambito di tutti i servizi dell'Amministrazione
regionale;
b) se non ritenga la Giunta regionale sulla base anche di uno
studio del genere addivenire in tempi solleciti ad una revisione
generale della parte normativa che regola il rapporto di impiego
del personale regionale il cui aggiornamento si presenta in termini
di assoluta necessità e indispensabilità.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Chiedo scusa se per una momentanea
assenza ho costretto il Consiglio a rinviare questa mia
interpellanza.
È una interpellanza che credo porti alla ribalta un problema di
cui non sempre questo Consiglio si occupa, ed è il problema del
personale regionale, della sua funzionalità, direi addirittura del
suo modo di essere.
Sovente ho sentito in questa aula parlare di efficienza della
Pubblica Amministrazione, ricordo un apprezzabile discorso in
questo senso del Presidente della Giunta all'atto della
presentazione del bilancio. Ricordo che in quella occasione ebbi a
condividere le considerazioni che erano state fatte sulla
opportunità di avere a disposizione uno strumento agile, puntuale e
preciso per attuare quelle che sono e che possono essere, e che
devono essere, le direttive di carattere politico.
Pur rimanendo nei tempi che mi sono consentiti dal regolamento,
vorrei a questo proposito fare una considerazione che non riguarda
l'oggi, ma che riguarda ieri. Per una strana serie di motivi, il
problema del personale regionale è sempre stato trattato in maniera
assolutamente secondaria. Dico questo perchè nel momento stesso
della costituzione della Regione Autonoma Valle d'Aosta, forse per
difficoltà obiettive di allora, ma anche per una scelta, si preferì
mutuare dalla struttura dell'ex provincia l'assetto del personale
regionale, anzichè incamminarsi su una strada forse più difficile
da percorrere, ma sostanzialmente innovativa, che era quella di
adeguare l'apparato burocratico a quelle che erano le nuove e
tipiche prerogative dell'ente Regione. Per anni si è andati avanti,
e possiamo anche documentarlo (se mi si passa il termine)
storicamente, con una burocrazia che era essenzialmente la brutta
copia di una qualsiasi burocrazia di tipo provinciale.
Forse una svolta si è tentato di darla in termini molto limitati
nel 1956 quando la Regione si è data il nuovo organico, ma ormai
erano passati undici anni dalla istituzione della prima forma di
autonomia della nostra Regione e il provvedimento è risultato
tardivo.
Da allora devo dire che la Regione ha rinunciato ad una delle
sue prerogative, quella di attuare la norma statutaria che
conferisce alla nostra Regione la possibilità, peraltro sempre
duramente contestata dallo Stato (e lo abbiamo visto in una ultima
occasione), di provvedere all'ordinamento giuridico ed economico
del proprio personale.
Ritengo che questo discorso vada recuperato alla luce di una
nuova mentalità che ha pervaso la Pubblica Amministrazione e che ha
anche sconfitto certi tabù che sono stati una caratteristica degli
anni '70, in cui una forma di appiattimento aveva portato
indubbiamente a soffocare quelle che erano le legittime aspirazioni
e la possibilità di introdurre dei meccanismi di compensazione che
servissero ad incentivare la produzione (fra virgolette) anche
nell'apparato della Pubblica Amministrazione.
Sulla base di un concetto egualitario che in linea teorica era
valido ma che in linea pratica si è dimostrato un piccolo
fallimento, si è tentata una trasformazione dell'apparato
burocratico nazionale. Questo tentativo ha avuto dei riflessi anche
sugli apparati burocratici regionali, portando a delle conseguenze
di un certo tipo, per le quali paghiamo tuttora.
Ho voluto dire queste cose per inquadrare il problema e per
sottolineare che in effetti la Regione non ha sciolto sotto questo
aspetto un nodo, che è un nodo essenzialmente politico e che si può
riassumere in una domanda: che tipo di burocrazia serve alla nostra
collettività per far fronte a quelle che sono le esigenze, fra
l'altro mutate, della realtà valdostana? Serve una burocrazia che
abbia una sua caratteristica di accentrazione, o abbia piuttosto
nel decentramento delle funzioni anche un suo elemento di
connotazione?
Siamo un po' a metà del guado, forse ci si è accorti (qualcuno
lo accennava stamattina) che "mamma" Regione deve pensare più ad
essere un ente di programmazione e di coordinamento, anzichè essere
un ente che ha in teoria la possibilità di provvedere a tutto.
Da questo deriva anche un assetto che è proprio della nostra
burocrazia, assetto che presenta un altro elemento di disfunzione,
dovuto anche a necessità contingenti, ma che ha portato ad elementi
di tipo negativo, per cui non sempre si è privilegiata la qualità,
sovente si è privilegiata la quantità. È vero, una considerazione
di questo tipo in un momento di crisi può aver portato dei
vantaggi, perchè l'ente pubblico si è sostituito ad altre
iniziative sul piano occupazionale, ma ha avuto anche dei riflessi
negativi all'interno della macchina burocratica regionale, che
rischia a mio avviso, e lo dico in termini allarmati, di
dequalificarsi progressivamente e di diventare uno strumento di
difficile individuazione, per chi soprattutto deve fruire di questa
macchina e soprattutto di difficile governabilità, perchè tende a
dilatarsi a dismisura. L'introduzione nella Pubblica
Amministrazione di processi di computerizzazione, di
informatizzazione, possono servire a capovolgere quelli che sono i
parametri abituali e possono consentire alla nostra burocrazia di
fare un salto di qualità notevole.
Per fare questo, non ci si può sempre affidare a quelle che sono
le risorse solamente interne. Diciamo pure che il ricambio
all'interno dell'Amministrazione è estremamente lento, anche perchè
un eccessivo appiattimento delle retribuzioni a livello
dirigenziale non ha consentito un ricambio sufficiente in posti di
una certa responsabilità. E questo ha avuto delle conseguenze anche
negative. Credo che chi riveste posti di assoluta responsabilità
all'interno della nostra Amministrazione vada considerato non più
alla stregua di altre categorie, che svolgono funzioni lodevoli, ma
che hanno altri tipi di responsabilità e altri tipi di
mansioni.
Proprio per conseguire l'obiettivo di ottimizzare per quanto è
possibile l'apparato burocratico regionale, credo sia il caso di
ricorrere a forme di intervento esterno. Non credo più ad
interventi che si erano tentati in passato avvalendosi di strumenti
che erano già "spuntati" prima ancora di essere usati, perchè si
sono prodotti volumi sul personale regionale che sono rimasti del
tutto inutilizzati e che fra l'altro avevano il pregio di essere
assolutamente incomprensibili. Lo dico qui non come Consigliere
regionale, ma come ex funzionario regionale.
Invece, in certi casi (e sembra che i risultati siano di un
certo livello), ci si è affidati a interventi esterni che non hanno
più il carattere dell'estemporaneità, ma che hanno il carattere di
un rigore scientifico notevole. Ho appreso da notizie di stampa,
notizie che poi ho avuto modo di approfondire in un incontro con un
mio compagno di partito, che in alcuni Comuni ci si è rivolti a
ricercatori di tipo universitario per venire a capo di questo
problema della burocrazia, affidando degli incarichi mirati, e non
incarichi che rivestono l'intero scibile umano. La nostra Regione
ha anche l'opportunità finanziaria di fare una riflessione su
questo argomento per addivenire a quella che è una ridefinizione
del comparto burocratico regionale.
Vorrei spendere ancora una parola su un aspetto che viene
costantemente sottovalutato, ma che non deve esserlo, e cioè se
alla luce di questa ricerca, che credo sia opportuno e possibile
fare, non sia altrettanto opportuno attivare il processo di
revisione delle norme regolamentari del personale regionale, che
sono vecchie e non corrispondono a quelle che sono le esigenze
della nostra burocrazia.
Credo che su questo argomento il Consiglio discute troppo poco -
mi permetto di chiudere con questa considerazione - perchè
l'apporto e il confronto delle varie forze politiche su un
argomento così delicato consentirebbe alla Giunta di lavorare con
un altro spirito e con un'altra opportunità, per incidere sulla
realtà della nostra Regione.
PRESIDENTE:
Prima di dare la parola al Presidente della
Giunta, voglio comunicare al Consiglio che il nostro collega
Pedrini è stato ricoverato al reparto di neurologia, che domani gli
sarà effettuata la T.A.C. e i medici sperano di dimetterlo domani
nel pomeriggio perchè sembra che la situazione sia abbastanza
buona.
Ha chiesto di parlare il Presidente della Giunta, ne ha
facoltà.
ROLLANDIN - (U.V.):
Je comprends bien que le problème du
personnel c'est un problème stimulant, dont on a déjà discuté au
niveau de Conseil, sauf le moment où il s'agit de reprendre la
question des salaires et la question de certains changements à
l'intérieur des différents départements de l'Administration
régionale.
Je crois que plusieurs considérations qui ont été faites de la
part de M. Torrione, on ne peut que les partager, particulièrement
je crois que dans ces derniers temps il y a eu toute une série de
fonctions qui ont été confiées à l'Administration régionale, là où
il y a eu l'exigence d'embaucher un certain nombre de personnes.
Cela a amené une série de conséquences, dont la première (qu'on
examinera tout de suite après) c'est la question des locaux. La
deuxième concerne le fait qu'au niveau d'Administration régionale,
et surtout au niveau de personnel, le problème c'est à la fois de
quantité et de qualité. D'un côté c'est tout à fait normal qu'il y
ait certaines exigences d'augmenter le personnel, et là on en a
déjà discuté lorsqu'on avait présenté un projet général pour le
personnel de l'Administration régionale, un projet qu'après un an
et demi c'est déjà à revoir, justement pour des raisons qui sont
même liées au changement d'exigences au niveau de certains
Assessorats.
Quant à l'aspect de qualité, là c'est une question qui se
rattache à l'expérience, à la possibilité d'avoir des cours
professionnels, où l'on prépare les personnes à faire face aux
exigences de l'Administration régionale avec une certaine
compétence.
Mais je crois que ce qui très souvent manque aujourd'hui, par
rapport aux dépendants d'il y a quelques années, qui
malheureusement sont en congé, c'est le sens de l'Administration.
Et là il n'y a aucune possibilité d'opérer une transfusion de cette
faculté. C'est une observation qu'on peut faire un peu partout.
Quel est le système pour changer cette attitude? Je crois que ce
n'est pas uniquement un problème de salaire, c'est aussi un
problème de rapports à l'intérieur des différentes branches de
l'Administration, qui ne sont pas simples de mettre sur pied. Il
existe un type de rapports entre le personnel qu'on n'arrive pas à
résoudre ni avec une note particulière, ni avec des mesures
drastiques.
Je crois qu'il s'agit de bon sens et d'expérience d'un côté, et
de l'autre de motivation.
La question du salaire, elle est très importante; la différence
entre les divers niveaux nous la connaissons. On a cherché de
changer quelque chose au moment du dernier contrat, mais on l'a
fait parmi toutes les difficultés que vous bien connaissez. Et
alors, en revenant au problème principal posé par cette
interpellation, je partage entièrement l'affirmation que les études
trop étendus n'aboutissent à aucun résultat (il suffirait de
rappeler les études de 1974-78 de l'Isap et de la Cogram, qui -
comme M. Torrione disait - sont là en bibliothèque mais personne ne
les a jamais consultées), par conséquent c'est beaucoup mieux de
prévoir des interventions restreintes à certains secteurs, et là on
est en train de faire cet effort.
On avait démarré avec une question que M. Torrione a soulevée:
la question de l'informatisation qui consiste à détacher le système
de coordination entre les différents départements, afin qu'il y ait
un minimum de rapports entre le personnel.
Un autre problème concerne le règlement de 1956: à cet égard on
avait confié, il y a un an et demi, la tâche de prédisposer une
étude aux fonctionnaires de l'Administration régionale, précisément
à M. Moussanet. Tout de suite après la question du contrat, qui
vient de terminer, le premier problème que nous sommes en train de
reprendre, c'est justement le document qui a déjà été prédisposé et
de porter à l'attention du Conseil un projet qui puisse dépasser le
règlement de 1956.
Je le répète, je partage entièrement le fait que soit ce
règlement que la question du personnel, ce sont des problèmes
urgents, donc il est nécessaire de les résoudre au plus tôt.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Con piacere ho ascoltato il
Presidente della Giunta che ha condiviso le considerazioni ed anche
il senso di questa interpellanza.
Ritengo, e lo ribadisco in sede di replica senza entrare
ulteriormente nel dettaglio, che se si procede per progetti mirati
(se mi consente l'espressione il Presidente) forse si ottengono dei
risultati che tutti auspichiamo; non solo, credo che la
considerazione di modificare il clima che esiste all'interno
dell'Amministrazione, può anche favorire quel discorso di rapporti
che poi sono alla base di certe prese di posizione tra il
personale, che si riflettono anche sul non funzionamento
dell'Amministrazione nel suo complesso.
C'è da dire che sovente c'è un altro elemento che frena il
funzionamento della nostra burocrazia, ed è il considerarsi da
parte dei vari Assessorati come dei compartimenti stagni che sono
completamente impenetrabili. Qui entra in gioco anche la mentalità,
che è una mentalità vecchia, anacronistica, dove si difende il
"particolare", dove si sta aggrappati con i denti e non si vede
sbocco ad una mentalità che consideri solo il proprio orticello.
Credo sia compito anche della dirigenza sfatare la mentalità che al
di là del proprio campicello non si possa andare. Operando in
questo senso è chiaro che il supporto politico deve essere
essenziale, quindi si tratta anche di un cambiamento di mentalità
da parte di chi governa.
Mi fa piacere che le nostre considerazioni siano state prese nel
debito conto, e non sto neanch'io a citare il problema della
localizzazione degli uffici perchè fa parte dell'interpellanza che
segue.
