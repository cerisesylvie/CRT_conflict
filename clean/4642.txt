Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 340 del 11 giugno 1982 - Resoconto
OGGETTO N. 340/VII - DISEGNO DI LEGGE CONCERNENTE:
"INTERVENTI REGIONALI NEL SETTORE DEI TRASPORTI PUBBLICI.
CONTRIBUTI RELATIVI AL FONDO PER GLI INVESTIMENTI".
PRESIDENTE:
La parola all'Assessore all'Industria,
Commercio, Artigianato e Trasporti Chabod; ne ha facoltà.
CHABOD - (D.C.):
Avevo già illustrato il disegno di legge
con l'altro precedentemente votato. Questo provvedimento riguarda
interventi nel settore dei trasporti per il fondo investimenti.
PRESIDENTE:
E' aperta la discussione. Siccome l'Assessore
all'Industria, Commercio, Artigianato e Trasporti deve presentare
un emendamento, penso che forse è meglio che lo presenti subito,
così la discussione terrà conto anche di questo emendamento.
CHABOD - (D.C.):
L'emendamento è all'art. 14. Il secondo
comma è modificato come segue: "Per l'accertamento e la irrogazione
delle sanzioni si applicano le norme della legge 24 novembre 1981,
n. 689. Per la vigilanza e il controllo delle disposizioni
contenute nella presente legge, si applicano le norme della legge
regionale sulla Disciplina dei servizi di trasporto collettivo di
persone e di cose".
PRESIDENTE:
E' aperta la discussione.
E' iscritto a parlare il Consigliere Tonino; ha la parola.
TONINO - (P.C.I.):
Io credo che molte cose che si
riferiscono anche alla politica degli investimenti siano state
dette discutendo della disciplina generale dei servizi di trasporto
collettivo.
Ad ogni modo credo sia importante rilevare che, a seguito della
legge 151, anche in questo settore si passa da una semplice
spartizione dei fondi dello Stato per acquistare genericamente ed
esclusivamente degli autobus, ad altri criteri ispirati da una
politica di piano di investimenti collegata alle indicazioni che
sono contenute nel piano del bacino di traffico e, più in generale,
nel piano regionale dei trasporti.
La nostra opinione è che questo cambiamento sia significativo,
perché è noto a tutti noi che finora le società che gestiscono i
servizi di autolinee hanno spartito questi fondi sulla base di
criteri concordati fra di loro, che venivano avallati dalla Regione
senza alcuna indicazione, tant'è che non è un mistero che molte di
queste società acquistavano i pullmans prima ancora che i fondi
arrivassero alla Regione, cioè acquistavano gli autobus nel momento
in cui si aveva la sicurezza materiale che lo Stato avrebbe
destinato una quota alla nostra Regione.
E' perciò estremamente necessario e positivo il fatto che si
passi da questa politica della distribuzione ad un'altra politica
che è quella dei piani di investimento, anche perché, di questo si
è fatto un accenno anche in Commissione, quando si parla di
investimenti nel settore dei trasporti non si può sempre e soltanto
pensare ad investimenti in direzione degli autobus. Ci sono altre
forme di trasporto che devono essere attivate.
E' compito della Regione, nel quadro del riordino della rete dei
trasporti regionali, individuare questi interventi e localizzare,
per quello scopo, una parte di queste risorse, tenendo conto anche
di un dato che viene, a più riprese, sbandierato da tutti gli
esercenti di autolinee, e cioè che noi abbiamo il parco autobus più
giovane di tutta Italia. Sarebbe anche opportuno, da qui in avanti,
limitarci nell'investimento in autobus e fare altri
investimenti.
Riconosciamo che i primi articoli di questo disegno di legge
trasferiscono queste indicazioni alla nostra Regione. Invece,
abbiamo delle perplessità, diciamo pure che siamo contrari, in
relazione all'art. 5, quando, per lo stanziamento relativo al 1981,
la Giunta ripropone la spartizione di questi fondi con questi
criteri: 60% in proporzione alla percorrenza realizzata e 40% in
proporzione al numero dei mezzi di trasporto, per quanto riguarda
la somma degli investimenti per gli automezzi e, invece, l'inverso
e cioè il 40% in proporzione alla percorrenza realizzata e 60% in
proporzione al numero dei mezzi di trasporto per gli investimenti
in impianti fissi, tecnologia, ecc..
Si tratta, ancora una volta, del vecchio metodo che non abbiamo
mai approvato; è inutile che qui si riprendano vecchie posizioni
che abbiamo assunto in quest'Aula; la legge 151 è una legge del
1981 e, quindi, il tempo per pensare a criteri di investimento più
legati alla reale situazione del parco autobus delle singole
imprese o ad altri investimenti, secondo noi, c'era.
Si trattava di fare questo tipo di lavoro e, sia pure in assenza
di un piano completo, si poteva arrivare, per lo meno nella
indicazione della legge 151, a proposte che siano il primo avvio,
la prima sperimentazione a questa programmazione.
Queste sono le osservazioni generali che avanziamo a questo
disegno di legge.
PRESIDENTE:
La parola al Consigliere Carlassare; ne ha
facoltà.
CARLASSARE - (Dem. Prol. - Nuova Sin.):
Siamo arrivati
finalmente alla legge che preme, cioè alla legge di distribuzione
dei quattrini. Questo è il vero motivo della fretta per cui
bisognava votare così com'era la legge precedente.
Questa legge è la conferma della volontà di mantenere il
servizio di trasporti così com'è. Perché? Perché è una legge di
spesa e non viene fatta sulla base di un programma che prevede come
deve essere delineato nel futuro questo servizio, per cui essa non
è altro che uno strumento di finanziamento all'esistente, con tutte
le carenze, con tutte le storture che ci sono.
Dopo questa legge noi, probabilmente, avremo dei pullmans più
belli, magari dei pullmans più comodi che probabilmente saranno
adoperati per fare le gite domenicali, ma, in effetti, non avremo
gettato le basi per la creazione di un servizio di trasporto che
sia funzionale e che vada effettivamente incontro alle esigenze
della popolazione.
Ritengo che l'aspetto più grave di questa legge consista nel
fatto che si finirà per finanziare solo ed esclusivamente i
trasporti su gomma, per cui tutto il resto viene disatteso: una
qualsiasi volontà programmatrice che voglia essere un pochino
moderna e razionale, ormai deve invece tener conto che, quando si
parla di servizi pubblici per i trasporti di cose e persone,
bisogna parlare di servizi integrati, cioè di coordinare i vari
tipi di servizio esistenti passando dall'aereo alla nave, se
vogliamo (cosa che non ci riguarda certamente, ma dobbiamo pensare
di razionalizzare anche questi tipi di trasporti con la nostra
realtà) al treno, all'autobus, sino ad arrivare a quelle forme di
servizio pubblico che non necessariamente prevedono l'utilizzo
degli autobus, ma, al limite prevedono l'utilizzo di macchine
pubbliche di trazione o cose di questo genere.
Per questo motivo, più che per una opposizione a questa legge
nello specifico, ritengo di votare contro, come logica conseguenza
della mia opposizione alla legge precedente.
PRESIDENTE:
La parola al Consigliere Tamone; ne ha
facoltà.
TAMONE - (U.V.):
Solo per fare una battuta! Ogni volta
che si parla di trasporti sento in quest'aula l'esaltazione della
pubblicizzazione. Veramente queste cose non mi fanno neanche ridere
(poi di venerdì non bisogna ridere troppo che poi la domenica va
male, quindi non rido). Andate a vedere cosa succede laddove i
trasporti sono pubblicizzati; partiamo dalla Sardegna, andiamo in
Sicilia, veniamo in Piemonte. Le migliaia di miliardi che si
sprecano credo che siano la dimostrazione che, se quella è la
strada da scegliere, caro collega Carlassare, scendi da quel
carretto perché l'hai sbagliato; come carretto, prendine un altro!
Io non voglio dire che noi siamo meglio di loro, però mi rifiuto di
accettare che quelli siano gli esempi che dobbiamo seguire.
PRESIDENTE:
Si passa all'esame degli articoli.
Art. 1
Ai fini del sostegno, ampliamento, ammodernamento e sviluppo
dei trasporti pubblici collettivi di persone e di cose, la Regione
adotta piani poliennali o programmi annuali di intervento per gli
investimenti.
Nell'ambito di tali interventi, in applicazione del Titolo
III della legge 10 aprile 1981, n. 151, e secondo quanto previsto
dalle disposizioni relative agli interventi finanziari della legge
regionale sulla "Disciplina del trasporto collettivo di persone e
di cose", la Regione eroga direttamente a enti o imprese di
trasporto pubblico collettivo di persone e di cose:
a)
contributi in conto capitale per acquisto di
autobus od altri mezzi di trasporto, secondo quanto disposto dalla
presente legge;
b)
contributi in conto capitale per acquisto,
costruzione e ammodernamento di infrastrutture, di impianti fissi,
di tecnologie di controllo, di officine, di depositi, con le
relative attrezzature, e di sedi, secondo quanto disposto dalla
presente legge.
Lo metto in approvazione.
ESITO DELLA VOTAZIONE
Presenti: 26
Votanti: 25
Astenuti: 1 (Minuzzo)
Favorevoli: 18
Contrari: 7
Il Consiglio approva
PRESIDENTE:
Do lettura dell'art. 2 e lo metto in
approvazione.
Art. 2
Se vengono adottati i piani poliennali di intervento per gli
investimenti, essi sono contenuti nel Piano di Bacino di Traffico,
di cui alla apposita legge regionale che detta norme sulla
"Disciplina del trasporto collettivo di persone e di cose".
I programmi di intervento per gli investimenti devono essere
comunque almeno annuali e sono contenuti nei Programmi annuali dei
Servizi di Trasporto, di cui all'art. 13 della legge regionale
predetta, in attuazione del Piano di Bacino di Traffico.
Piani poliennali e programmi annuali tengono conto delle
previsioni contenute nel Piano regionale integrato dei Trasporti e
dei Sistemi di comunicazione.
Nell'adottare i vari piani e programmi si tiene sempre conto
delle precedenti assegnazioni; di contributi disposti a favore di
enti o di aziende di trasporto, ai sensi del precedente art.
1.
ESITO DELLA VOTAZIONE
Presenti: 26
Votanti: 25
Astenuti: 1 (Minuzzo)
Favorevoli: 18
Contrari: 7
Il Consiglio approva
PRESIDENTE:
Do lettura dell'art. 3 e lo metto in
approvazione.
Art. 3
L'Assessorato regionale dell'Industria, Commercio,
Artigianato e Trasporti quantifica, con il concorso dei Comuni e
delle Comunità Montane e sentite le rappresentanze delle imprese di
trasporto pubblico collettivo, previo parere del Comitato regionale
dei
Trasporti Collettivi, di cui alla apposita legge regionale
che detta norme sulla "Disciplina dei servizi di trasporto
collettivo di persone e di cose", il fabbisogno degli investimenti,
accertandone la congruenza con il Piano Regionale integrato dei
Trasporti e quello di Bacino di Traffico e del Programma annuale
dei Servizi, di cui alla legge regionale predetta.
La Regione sottopone quindi al Ministero dei Trasporti, ai
sensi dell'art. 12, primo comma, della legge 10 aprile 1981, n.
151, le corrispondenti richieste di finanziamento.
ESITO DELLA VOTAZIONE
Presenti: 26
Votanti: 25
Astenuti: 1 (Minuzzo)
Favorevoli: 18
Contrari: 7
Il Consiglio approva
PRESIDENTE:
Do lettura dell'art. 4 e lo metto in
approvazione.
Art. 4
Lo stanziamento relativo all'anno 1981, di cui alla legge
regionale 23 dicembre 1981, n. 84 ("Fondo per gli interventi nel
settore dei trasporti pubblici. Utilizzazione dell'assegnazione
statale per l'anno 1981") viene destinato per il 75% all'acquisto
di autobus e di altri mezzi di trasporto per il 25% per i rimanenti
investimenti.
Per ciascuno dei successivi anni 1982, 1983 e 1984 la Giunta
regionale stabilirà le percentuali di ripartizione degli
stanziamenti, nei limiti stabiliti dagli articoli 11 e 12 della
legge 10 aprile 1981, n. 151, in base alle effettive esigenze
evidenziate nel Programma annuale di cui al secondo comma
dell'articolo 3 della presente legge, tenuto conto dei Piani
Regionali Trasporti e di Bacino di Traffico.
Per quanto concerne l'acquisto degli autobus e le loro
caratteristiche e per quanto altro previsto in relazione alla loro
disciplina in Valle d'Aosta dalle disposizioni della presente legge
e della legge regionale sulla disciplina del trasporto collettivo
di persone e di cose, la classificazione, ammessa, degli stessi e
limitata agli autobus urbani, suburbani e extraurbani.
Le caratteristiche funzionali unificate devono corrispondere
a quelle prescritte dalle leggi vigenti e dai decreti del Ministero
dei Trasporti.
La destinazione di cui al comma primo e secondo del presente
articolo e riferita solo agli autobus di cui alla classificazione
sopra precisata.
Con riferimento al secondo comma del presente articolo, per
ciascuno dei successivi anni 1982, 1983 e 1984 dovranno essere
stabilite tre percentuali: una per acquisto mezzi di trasporto;
l'altra per acquisto, costruzione e ammodernamento di
infrastrutture, impianti fissi, tecnologie di controllo,
attrezzature varie; la terza per l'acquisto, la costruzione e
l'ammodernamento di sedi e di officine deposito. A questa terza
destinazione, non potrà essere assegnata una quota superiore al 25%
della somma disponibile.
ESITO DELLA VOTAZIONE
Presenti: 26
Votanti: 25
Astenuti: 1 (Minuzzo)
Favorevoli: 18
Contrari: 7
Il Consiglio approva
PRESIDENTE:
Do lettura dell'art. 5 e lo metto in
votazione.
Art. 5
I contributi sono erogati nella misura del 75% della spesa,
(IVA compresa) ritenuta ammissibile per le finalità e condizioni
della presente legge.
La spesa ammissibile e determinata sulla base dei prezzi di
listino A.N. F.I.A. alla data dell'immatricolazione.
Per lo stanziamento del Fondo relativo al 1981, la Giunta
regionale ripartisce tra le aziende e gli enti che abbiano
presentato domanda, ammessa alla concessione dei
contributi:
a)
la somma disponibile per il 1981 per acquisto mezzi
di trasporto: per il 60% in proporzione della percorrenza
realizzata sulle linee e per il 40% in proporzione al numero di
mezzi di trasporto necessari per l'espletamento di detti
servizi;
b)
la somma disponibile per il 1981 per l'acquisto,
costruzione e ammodernamento di infrastrutture, di impianti fissi,
di tecnologie di controllo, di officine, di depositi, con le
relative attrezzature, e di sedi: per il 40% in proporzione alla
percorrenza realizzata dai servi
zi
di linea e per il 60% in
proporzione al numero di mezzi di trasporto necessari per
l'espletamento di detti servizi.
Per gli stanziamenti del Fondo relativo agli anni 1982, 1983,
1984, i criteri di cui al precedente comma potranno essere variati
in relazione alle diverse esigenze emerse nel Programma annuale dei
servizi di cui alla legge regionale che stabilisce norme sulla
"Disciplina del trasporto collettivo di persone e di cose".
Gli eventuali residui passivi non utilizzati dalle imprese od
enti, nell'anno di competenza, per motivi tecnici ritenuti validi
dalla Giunta regionale, potranno essere utilizzati dalle stesse
imprese od enti stessi negli esercizi successivi.
La Regione, con legge successiva, può aumentare la quota
fissata al primo comma - ai sensi del terzo comma dell'art. 12
della legge 10 aprile 1981, n. 151 - con la destinazione di altri
mezzi finanziari regionali non derivati dal Fondo.
ESITO DELLA VOTAZIONE
Presenti: 26
Votanti: 25
Astenuti: 1 (Minuzzo)
Favorevoli: 18
Contrari: 7
Il Consiglio approva
PRESIDENTE:
Do lettura dell'art. 6 e lo metto in
votazione.
Art. 6
In sede di applicazione del precedente articolo 1, 2° comma,
lettera a), la Regione impartisce le opportune disposizioni alle
singole aziende, sulla base dei seguenti criteri:
a)
precedenza al rinnovo dei mezzi più
obsoleti;
b)
funzionalità dei mezzi in relazione alle
caratteristiche delle linee;
c)
numero dei posti offerti dai mezzi, da impiegare
sulle linee di maggior traffico, risultante dai certificati di
omologazione, al fine di consentire riduzioni dei costi nelle linee
di maggior traffico;
d)
caratteristiche dei veicoli adeguate alla minore
utilizzazione da parte dell'utenza, da impiegare su linee di scarso
traffico in modo che rispondano a criteri di massima
economicità;
e)
incremento, ove necessario, del parco mezzi in
funzione delle percorrenze medio annue standards effettuate dai
mezzi stessi sulle linee concesse.
Gli autobus, trams, filobus, ammessi a contributo, devono
essere di tipo unificato ai sensi dell'articolo 17 del
decreto-legge 13 agosto 1975, n. 337, convertito, con
modificazioni, nella legge 16 ottobre 1975, n. 493.
La Giunta regionale dovrà tenere inoltre conto:
a)
della entità e del tipo di traffico
servito;
b)
del rispetto della legge 30 marzo 1971, n. 118,
art. 27 e della normativa regionale in favore delle persone aventi
difficoltà fisiche, sensoriali e psichiche;
c)
della dotazione, a bordo dei mezzi di trasporto, di
strumenti tecnici idonei alla rilevazione automatica delle
percorrenze, delle fermate e delle obliterazioni dei documenti di
viaggio.
ESITO DELLA VOTAZIONE
Presenti: 26
Votanti: 25
Astenuti: 1 (Minuzzo)
Favorevoli: 18
Contrari: 7
Il Consiglio approva
PRESIDENTE:
Do lettura dell'art. 7 e lo metto in
votazione.
Art. 7
La domanda per ottenere i contributi deve essere presentata
all'Assessorato regionale Industria, Commercio, Artigianato e
Trasporti entro il
23
febbraio dell'anno a cui il contributo
si riferisce e deve essere corredata:
a)
del prospetto riepilogativo delle percorrenze dei
servizi realizzate nell'anno precedente;
b)
del prospetto riepilogativo del numero dei mezzi di
trasporto, distinti per tipo e anno di prima immatricolazione,
necessari per l'espletamento dei servizi di cui al punto
precedente, alla data del 31 dicembre dell'anno precedente.
Per gli acquisti di mezzi di trasporto debbono essere
allegati inoltre alla domanda:
- l'elenco dei mezzi di trasporto che l'impresa intende
acquistare, distinti per tipo;
- l'elenco dei mezzi di trasporto che si intendono sostituire
ed, in caso di acquisto di mezzi destinati al potenziamento del
parco aziendale, una relazione tecnica sulla effettiva esigenza di
nuovo materiale in funzione dell'organizzazione dei servizi, dei
flussi di traffico e di eventuali nuove linee.
Per l'acquisto, la costruzione e ammodernamento di
infrastrutture, di impianti fissi, di tecnologie di controllo, di
officine, di depositi, con le relative attrezzature, e di sedi,
deve essere allegata alla domanda la seguente
documentazione:
a)
in caso di acquisto di sedi: preliminare di
compravendita;
b)
in caso di costruzione di immobile: gli elementi
atti a stabilire la fattibilità dell'opera, e cioè disponibilità
dell'area, stato di progettazione, concessione edilizia,
compatibilità con gli strumenti urbanistici;
c)
in caso di ammodernamento: elenco degli interventi
richiesti con il relativo importo di spesa;
d)
in ogni caso: relazione sul programma di
investimento e stralcio dei lavori eseguibili entro l'anno e
relativa spesa;
e)
per l'acquisto di mobili, attrezzature, strumenti
vari, tecnologie di controllo: elenco dettagliato con le
caratteristiche funzionali.
La verifica della congruità di ogni prezzo viene effettuata
dall'Assessorato regionale Industria, Commercio, Artigianato e
Trasporti, sulla base di apposito capitolato generale.
Gli enti e imprese di trasporto devono attenersi -
nell'acquisto di materiale rotabile con caratteristiche unificate
di cui all'art. 17 del decreto legge 13 agosto 1975, n. 377,
convertito, con modificazioni, nella legge 16 ottobre 1975, n. 493
- agli obblighi imposti, ai sensi dell'art. 12, quarto comma, della
legge 10 aprile 1981 n. 151, dalla Regione per quanto attiene la
quota di fornitura da riservare alle imprese industriali ubicate
nei territori indicati dall'art. 1 del testo unico delle leggi
sugli interventi nel Mezzogiorno, approvato con decreto del
Presidente della Repubblica 6 marzo 1978, n. 218.
ESITO DELLA VOTAZIONE
Presenti: 26
Votanti: 25
Astenuti: 1 (Minuzzo)
Favorevoli: 18
Contrari: 7
Il Consiglio approva
PRESIDENTE:
Do lettura dell'art. 8 e lo metto in
votazione.
Art. 8
La domanda per ottenere i contributi, di cui all'art. 1 della
presente legge, deve contenere altresì:
a) una dichiarazione con la quale si assume l'impegno a non
destinare i mezzi finanziati con i contributi regionali ad uso
diverso dal servizio pubblico di linea e di non alienarli a terzi,
prima di sette anni, fatte salve le specifiche autorizzazioni
dell'Assessorato regionale competente per i trasporti basate su
documentata motivazione;
b) nel caso di cui all'art. 1, lettera b) della presente
legge: una relazione tecnico-finanziaria che comprovi la necessità,
convenienza ed economicità dell'intervento nonché un atto di
impegno a non modificare salvo eventuale autorizzazione
dell'Assessorato regionale all' Industria, Commercio, Artigianato e
Trasporti, la destinazione d'uso del bene:
- per la stessa durata prevista per i mezzi di cui si
riferiscono, per quanto attiene alle tecnologie di
controllo;
- per dieci anni, per le attrezzature ed impianti di
officina, salvo eventuali casi di obsolescenza derivanti da
sopravvenute nuove tecnologie, da autorizzarsi;
- per venticinque anni per quanto attiene agli impianti
fissi, depositi, sedi e infrastrutture.
Gli atti contrattuali per la fornitura e per le vendite, di
cui
al
primo comma lettere a) e b), stipulati dai
destinatari dei contributi, le fatture ed i fogli complementari
devono essere trasmessi in copia al competente Assessorato
regionale per i trasporti entro i termini da questo
stabiliti.
Decorsi i termini, i beneficiari decadono dai contributi che
vengono concessi, sulla base di un piano di assegnazione
suppletivo, ad altri destinatari che ne abbiano titolo.
Le imprese che non osserveranno le norme della presente legge
e presenteranno fatture o documentazioni non conformi alla realtà
saranno escluse dalla concessione dei contributi, salva in ogni
caso la revoca dei contributi già concessi e la loro restituzione,
senza pregiudizio di sanzioni e pene.
ESITO DELLA VOTAZIONE
Presenti: 26
Votanti: 25
Astenuti: 1 (Minuzzo)
Favorevoli: 18
Contrari: 7
Il Consiglio approva
PRESIDENTE:
Do lettura dell'art. 9 e lo metto in
votazione.
Art. 9
La Regione può provvedere direttamente all'acquisto o alla
locazione di attrezzature e di tecnologie di controllo di rilevante
interesse pubblico, quando non ne sia possibile il finanziamento ed
enti e imprese di trasporto pubblico collettivo.
L'uso delle suddette tecnologie e disciplinato dalla Giunta
regionale.
ESITO DELLA VOTAZIONE
Presenti: 26
Votanti: 25
Astenuti: 1 (Minuzzo)
Favorevoli: 18
Contrari: 7
Il Consiglio approva
PRESIDENTE:
Do lettura dell'art. 10 E lo metto in
votazione.
Art. 10
La Giunta regionale, su proposta dell'Assessore
all'Industria, Commercio, Artigianato e Trasporti, stabilisce le
modalità di erogazione dei contributi e gli importi relativi, in
relazione all'avvenuta assunzione degli obblighi contrattuali o di
quelli maturati o di quelli di consegna dei mezzi di trasporto o
della misura delle obbligazioni maturate risultanti dal contratto
di appalto e relativi stati di avanzamento dei lavori o delle
forniture ovvero alla presentazione del titolo idoneo al
trasferimento di proprietà, se trattasi di bene immobile.
Un'anticipazione e comunque sempre erogata previa verifica
della congruità degli atti e dell'osservanza delle prescrizioni
regionali.
L'Assessorato regionale dell'Industria, Commercio,
Artigianato e Trasporti provvede all'accertamento degli obblighi
contrattuali, delle misure delle obbligazioni maturate, degli stati
di avanzamento dei lavori o delle forniture ed in genere, dei
tempi, modi, misure delle acquisizioni in corsa o avvenute.
La Giunta regionale provvede all'emanazione degli atti dopo
gli specifici accertamenti disposti dall'Assessorato regionale
competente per i Trasporti.
In caso di cessazione, a qualsiasi titolo, del rapporto di
attribuzione o di concessione prima dei termini di scadenza della
stessa, i beneficiari dei contributi sono tenuti a restituire la
quota dei contributi stessi corrispondente al periodo di mancata
utilizzazione del mezzo o degli impianti immobili rispetto ai
periodi per i quali e fatto divieto di alienazione ai sensi del
precedente art. 8.
Salvo il caso di eventuali provvidenze concesse ai sensi
dell'art. 7, primo comma, della legge regionale 28 dicembre 1981,
n. 85, i contributi previsti dalla presente legge non sono in alcun
caso cumulabili, per le medesime iniziative, con altri contributi e
provvidenze regionali, mentre sono cumulabili con analoghe
provvidenze concesse dallo Stato o da enti da esso delegati, entro
il limite massimo degli interventi previsti dalle leggi dello Stato
in materia. La cumulabilità e ammessa con i contributi regionali
per l'esercizio.
ESITO DELLA VOTAZIONE
Presenti: 26
Votanti: 25
Astenuti: 1 (Minuzzo)
Favorevoli: 18
Contrari: 7
Il Consiglio approva
PRESIDENTE:
Do lettura dell'art. 11 e lo metto in
votazione.
Art. 11
Ai mezzi di trasporto acquisiti con i contributi di cui alla
presente legge non possono essere apportate modifiche costruttive e
di allestimento in contrasto con le disposizioni ministeriali
relative alla unificazione.
Devono inoltre essere osservate le specifiche prescrizioni
previste per la colorazione dei veicoli o quelle relative al
sistema unificato grafico e informativo, di cui alla legge
regionale che detta norme sulla "Disciplina dei servizi di
trasporto collettivo di persone e di cose".
La manutenzione dei mezzi di trasporto degli impianti, delle
attrezzature e delle tecnologie, deve essere programmata ed
effettuata secondo le istruzioni delle ditte costruttrici e le
relative verifiche devono risultare da un'apposita scheda.
Gli autobus, acquisiti con i contributi di cui alla presente
legge, debbono, oltre che rispondere alle norme in vigore per
essere ammessi alla circolazione stradale, uniformarsi alle
caratteristiche funzionali unificate, di cui ai relativi Decreti
del Ministero dei Trasporti.
ESITO DELLA VOTAZIONE
Presenti: 26
Votanti: 25
Astenuti: 1 (Minuzzo)
Favorevoli: 18
Contrari: 7
Il Consiglio approva
PRESIDENTE:
Do lettura dell'art. 12 e lo metto in
votazione.
Art. 12
Le domande di contributo relative al Fondo 1981 dovranno
essere presentate entro e non oltre trenta giorni dall'entrata in
vigore della presente legge.
Per le procedure e condizioni di assegnazione valgono le
apposite disposizioni della legge regionale che detta norme sulla
"Disciplina dei servizi di trasporto collettivo di persone e di
cose".
In particolare, in fase transitoria, si applica il sesto
comma dell'art. 47 della predetta legge regionale fatto salvo, in
ogni caso, l'ultimo comma dell'articolo stesso.
ESITO DELLA VOTAZIONE
Presenti: 26
Votanti: 25
Astenuti: 1 (Minuzzo)
Favorevoli: 18
Contrari: 7
Il Consiglio approva
PRESIDENTE:
Do lettura dell'art. 13 e lo metto in
votazione.
Art. 13
Appositi contrassegni saranno disposti dall'Assessorato
regionale competente per i Trasporti per i mezzi di trasporto, le
attrezzature, le tecnologie, gli strumenti, ecc. acquisiti con i
contributi di cui alla presente legge.
Oltre alle schede, di cui all'art. 11 della presente legge,
le aziende e gli enti dovranno tenere a disposizione dei funzionari
del competente Assessorato un registro-inventario con l'elenco di
tutti i beni acquisiti con i contributi e un registro delle
manutenzioni e dello stato di conservazione. Detti documenti
dovranno essere periodicamente vistati in occasione delle visite di
controllo dei predetti funzionari.
ESITO DELLA VOTAZIONE
Presenti: 26
Votanti: 25
Astenuti: 1 (Minuzzo)
Favorevoli: 18
Contrari: 7
Il Consiglio approva
PRESIDENTE:
Do lettura dell'art. 14.
Art. 14
Le infrazioni alle disposizioni della presente legge sono
soggette alla sanzione amministrativa da £ 100.000 a £ 1.500.000,
fatte salve le altre pene e sanzioni previste dalle leggi
vigenti.
Per l'accertamento e la irrogazione delle sanzioni, così come
per la vigi
lanza
e il controllo delle disposizioni contenute
nella presente legge, si applicano le apposite norme della legge
regionale sulla "Disciplina dei servizi di trasporto collettivo di
persone e di cose.
PRESIDENTE:
Metto in approvazione l'emendamento che vi è
stato distribuito e che vi è stato illustrato in sede di
discussione generale dall'Assessore all'Industria, Commercio,
Artigianato e Trasporti Chabod.
ESITO DELLA VOTAZIONE
Presenti: 26
Votanti: 24
Astenuti: 2 (Carlassare e Minuzzo)
Favorevoli: 18
Contrari: 6
Il Consiglio approva
PRESIDENTE:
Metto quindi in approvazione l'art. 14
emendato.
Art. 14
Le infrazioni alle disposizioni della presente legge sono
soggette alla sanzione amministrativa da £ 100.000 a £ 1.500.000
fatte salve le altre pene e sanzioni previste dalle leggi
vigenti.
Per l'accertamento e la irrogazione delle sanzioni si
applicano le norme della legge 24 novembre 1981, n. 689. Per la
vigilanza e il controllo delle disposizioni contenute nella
presente legge, si applicano le norme della legge regionale sulla
Disciplina dei servizi di trasporto collettivo di persone e di
cose.
ESITO DELLA VOTAZIONE
Presenti: 26
Votanti: 25
Astenuti: 1 (Minuzzo)
Favorevoli: 18
Contrari: 7
Il Consiglio approva
PRESIDENTE:
Do lettura dell'art. 15 e lo metto in
approvazione.
Art. 15
L'importo dei contributi di cui alla presente legge che la
Regione iscrive nei propri bilanci non può risultare inferiore alla
quota riveniente alla Regione stessa dalla ripartizione dei Fondi
di cui all'art. 12 della legge 10 aprile 1981, n. 151.
La Regione comunica semestralmente al Ministero dei Trasporti
lo stato della spesa dei fondi concessi.
ESITO DELLA VOTAZIONE
Presenti: 26
Votanti: 25
Astenuti: 1 (Minuzzo)
Favorevoli: 18
Contrari: 7
Il Consiglio approva
PRESIDENTE:
Do lettura dell'art. 16 e lo metto in
approvazione.
Art. 16
Le disposizioni della presente legge completano quelle della
legge regionale che stabilisce norme sulla "Disciplina del
trasporto collettivo di persone e di cose,".
ESITO DELLA VOTAZIONE
Presenti: 26
Votanti: 25
Astenuti: 1 (Minuzzo)
Favorevoli: 18
Contrari: 7
Il Consiglio approva
PRESIDENTE:
Do lettura dell'art. 17 e lo metto in
approvazione.
Art. 17
La presente legge e dichiarata urgente ai sensi del terzo
comma dell'art. 31 dello Statuto Speciale della Regione ed entrerà
in vigore il primo giorno successivo a quello della sua
pubblicazione nel Bollettino Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
ESITO DELLA VOTAZIONE
Presenti: 26
Votanti: 25
Maggioranza: 18
Astenuti: 1 (Minuzzo)
Favorevoli: 18
Contrari: 7
Il Consiglio approva
PRESIDENTE:
Si passa alla votazione segreta sul complesso
della legge.
ESITO DELLA VOTAZIONE
Presenti: 27
Votanti: 26
Astenuti: 1 (Minuzzo)
Favorevoli: 18
Contrari: 8
Il Consiglio approva
