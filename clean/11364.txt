Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2417 del 22 luglio 1991 - Resoconto
OGGETTO N. 2417/IX Requisiti necessari alle ditte per
l'ottenimento dell'auto-rizzazione allo smaltimento dei
rifiuti.
Presidente
Do lettura dell'interrogazione
presentata dai Consiglieri Voyat, Louvin e Marcoz:
Interrogazione La delibera della Giunta regionale n. 4927 del
27 maggio 1988 prevede i requisiti necessari alle ditte per
l'ottenimento dell'autorizzazione allo smaltimento dei vari
rifiuti;
Pur essendo, purtroppo, la procedura ancora troppo lenta per il
rilascio delle varie autorizzazioni, comunque, da ritenersi
necessaria, se non indispensabile, per un controllo efficace del
come e do vengono smaltiti i vari rifiuti (urbani, speciali,
tossici e nocivi);
Considerato che l'assenza di uno di questi requisiti comporta il
non rilascio dell'autorizzazione allo smaltimento dei rifiuti, o,
peggio ancora, la perdita di uno di questi requisiti dopo aver
ottenuto l'autorizzazione comporta l'automatica decadenza
dell'autorizzazione e con gravi danni e difficoltà all'Ente
pubblico che aveva affidato l'incarico di smaltimento a questa
ditta; i sottoscritti Consiglieri regionali del gruppo dell'Union
Valdôtaine
interrogano
l'Assessore competente per sapere:
a) Se tutte le ditte che hanno ottenuto l'autorizzazione hanno
ancora attualmente i requisiti richiesti;
b) Se sono state concesse deroghe ad almeno 1 dei 12 punti
richiesti ed in caso affermativo a quali punti ed a quali
ditte;
c) In particolare per il punto 8 della delibera della Giunta
regionale n. 4927 del 27 maggio 1988, se effettivamente tutti gli
automezzi delle ditte che hanno ottenuto l'autorizzazione regionale
ed effettuano smaltimenti per Enti pubblici o privati sono in
possesso della necessaria autorizzazione;
d) In caso negativo, a chi e perché è stata concessa la deroga
e, se, durante il periodo di validità dell'autorizzazione, si
effettuano controlli presso le ditte interessate.
Presidente
Ha chiesto di parlare l'Assessore alla
Sanità e Assistenza Sociale Beneforti, ne ha facoltà.
Beneforti (DC)
In merito al rilascio di
autorizzazione allo svolgimento di fasi ed operazioni di
smaltimento dei rifiuti prodotti da terzi, si precisa che, non
essendo pervenute segnalazioni da parte del competente servizio
della USL della Valle d'Aosta, organo che per legge è deputato al
controllo del rispetto delle prescrizioni delle autorizzazioni
regionali allo svolgimento di fasi ed operazioni di smaltimento
rifiuti, si presume che le ditte attualmente in possesso di
autorizzazione allo svolgimento di fasi e operazioni di smaltimento
dei rifiuti, non abbiano contravvenuto a quanto indicato nei
relativi provvedimenti autorizzativi, e che pertanto sono ancora in
possesso di tutti i requisiti richiesti per il rilascio delle
autorizzazioni stesse.In secondo luogo, non sono state concesse
deroghe a ditte in merito ai requisiti richiesti.
Relativamente a quanto definito al punto 8 della deliberazione
della Giunta regionale n. 4927/88, solo gli automezzi con peso
complessivo superiore a 35 ql. devono essere in possesso delle
licenze al trasporto di cose per conto terzi, rilasciata dal
competente ispettorato compartimentale della motorizzazione civile
e dei trasporti.
Ultima domanda: non è stata concessa alcuna deroga; si precisa
che durante il periodo di validità dell'autorizzazione, il
controllo è sempre stato effettuato da parte dell'USL della Valle
d'Aosta.
Presidente
Ha chiesto di parlare il Consigliere
Voyat, ne ha facoltà.
Voyat (UV)
Ero in commissione di concorso e non ho
potuto sentire la risposta datami dall'Assessore; non so cosa dire,
se sono soddisfatto o meno. Spero che l'Assessore mi faccia avere
poi copia di quanto ha letto.
Come primo firmatario vorrei far notare che quando uno non è
presente.....
Beneforti (DC)
... ho chiesto al Gruppo se potevo
continuare, mi è stato detto di sì.
Voyat (UV)
Allora risponda il Gruppo.
