Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 36 del 31 gennaio 1973 - Resoconto
OGGETTO N. 36/73 - Applicazione delle leggi regionali n. 30 e
n. 37 in data 31 agosto 1972. Modificazione della legge regionale
n. 37 in data 31 agosto 1972. (Approvazione di ordine del giorno e
Reiezione di Mozione)
Bordon (D.C.)
- A me però pare, per seguire le
indicazioni di saggezza che ha suggerito a noi, testé, l'amico
Manganoni, di modificare un po' in parte quello che volevo dire,
almeno in prima parte.
Quindi io penso che qui sopra, più che illustrare, ci sarebbe
solo da leggere, perché è stata volutamente messa in questo modo
perché si leggesse. Però a me sembra che si possa, per avviare un
dialogo, discutere o richiamare l'attenzione su alcuni punti e poi
naturalmente difendere alcune richieste che noi avevamo già fatto
prima e che, naturalmente manterremo anche adesso.
Ora, io vorrei, innanzitutto dire che questa mozione fa parte di
alcune mozioni che io avevo già preannunciate anche all'Assessore
Benzo quando in fase di discussione del bilancio avevamo detto che
qui dentro, non è una cattiveria né una polemica, ma, molte volte
si portano avanti delle mozioni, si discutono per delle ore, si dà
il mandato alla Giunta, poi più nessuno se ne ricorda, non si ha
più nessuna risposta.
E allora, questa era una di quelle che io volevo richiamare alla
vostra attenzione, e avevo preannunciato fino al momento della
discussione del bilancio, e mi ripeto adesso, che, ad un certo
momento, io, se non vedevo venir fuori questo problema, avrei fatto
una mozione ogni mese, tutti i mesi a fine mese.
Quindi mantengo la parola.
E allora, per avviare il dialogo e non voler essere di troppo
peso perché ormai son le 20,10, io vorrei alcune spiegazioni
anzitutto perché ritengo che queste spiegazioni interessino tutti i
Consiglieri.
Ad esempio, io vorrei sapere, come mai, a partire dal 31 luglio,
data in cui noi abbiamo votato questa legge 30 e 37 e potrebbero
esserci anche delle inesattezze, perché non è che si sia ricorso
alla consulenza di dottori o di professionisti per fare questa
mozione come qualcheduno ha voglia di ventilare, ma l'abbiamo
tirata giù con una bozza di minuta che è qui, e quindi ci
potrebbero essere anche degli errori, ma gli errori non è che ci
facciano difficoltà perché penso che nessuno è infallibile e
pertanto l'interessante era solo di vedere come mai questa legge,
che è stata approvata fin dal 31 agosto 1972 ancora, almeno a
tutt'oggi, - e lo dico "a tutt'oggi" per non rovinare la
preparazione dell'Assessore alla Sanità, perché poi lo rileviamo
poi dopo eventualmente, perché è ben giusto che gli si lasci lo
spazio per rilevare magari certe inesattezze mie, ma, tutt'oggi,
per me, questa legge non è funzionante.
Poi dicevo che, ricordato l'art. 11, ecc... avevamo quindici
giorni di tempo per far entrare in vigore questa legge. E allora,
la seconda domanda che vorrei che mi desse l'amico Benzo - se ne è
in grado, perché potrebbe anche dirmi che non è di sua competenza,
io vorrei sapere un po' come funziona questa storia.
Noi abbiamo approvato una legge il 31 agosto. Doveva essere
pubblicata il 31 agosto sul Bollettino ufficiale perché se no non
ha valore. Questo bollettino ufficiale - se non sbaglio - è venuto
fuori al 12 o al 14 (adesso io non so quando) di dicembre, ed ecco
che porta la data, naturalmente, del 31 agosto. E qui son belle,
eh!
Après te le fio verre...
E allora, dicevo, come è possibile questa storia qui: viene
fuori a dicembre, doveva venir fuori; porta la data del 31 agosto -
uno che legge qui sopra "31 agosto", 15 giorni per entrare in
funzione, va al 15 agosto. Ma questo veniva alla fine di
dicembre!
Quindi queste sono osservazioni, senza alcun fine recondito,
proprio per vederle.
Perché, arrivati ad un certo momento, questi problemi dovranno
pur essere esaminati, magari anche per altre leggi.
Poi, rilevato che a tutt'oggi ecc. ecc. non è entrata in
funzione, visto questo, visto l'altro, la verità è questa: che noi
siamo arrivati adesso al 18/20 di gennaio - e qui non voglio, l'ho
detto prima, mettere, non in difficoltà, perché io penso che
l'Assessore Lustrissy ha preparato bene perché è un problema di
grossa importanza, ma vorrei evitare, se fosse possibile, di farmi
dire che facciamo della demagogia, quindi sommessamente vado avanti
così e, come è stata sta' storia?
Ma abbiate pazienza, 31 agosto, viene applicata adesso alla
fine, perché c'era una convenzione, c'era qualche cosa che non
camminava.
E allora non andiamo a vedere le polemiche sorte sui giornali
che non mi interessano per niente, perché poi era una bellissima
lotta fra giganti. Noi abbiamo visto, per esempio, non so, proposte
portate qui, che sono state portate avanti da determinati
Consiglieri di maggioranza, ai quali noi lasciamo tutte le
primogeniture di questo mondo, non togliamo niente; però, a questi
Consiglieri di maggioranza diciamo, ma, che siate poi stati tanto
difensori di quella legge che avete portato, non ci convince gran
ché. Perché questa legge, tanto per cominciare, è venuta fuori con
un 20% a carico dei nostri mutuati, dei nostri aventi diritto ad
avere queste medicine.
E noi già allora abbiamo protestato e ancora questa volta noi
confermeremo questo nostro principio. Perché mi si dirà è giusto
che i cittadini, gli interessati paghino una quota. Io dico che
quando poi altri pagheranno, ci dimostreranno questo, sarò
d'accordo, ma non so perché si debba proprio andare dai coltivatori
diretti, agli agricoltori della Valle a dire: tu paga un 20% perché
se no va a finire là nelle scatole delle immondizie, come abbiamo
letto. Ma lasciamo stare questo che non mi interessa niente.
Quindi noi questo punto lo ribadiamo.
Quindi io vorrei queste tre o quattro spiegazioni e poi
naturalmente risponderò quello che ho da rispondere.
Benzo
(D.P.)
- Accettando benevolmente
quell'invito a non toccare questioni di demagogia, dico questo: la
legge regionale 31 agosto 1972 n. 37 sull'estensione
dell'assistenza farmaceutica a favore di lavoratori autonomi è
entrata in vigore il 15 settembre 1972.
L'Assessorato alla Sanità, ai sensi dell'art. 4 della legge
stessa prendeva immediati contatti con il Presidente dell'ordine
dei farmacisti della Valle d'Aosta per addivenire alla stipulazione
di apposita convenzione prevista dall'articolo suddetto.
Cioè si è iniziato a dare adempimento alla legge.
In data 2 ottobre 1972 il problema veniva sottoposto all'esame
del Consiglio direttivo dell'ordine dei farmacisti ed in detta sede
veniva sollevata l'eccezione sulla competenza dell'Ordine a
decidere in merito, non essendo la questione in esame di natura
deontologica o professionale bensì economica, per cui l'Assessorato
veniva invitato a prendere contatti con l'Associazione dei titolari
di Farmacia della Valle d'Aosta per specifica competenza.
In relazione a quanto sopra l'Assessorato prendeva immediati
contatti con i Presidenti dell'Associazione suddetta per addivenire
alla stipulazione della convenzione di cui sopra - questo per
quanto riguarda la convenzione.
Le trattative subirono un periodo di stasi in quanto, nel
frattempo, venne rinnovato il Consiglio direttivo dell'Associazione
ed i colloqui intercorsi nel frattempo persero buona parte della
loro validità. Questo per la verità dei fatti.
A Consiglio rinnovato vennero ripresi i colloqui con il
Presidente dell'Associazione e dopo lunghe e laboriose trattative,
condotte nell'interesse degli assistiti e della Regione, il nuovo
Consiglio direttivo dell'Associazione, in data 23 dicembre 1972
dette il proprio benestare per la firma della convenzione, che
successivamente venne approvata dalla Giunta regionale e firmata
dai rappresentanti dei due enti.
L'articolo 7 della legge regionale testualmente recita: "le
casse mutue di malattia per l'assistenza ai coltivatori diretti,
agli artigiani e agli esercenti attività commerciali dovranno, alla
data di entrata in vigore della legge, trasmettere all'Assessorato
regionale della Sanità ed Assistenza Sociale l'elenco dei propri
assistiti".
In proposito, l'Assessorato Sanità si rivolse alle singole casse
mutue per avere detti elenchi e, per accelerare i tempi, mise a
disposizione delle casse mutue stesse i propri funzionari per la
rilevazione dei dati stessi trattandosi di disposizioni di legge e
quindi convinti di non incontrare nessun intralcio.
Mentre le casse mutue regionali per gli artigiani e i
commercianti misero di buon grado a disposizione dei funzionari gli
elenchi, ringraziando per la collaborazione, la Cassa Mutua
regionale coltivatori diretti si rifiutò, anche se tenuta per
legge, di trasmettere i propri elenchi affermando che tale compito,
semmai, era di pertinenza dell'Ufficio contributi unificati in
agricoltura.
L'Assessorato immediatamente indirizzò apposita istanza sia
all'Ufficio di Aosta, che alla direzione generale del servizio
contributi unificati per avere gli elenchi dei coltivatori
diretti.
La richiesta purtroppo ebbe esito negativo in quanto non
previsto nella legge. Solo l'intervento del Presidente della Giunta
regionale presso i competenti organi centrali riuscì a sbloccare la
situazione e solo in data 19 gennaio u.s. la Cassa Mutua
coltivatori diretti mise a disposizione dei funzionari della
Regione i propri elenchi.
Per inciso, debbo riferire che la Regione dovette trasferire
presso la sede della Cassa, oltre ai propri funzionari, molto
numerosi, anche i tavoli di lavori, in quanto presso detta sede vi
era un solo tavolino a disposizione.
Debbo inoltre osservare che l'Assessorato dovette provvedere a
varie altre incombenze: far stampare e compilare le schede per ogni
nucleo familiare, i relativi libretti di iscrizione per un totale
di 20.000 copie; si tenga presente che gli assistiti sono circa
34.000. Un terzo circa dell'intera popolazione della Valle.
La distribuzione dei libretti, che danno diritto all'assistenza
farmaceutica è già iniziata da alcuni giorni ed attualmente i
Comuni che hanno ricevuto i libretti sono venticinque.
E pertanto, con questo, Bordon, ritengo di aver mantenuto
l'impegno che dissi in sede di bilancio che entro il mese di
gennaio sarebbe iniziata la distribuzione a tutti i Comuni.
I lavori di compilazione e di distribuzione proseguono
celermente, ed entro i primi giorni della settimana ventura sarà
ultimata la consegna dei vari libretti e tutti i lavoratori
autonomi potranno beneficiare dell'assistenza. È un lavoro
effettivamente notevole, di mole, di difficoltà.
Gradirei anche ci fosse una visita ai nostri uffici di
Assessorato perché abbiamo bloccato quasi tutti gli uffici proprio
per dare celere attuazione alla legge non appena abbiamo avuto
questa disponibilità da parte della Cassa Mutua.
Per quanto riguarda la mozione e in particolare l'abolizione
della percentuale a carico degli assistiti, considerate che sono
tutt'ora valide le ragioni che hanno determinato la votazione e la
volontà unanime del Consiglio regionale ad agosto, per
responsabilizzare i cittadini ed evitare eventuali abusi, possiamo
anche eliminare gli "eventuali", cosa del resto esistente nelle
leggi similari dei Paesi più avanzati, si ritiene che la richiesta
non sia accettabile.
Per quanto riguarda gli sconti da parte delle Case farmaceutiche
è stata avanzata richiesta alle Associazioni di categoria e
interessati i Ministeri della Sanità e del Lavoro.
Per quanto riguarda l'altra legge perché le stesse cose vengono
chieste anche per l'altra legge, dirò questo: con legge regionale
31 agosto 1972 n. 30 è stata approvata la estensione dell'indennità
giornaliera per inabilità temporanea derivante da infortunio sul
lavoro in agricoltura, a favore di tutti i coltivatori diretti
iscritti alle rispettive Casse mutue comunali di malattia per i
coltivatori diretti della Regione ed assicurati contro gli
infortuni in agricoltura. Detta legge è entrata in vigore il 15
settembre 1972.
In data 14 settembre 1972 l'Assessorato Sanità ed assistenza
sociale informava la locale direzione dell'Istituto Nazionale per
l'assicurazione contro gli infortuni sul lavoro del contenuto della
legge regionale suddetta e rivolgeva invito alla stessa direzione
di potersi avvalere dei servizi dell'Istituto per l'istruzione, la
definizione e gestione delle pratiche secondo le norme previste
dalle leggi dello Stato.
La Direzione INAIL di Aosta a sua volta inoltrava ai superiori
Organi dell'Istituto la richiesta dell'Assessorato ai fini della
stipulazione degli accordi previsti dall'art. 6 della legge in
causa.
Successivamente, a seguito di precisazioni ritenute necessarie
dalla direzione generale dell'INAIL di Roma, in ordine ai limiti
dell'accordo da stipularsi con la Regione, la sede INAIL di Aosta
chiedeva all'Assessorato alcuni chiarimenti, che venivano forniti
con nota 26 ottobre 1972, in cui si precisava che l'indennità in
causa si intendeva estesa unicamente ai coltivatori diretti
residenti in Valle d'Aosta e iscritti alle Casse Mutue Comunali e
che l'intervento dell'INAIL deve limitarsi alla pura segnalazione
dei casi previsti dalla legge regionale stessa.
In data 30 ottobre la sede di Aosta inoltrava ai Superiori
Organi dell'Istituto altra lettera contenente le precisazioni
richieste.
Dopo pressanti richieste da parte dell'Assessorato l'INAIL di
Aosta veniva autorizzato telefonicamente, in attesa di regolare
successivo accordo, a trasmettere all'Assessorato l'elenco dei
coltivatori diretti interessati all'applicazione della legge
regionale in causa.
Ad avvenuta ricezione degli elenchi l'Assessorato provvedeva ai
vari controlli di competenza e a conteggiare l'ammontare delle
varie indennità spettanti.
La Giunta regionale, con proprio provvedimento n. 214 in data 26
gennaio u.s. approvava la liquidazione della indennità spettante ai
coltivatori diretti il cui periodo di inabilità si è concluso nel
corso dell'anno 1972.
Bordon (D.C.)
- Vorrei una cosa, Signor Presidente, io
che cosa ho ancora: due cartucce da sparare? Perché l'illustrazione
della mozione non è un...
Montesano (P.S.D.I.)
- Sì, sì.
Bordon (D.C.)
- ...però, per non sprecare queste
cartucce, caso mai ne avessi bisogno, ha dimenticato una cosa
l'amico ...
Montesano (P.S.D.I.)
- e ben, gliela ricordi, così
teniamo valida...
Bordon (D.C.)
- Ha detto: abbiamo stipulato una
convenzione. Ma non mi ha detto quali condizioni ci sono in questa
convenzione, perché, se no, mi manca uno dei termini per
concludere.
Benzo
(D.P.)
- ...è la stessa convenzione fatta
con l'Inam e quindi ci viene praticato lo sconto del 5% sui
medicinali. Quindi anche lì c'è una inesattezza. Ma io ho detto che
non volevo sottolineare nemmeno quello. Inesattezza in quanto
rimane solo più la parte, diciamo ancora in fase di trattative e
che viene costantemente seguita sia da me che dal Presidente della
Giunta per quanto riguarda la questione dell'ottenimento di quello
sconto, a parte il fatto che, come saprà il Consigliere Bordon, ad
un certo momento risulterebbe che dovrebbe essere promulgata la
legge dell'abolizione degli uffici fiduciari e quindi non so
nemmeno, per questi sconti, che cosa ci sarà a fine di marzo.
Bordon (D.C.)
- Una cartuccia, con l'augurio di non
doverne sparare altre perché tanto annoierei me stesso e annoierei
anche voi, però è giusto che ci siano delle precisazioni.
Io non vorrei intrattenermi molto sul fatto degli infortuni sul
lavoro quantunque abbia un'enorme importanza e non ho capito da
quand'è che sono andati in vigore, perché leggevi "Molto presto",
ma su quello lì non ci sarebbe niente da dire. Da quando? Dal 26
gennaio... (
risponde Benzo
) ...allora non soffermiamoci
troppo su questo perché, insomma, - ha la sua enorme importanza -
ma rimaniamo semplicemente alle medicine.
Allora io mi avvalgo di una affermazione, non con questo che io
voglia polemizzare con Benzo, Benzo fa quello che può - penso
anch'io - ha un sacco di lacune ancora perché porteremo delle
mozioni qui che toccheranno altri problemi, perché, insomma, non
vorrei dire delle cattiverie ma ho detto prima che non le dicevo
quindi cerco di rimanere nei limiti. Abbiamo diversi problemi che
sono fermi, problemi che sono in contestazione quindi io penso che
li porteremo avanti, perché ogni tanto si sente parlare dello
Psico-pedagogico, si sente dire che si sono fatte delle riunioni,
poi noi non ne sappiamo più niente e la cosa però è lì ferma, ma ne
parleremo dopo.
Quindi non è che io voglia fare la guerra a Benzo in
particolare, ma io mi avvalgo di una sua affermazione entrata in
vigore il 15 settembre. Ora, io domando scusa e non voglio fare la
guerra - e lo ripeto per la terza volta - voglio lasciare al
giudizio di ogni Consigliere, ma dal 15 settembre, noi siamo
arrivati al 15 di gennaio perbacco!
Ottobre-novembre-dicembre-gennaio, sono 4 mesi!... (
voce di
Benzo? Gli adempimenti...
) ...dì pure, dì pure.
Ecco, allora, gli adempimenti, se i nostri colleghi ce lo
consentono io sono felicissimo di fare questo dialogo perché
purtroppo non posso essere convinto.
Quando mi dice entrata in vigore il 15 settembre, gli
adempimenti d'obbligo. Gli adempimenti d'obbligo, ho sentito qui e
ne ho preso nota "rinnovato Consiglio dei farmacisti". Quindi,
prima grana, sarebbe questo rinnovo che è soltanto avvenuto adesso,
ultimamente.
Ora io chiedo scusa, ma, per fortuna che questo Consiglio dei
farmacisti si è riunito perché se non lo avessero fatto io non so
quando veniva fuori questa soluzione.
Io chiedo scusa ma avevamo messo in bilancio 150 milioni, adesso
non me li ricordo più, ma del 1972. Siamo rimasti in attesa, per
cui i nostri contadini, i vostri i nostri contadini sono rimasti lì
in attesa di avere le medicine e, diremo, non sono entrati in
vigore non per le solite cattiverie che dice Bordon che dormono
tutti in Giunta, ma non sono entrate in vigore perché l'Assessore
alla Sanità non riusciva a trovarsi con il Consiglio dei farmacisti
perché non era eletto.
E ben, questo glielo andrai poi a dire tu in altri momenti. Ma
certo che non convinci nessuno con questo!
Ma io mi permetto di fare un'altra osservazione, dice "si sono
rivolti alle Casse mutue". E questo è un problema che mi sta più a
cuore, anche se io con la cassa mutua coltivatori diretti non
c'entro proprio per niente perché la cassa mutua coltivatori
diretti è una cosa completamente diversa. Quindi vorrei
puntualizzare questo.
Ma, si dice gli artigiani hanno risposto subito. Guarda, siccome
tu lo sai che i segreti d'ufficio, ieri avant'ieri, oggi come
domani, qui dentro sono sempre come i segreti di Pulcinella. Io ho
telefonato 10 minuti fa al Direttore della Cassa Mutua per avere
delle precisazioni di questo e mi dice: "ma guarda che io ho
ricevuto la lettera di richiesta in data 18 gennaio". Io ho capito
18 gennaio, ma anche se fosse 18 dicembre, - eh! Se vuoi io te ne
mando la fotocopia, io ho detto di no. Perché tu avrai pure la
lettera che hai scritto...
(parlano assieme)
A me risulta che questa lettera è partita da qui, ufficialmente,
il 18 gennaio. Perché ci possono essere state delle telefonate.
Perché poi il bello è questo - e qui è solo una "boutade" tanto per
finire la giornata, che questo direttore della Cassa Mutua, che
effettivamente si era scaldato in modo feroce per questo problema e
ne aveva il dovere, ha cercato di aiutare, ha aiutato determinati
Consiglieri che gli erano forse più simpatici e ha fatto molto
bene. Ha aiutato per essere stato chiamato e lo dice anche lui, in
un famoso articolo che abbiamo visto sui giornali. È stato chiamato
da dei maggiorenti della Giunta ed è venuto, ha dato tutta la sua
collaborazione e poi si è preso una bella castagna in testa e
questo mi ha fatto profondamente dispiacere. Ma la verità è questa:
che questa legge che era stata proposta, ad un certo momento, ha
subito delle profonde modifiche. E le profonde modifiche in che
cosa consistevano? Consistevano, amico Chamonin, nella - e tu l'hai
presentata e la ricordi meglio di me - nel solo fatto che non
doveva forse essere amministrata dalla Cassa Mutua dei coltivatori
diretti.
Ora, noi, con questo - ecco la mia domanda finale - era proprio
di sapere che convenzione avevamo avuto. Perché io vorrei che con
la sua competenza e qui non sfotto, una volta tanto, Benzo mi
dicesse - dopo due anni, non so quanto tempo è nella Sanità, che
non è vero che se questa legge avesse dato la gestione di questi
medicinali alla Mutua coltivatori diretti, la Regione avrebbe
risparmiato il 25%.
Perché la legge nazionale - che si dice sempre che io non
conosco - ma sono andato a leggermela e me la son copiata su un
pezzo di carta, perché io non la conosco proprio e non sono tenuto
a conoscerla, tu, Assessore, sì sei tenuto a conoscerla, - ad un
certo momento, se questa Cassa fosse stata gestita dalla mutua
avremmo avuto uno sconto del 25%, qui ho sentito parlare del 5%.
Allora dico anch'io come dice ogni tanto il buon Manganoni "è un
problema che io non so, che io non capisco e che non capirò mai".
Ma ho l'impressione che siamo in tanti, qui dentro, a non capirlo
questo.
Per cui la Regione avrebbe perso, se io ho ben capito, un 20% di
sconto. Perché se l'avessimo data la gestione alla Cassa Mutua
avremmo avuto, per legge nazionale, il 25% e invece, oggi come
oggi, abbiamo soltanto il 5%.
E allora, perché è accaduto questo? Questo prezzo così caro che
paga la Regione. Perché? Perché si voleva proprio ottenere la
gestione di queste medicine qui alla Regione? Per avere dei
vantaggi politici?
Io - che sono un ingenuo - come tanti Consiglieri che sono qui
dentro, non lo credo che sia per questo perché voi sapete che le
amministrazioni vanno e vengono, oggi c'è il colore A, domani c'è
il colore B, quindi è mica detto che domani non lo si trovi
preparato questo. Ma secondo il mio modesto parere è da guardarsi
questo 20-25% se io ho ben capito!
E allora, che cosa dicevamo? Indipendentemente da certe frasi
che io ho scritto qui sopra perché me ne assumo la piena
responsabilità, io continuo a dire di impegnare la Giunta a voler
provvedere alla immediata applicazione delle due leggi e l'amico
Benzo mi dice - e io lo ringrazio - che dopo aver tribolato tanto
per non aver avuto l'elenco, e io appurerò questo perché
indubbiamente ci batteremo anche in questo campo, perché io voglio
che sia dimostrato se è vero che è stato richiesto solo al 18
gennaio questo elenco o è stato al 18 dicembre, metto anche un
mese; ma io non vorrei che effettivamente l'amico Benzo mi potesse
provare che al 15 di ottobre - essendo entrata in vigore la legge
al 15 settembre - aveva richiesto questi elenchi, perché allora io
non potrei più dare nessuna colpa su questa entrata in vigore, a
Benzo. Ma fino a prova contraria questo non mi risulta e lo
vedremo.
Quindi, prima cosa, questa.
Seconda cosa: la riduzione ne abbiamo parlato, e quindi io
chiedevo, e chiedo ancora adesso, che entri in vigore subito perché
c'è una punta anche di non cattiveria, una precisazione che mi
sembra anche doverosa.
Dice, addirittura ci siamo presentati laggiù perché noi sappiamo
tutti che sono stati mobilitati in questi ultimi 15 giorni, in
questi ultimi 20 giorni, effettivamente questi impiegati del tuo
Assessorato hanno fatto un tour de force. Noi ci compiacciamo con
gli impiegati ma non con chi li ha obbligati a fare il tour de
force.
Quindi questo lo vedremo poi anche perché, naturalmente se
l'elenco è stato richiesto e non dato... Però a me risulta che il
18 è partita la lettera da qui e il 19 han messo a disposizione
tutto quanto. Adesso, grave, che non ci siano stati i tavoli, tutto
quello che dite voi, e su questo poi ne parliamo.
Quindi entrata in vigore. Dice l'amico Benzo entro la fine della
settimana sarà a posto. Ma io voglio essere molto più generoso.
Tanto, una scoppola di un 100 - 100 e tanti milioni - gli
agricoltori valdostani se la son già presa per il 1972 perché li
hanno effettivamente persi quei medicinali, non sono più
recuperabili. Perché questo, salvo che mi dimostriate il contrario,
è passato l'anno e quindi arrivederci e grazie!
Seconda cosa. Io voglio dare un maggior lasso di tempo perché
comprendo le difficoltà, ma il dire che forse con la fine della
settimana avrà distribuito tutti questi libretti, io mi riservo
poi, per soddisfazione personale-amichevole, di "boutade" magari,
di venire a dire, quando poi, se adesso si è partiti dalla lettera
A alcuni giorni or sono, se arriveremo a Villeneuve, quando ci
arriveremo.
Ma, io mi auguro che sia la settimana ventura, non è questione
di settimana, dopo che si son persi 4 mesi o per un motivo o per un
altro; che si perda una settimana o due non ha nessuna
importanza.
Naturalmente ti guardo perché sei bello e poi vedo che mi dai
conforto nelle mie decisioni perché sei un uomo che rifletti molto,
e l'altra battuta invece è questa: di riportare al più presto in
Consiglio la legge 30 perché c'è stato un piccolo lapsus dell'amico
Benzo quando dice che è passato all'unanimità. Sì signore, è
passato all'unanimità, però c'è a verbale su questo, per fortuna, i
verbali sono lì che ci confortano in quello che affermiamo. Eh, ci
siamo alzati e a nome del Gruppo, non ha importanza di chi, abbiamo
detto: noi dobbiamo votare per forza questo 80% perché se non lo
votassimo guai, ci saltano tutti addosso. Dice, non avete neanche
voluto l'80%.
Però, indipendentemente dai vostri criteri che possono anche
essere saggi, io non li critico per niente, io trovo che però è
un'ingiustizia perché trovo che non è giusto che si venga proprio a
parlare adesso di esempi con popolazioni del Nord molto più civili
delle nostre, che naturalmente hanno tassato con una piccola
aliquota e ciò per impedire che si faccia spreco di questi
medicinali.
Ecco, e adesso, qui, sarebbe facile, pensate un po' se uno
volesse cominciare a discutere, certe popolazioni, italiane ecc.,
seguono questo sistema, ma non ci interessa.
Io vi dico soltanto che i contadini valdostani, perché di questi
noi stiamo parlando, hanno un tale senso di misura e di parsimonia,
che è ridicolo. E quindi, siccome non voglio fare della demagogia e
non sono qui per cercare dei voti di preferenza perché se me li
daranno li prenderò e se no se li tengano pure, lo dico chiaro,
come ho detto stamattina, io vi dico che non è giusto che ai
contadini valdostani si applichi questo, mentre a moltissime altre
categorie di lavoratori si dà il tutto.
Quindi io chiedo scusa, se questa prima parte di mozione può
essere rivista, io non lo so, adesso, lo vedremo, eventualmente
come son partiti Tonino e Manganone, ma sull'altro punto,
indubbiamente noi rimaniamo fermi perché non è giusto che ci sia
questo 20% a carico, come ritengo - e qui non l'ho messo - non
giusto, e lo vedremo poi questo nel futuro, quando tu ci farai
leggere la convenzione che noi non l'abbiamo vista perché una
convenzione l'avremo pure, perché se la Regine per caso dovesse
perdere il 20%, cioè aver una sconto del 5%, anziché uno sconto del
20%, credo che non faremmo gli interessi della Regione.
Quindi io penso d'aver quasi detto tutto.
Pollicini (D.P.)
- Io posso capire le imprecisioni del
Presidente della Coldiretti e lo giustifico e - se fossi in un'aula
del Tribunale - gli concederei le attenuanti generiche.
Il Presidente dei Coltivatori diretti che penso nella sua vita
non abbia mai preso in mano una zappa o fatto qualche altra
attività agricola, è comprensibile, e quindi giustificabile, che
non conosca i problemi della terra e neanche quelli dei
contadini.
Quindi io, sotto questo aspetto, sono perfettamente in grado di
giustificarlo e di capire cosa dice lui anche perché nasce da una
errata conoscenza dei problemi.
Lui ci dice, in sostanza, tre cose, e cioè: contesta il ritardo
dell'applicazione della legge, contesta il mancato fruire di un
vantaggio del 20% di detrazione sul prezzo dei medicinali e poi
propone praticamente che la legge venga rifatta, quindi propone
l'abolizione della legge. Questo, grosso modo, è il sugo della
mozione fatta da Bordon e cofirmata da Chabod.
Innanzitutto non possiamo dimenticare che questo provvedimento
ha destato un enorme interesse in tutta la popolazione agricola,
artigianale e commerciale della Città di Aosta e della Valle
d'Aosta, tanto è vero che il numero stesso di cui ci faceva
presente l'Assessore, che è interessato, è di 34 mila persone,
quindi un provvedimento di una portata che tocca un terzo della
popolazione regionale.
Ebbene noi siamo perfettamente convinti che questo progetto,
questa legge non sia perfetta però è indubbiamente un deciso passo
avanti verso una forma di sicurezza sociale.
D'altra parte mi stupisce che una legge che è passata con 26
voti favorevoli e due contrari - e anche qui allora posso far
notare una imprecisione degli estensori della mozione quando dicono
che la legge è passata alla unanimità. No, due voti erano contrari
e questo forse giustifica l'attuale posizione e coincide con il
numero delle firme della mozione, non so se sia casuale la
coincidenza, però è indubbio che i numeri non si possono
modificare.
Ebbene, in effetti, questa legge che non ha trovato ostacoli in
sede di discussione regionale, trova adesso dei grossi
ostacoli.
Innanzitutto ha trovato degli oppositori in seno alla direzione
della mutua dei coltivatori diretti, in seno anche agli enti
previdenziali. In sostanza in seno a quei carrozzoni che vedevano
in questo provvedimento una ulteriore occasione di portare a loro
vantaggio provvedimenti invece che dovevano avere vantaggi per gli
agricoltori. E, sotto questo aspetto, addirittura, questa legge che
adesso funziona, di cui sappiamo già che - ci aveva informato un
attimo fa l'Assessore - 25 Paesi hanno già ricevuto i libretti e
continuano a partire e che, per poter avere gli indirizzi degli
aventi diritto della coltivatori diretti, addirittura ha dovuto
staccare non solo personale regionale, ma anche attrezzature per
poter scrivere, quindi c'è una vera e propria, direi, ostilità,
direi ostruzionismo, per essere più preciso, della Coldiretti,
perché, evidentemente, si voleva mirare ad evitare che questa legge
entrasse in funzione prima delle elezioni visto che dalla loro
parte è indubbio che ritengono che per quanto concerne i
coltivatori diretti ciò che interessa sono i loro voti e non i loro
problemi.
Ed è indubbio che questo atteggiamento, sarà giustificato da
loro nei confronti dei coltivatori diretti.
A noi pare che, qui si cade invece nel ridicolo, perché quando
sei mesi fa Bordon e Chabod - che oggi presentano la mozione,
dicevano che la legge andava bene, oggi ci vengono a raccontare che
la legge ha creato, sempre secondo loro, un diffuso malcontento e
per il ritardo e per il fatto che la legge prevede soltanto
l'80%.
Ebbene, mi pare che il terrore sia proprio quello che dicevo
prima, cioè di questa specie di serbatoio di voti democristiani
possa far sì che di fronte a questi atteggiamenti concreti si vada
ad estinguere o a ridurre: ecco la preoccupazione. E di qui si
spiega l'ostruzionismo della Cassa Mutua.
Basta vedere l'ultimo numero della "Région" che dice in tutta
pagina
"la D.C. per gli agricoltori valdostani"
. E poi sotto
dice:
"contro la politica delle chiacchiere (e le chiamano
chiacchere) e gli ingiustificati ritardi della Giunta Dujany una
vibrata proposta di calunniosi attacchi dei democratici
popolari"
.
Ebbene - e qui c'è una grossa lettera del Direttore della Cassa
Mutua, il Dr. Adam - il quale lamenta, in particolare, il
ritardo.
Ebbene, noi, su un punto, siamo d'accordo col Dr. Adam e cioè
sul ritardo, però non su quello che lui cita cioè di qualche mese
di ritardo, ma sui 25 anni di ritardo che i contadini hanno subìto
per avere diritto all'assistenza farmaceutica. Con questo
concordiamo, ma direi che siamo veramente, direi, diversi nel
concordare, per la dimensione del tempo. Lui lamenta solo qualche
mese di ritardo. Noi lamentiamo 25 anni di ritardo! E non
imputabile alla Giunta Dujany, ma imputabile evidentemente al loro
Partito, al Partito di Bordon, al Partito cioè che quando...
(
voci
) ...Ramera...
Un momento, parlo in grazie a quei voti, le persone che votavano
me non votavano certamente te. Le persone che votavano me non
votavano certamente te, stanne pure certo!! Ramera...
E, diciamo - non credo di aver avuto una pala dritta di questo
tipo, non credo di averne avuta una di pala dritta, comunque,
diciamo pure tutto - io dico tutto - e vi dico di più, che questo
ritardo di due o tre mesi non sarebbe stato tale se quando, ad
esempio, l'attuale Presidente della Coltivatori diretti era
Presidente di Giunta o il suo amico attuale era Presidente di
Giunta, avessero fatto allora questo provvedimento.
Quindi concordiamo sul ritardo, ma diciamo che è molto più
grande di quello di qualche mese. E questo sta a dimostrare appunto
che le chiacchere le fate voi e i fatti li fa questa Giunta, li fa
questa maggioranza.
Comunque, tanto per essere espliciti, possiamo anche fare un
secondo appunto e cioè nel ricordare lo stato di abbandono che sino
ad oggi erano stati relegati i contadini.
Si lamenta.
Altro appunto che ci fa Bordon, e la mozione, è che i contadini
debbano pagare il 20%. È vero. Però ricordiamo che quando era
Presidente Bordon i contadini pagavano il 100% delle medicine.
Pagavano il 100% ed oggi pagano il 20%. Mi pare che il passo sia
notevole. Quindi questi difensori dei campi, a parole, debbono
valutare con i fatti che cosa hanno fatto loro per difendere la
gente dei campi quando loro erano Presidenti i contadini pagavano
il 100% delle medicine ed oggi, invece, si paga il 20%.
Per quanto riguarda l'altro appunto e cioè dello sconto del 25%
ebbene, o del 20%, ricordiamo che, innanzitutto il termine "sconto"
va esemplificato in modo diverso. Non si tratta di sconto, si
tratta di un'altra cosa e cioè che il prezzo che viene dato agli
enti mutualistici è il 20% diminuito per quanto riguarda le
medicine. A tutti coloro che invece non han diritto alle mutue, c'è
un 20% in più.
C'è un progetto di legge, che dovrebbe scattare a marzo per cui
vengono abolite tutte le differenziazioni, quelle però in più.
Cioè, tutti quanti dovranno aver diritto a pagare le medicine allo
stesso prezzo.
Per cui la Regione, d'altra parte, si è anche mossa in questo
senso chiedendo di pagare le medicine come le pagano tutti gli
altri Enti. Ma quello che a voi fa rabbia è che non sia data la
possibilità ai coltivatori diretti di avere un ulteriore carrozzone
ad uso elettorale personale della Democrazia Cristiana.
Mappelli (D.C.)
- Eh, caro Pollicini, mi dispiace proprio
tanto, non intendevo assolutamente polemizzare su un problema così
serio, però quado si travisano le dichiarazioni e i fini di questa
mozione e si sconfina al punto - ed è un punto che ogni qualvolta
in questo Consiglio regionale toccheranno le persone io mi alzerò,
non a far l'avvocato, a ripetere che ognuno di noi, qui, ha una
funzione, perché è questo che sfugge ed e sfuggito sin dalle
palline nere dell'aprile del '70 in questa sede e quando, amico
Pollicini, ritieni di dover sputare sentenze sulla persona di
Bordon, ritengo che tu sia in materia molto, ma molto ignorante,
perché non solo Bordon Mauro, questo non lo puoi dire tu, ma io sì
perché io conosco, son nato lì e ho visto.
No, perché bisogna finirla che in questa sede noi siamo
espressione di interessi, di ideologie, di culture all'esterno e
non si viene qui - ed è ora di finirla - ogni qualvolta, (lo ripeto
per la seconda volta) che si scenda livelli di personalismo e poi
noi leggiamo sui giornali che è ora di finirla perché la D.C. non
fa altro che polemizzare, la D.C. non fa altro che attaccare,
quando poi non solo si tradisce la D.C., ma si arriva al punto tale
di mortificare la personalità di chi, in questa sede ha diritto di
dire, ha il dovere di portare avanti quello che ognuno di noi
ritiene di rappresentare.
Pertanto, amico Pollicini, per decenni abbiamo visto la famiglia
Bordon e l'amico Bordon, e l'amico Bordon - ed è un degno
rappresentante dei Coltivatori diretti, io questo ritengo, che
questo sia doveroso di dare all'amico Bordon i suoi giusti
diritti.
Quando poi arrivi a dire che le due palline, questo è veramente
ancora più umiliante... (...
voci...
) ...quando ritieni di
intravisare nelle premesse della mozione le due palline contrarie
alla legge, questo è veramente gravissimo.
E una volta per tutte, se è necessario ripeterlo, ricordati che
coloro che sono rimasti nella D.C. non hanno mia messo le palline
nere ed hanno il coraggio di dirlo apertamente, come in questo
momento non condividono le tue, le vostre impostazioni...
(...
voce
...) ...tu non ne hai, dunque sta zitto...
(
...risate...
) ...ritorniamo al discorso della mozione.
L'Assessore Benzo ritengo - e desidero che lo riconfermi, perché
non mi risulta che 25 Comuni abbiano ricevuto quanto lui ha
dichiarato, non mi risulta.
La questione del 20%. Evidentemente, che la questione del 20%,
secondo il nostro punto di vista - qui bisogna fare tutto un
discorso che è al di fuori della discussione in oggetto, sarebbe un
discorso diverso se in Italia come in altri Paesi vi è la
partecipazione del cittadino nell'acquisto dei medicinali. Ma,
evidentemente, noi, essendo su delle basi diverse per altre
categorie di lavoratori, io ritengo, per non fare delle
discriminazioni, che ad un certo momento, anche a queste nostre
categorie di valdostani, la comunità, e per essa, il Consiglio
regionale, debba ogni sforzo al fine di garantire il 100%.
Pertanto, se dovessi - questo è il mio punto di vista, questo è
il mio punto di vista, amico Bordon - io non credo che i 25 Comuni
abbiano ricevuto quanto ha dichiarato l'Assessore Benzo.
Ritengo serio e doveroso la modifica di questa legge al fine di
dare una riconoscenza equa e non una discriminazione nei confronti
di tutti i nostri coltivatori diretti della Valle d'Aosta e
pertanto il mio parere, qualunque sarà invece la maggioranza,
ritengo che, per quanto riguarda questi due punti di vista, vengano
portati avanti e sostenuti e votati così come l'avete giustamente
presentato in questo Consiglio regionale.
Ecco, io ho voluto dire anch'io il mio punto di vista. Sarei
veramente amante delle polemiche che vengano messe da parte sul
piano personale, ma evidentemente, ogni qualvolta invece questo,
anche se il clima comincerà ad essere un po' più riscaldato, non ce
ne frega niente, ognuno di noi, qui, rappresenta la comunità
valdostana.
È evidente che, ad un certo momento scenderemo al livello
personale - l'ho già detto una volta - statene ben certi che avremo
motivi e occasioni di trovarci in questa, e se sarà necessario,
anche in altre sedi.
Questo statene ben tranquilli.
Siggia (P.C.I.)
- Assessore Chantel.
Chantel
(P.S.I.)
- Vorrei rettificare tecnicamente
qualche imprecisione detta dai diversi Consiglieri, i quali
probabilmente ha dimostrato di non conoscere molto a fondo qual è
il meccanismo mutualistico. E, nello stesso tempo, vorrei accennare
a dei dati di fatto che forse giustificano l'aver voluto una
piccola contribuzione da parte dell'utente.
Anche in Inghilterra avevano fatto tutto gratuito, e diciamo
così, a spese della comunità. Perché almeno in Inghilterra, per
quel riguardava la sicurezza nazionale - e per quel che riguardava
la sanità - han fatto quel che in Italia nessun governo è ancora
riuscito a fare, cioè distribuire equamente fra i cittadini la
spese per quel che è la sicurezza e la sanità sociale. L'aspettiamo
ancora e non ce l'aspettiamo certamente dall'attuale governo, che
abbia il coraggio di fare una fiscalizzazione degli oneri sociali.
Non ce lo aspettiamo certamente.
In ogni modo voglio dare degli esempi: noi, questa estate, ci
siamo rifiutati - per mancanza di medici - di fare il servizio
mutualistico a chi è venuto a passare 15-20-30 giorni di ferie in
Valle d'Aosta. Invitando naturalmente l'INAM responsabile di
nominarsi i suoi medici. Essendo letteralmente impossibile che un
medico che, per giustizia e per accudire ai suoi mutuati, che ha
1500-1800 mutuati come massimo, se ne dovesse sorbire altri 5-6
mila.
Cosa è capitato? Siamo andati a vedere cosa è capitato gli anni
prima, la reazione da parte dell'Ordine è stata più che giusta
perché chiamare per un bambino che ha 37,2 un medico da Donnaz per
farlo andare a Champorcher o così via. E cosa abbiamo constatato?
Che quando non è più stato tutto gratuito, anche se le mutue hanno
rimborsato la tariffa nazionale... eh, no, sono dati di fatto,
potete andarli a controllare. La tariffa nazionale, ha speso molto
meno tra medicinali e medici di quel che non avesse speso l'anno
precedente.
E questo è un esempio molto chiaro.
Aggiungo un qualcosa di più. In un incontro avvenuto tra
sindacati e casse mutue, ho minacciato di sospendere il servizio
festivo perché, essendo gratuito, è diventato un abuso. Abbiamo
visto qualcheduno che ha preteso di fare andare il medico - e l'ha
fatto andare sapendo di che si trattava - da Aosta a Sarre
d'urgenza per sentirsi dire: ieri non ho trovato il medico, lei mi
faccia la ripresa del lavoro da lunedì. E quello sarebbe il
servizio di emergenza e d'urgenza come l'hanno interpretato, dopo
un anno di tempo, i diversi gestori o chi ne ha bisogno.
Perciò io sono contrario al "tutto gratuito". Son contrario per
la semplicissima ragione che, almeno noi, nel nostro servizio
professionale ci siamo accorti che abusi ce ne sono a volontà e che
altri Stati, come la Francia, l'Inghilterra ecc. hanno richiesto
una piccola partecipazione.
In quanto al famoso 20% - che non è il 20%, perché l'AssoFarma
concede il 19 e qualche cosa per cento - e non l'ha concesso per
elargizione, ma l'ha concesso alle Casse mutue, prima all'INAM,
perché un bel momento c'era la minaccia di non metterli sul
librone.
E allora, naturalmente, una ditta che ha il rischio di essere
scartata, a collo torto ha accettato di fare uno sconto, in cui
però è dimostrato che questo sconto potrebbe benissimo esser fatto
da tutti i cittadini, e me lo auguro, perché in fondo in fondo se
riescono a vendere a 35 milioni di cittadini i medicinali con
questo sconto li potrebbero anche vendere agli altri 15 milioni o
quel che è.
Questo è per quel che riguarda i signori industriali produttori
di farmaceutici.
Naturalmente noi la vediamo in un altro modo. Noi vorremmo la
nazionalizzazione di certe industrie, vorremmo naturalmente certi
medicinali a portata di mano ad un prezzo quale dovrebbe essere il
reale, l'abolizione magari di quel 20% che serve la propaganda, a
far perdere tempo molte volte ai medici, o a coprirli di pezzi di
carta che non finiscono più nella posta, ma, io dico una cosa:
forse Bordon ha dimenticato che per poter ottenere questo 19% -
perché l'altro è stato ottenuto - probabilmente ci avrebbero
chiesto il 14% di spese per poter sostenere l'ufficio tariffazione,
il che, tutto sommato, la discussione si ferma a molto meno di quel
che dite voi. E aggiungo qualcos'altro: che se le casse mutue
avrebbero effettivamente voluto collaborare, a parte questo 14%,
10% e 12%, secondo le casse mutue, di spese per l'ufficio
tariffazione, a parte questo, perché questo ufficio tariffazione
spese verrà abolito solo il giorno che gli industriali metteranno
fuori o i medicinali apposta per le mutue o rinunceranno a far
pagare il 19% in più a tutti gli altri cittadini, cioè con una sola
etichettatura, e allora il famoso ufficio tariffazione, che si
mangia dal 12 al 14% di spese, verrà a finire che, naturalmente, lo
sconto in questo momento non è del 20% - di cui Adam sa benissimo
d'aver detto una bugia per dire una bugia, perché sa benissimo che
vicino al 20% c'è una spesa che riguarda l'ufficio di tariffazione.
E questo aumento lo posso risparmiare a della gente che
superficialmente queste cose non le sa, non lo posso risparmiare
certamente a uno che dirige le casse mutue. Per essere molto
chiari!
Questo è il mio punto di vista. E questa è la realtà. Vero.
Io mi auguro un fatto solo, che siccome mi consta che gli uffici
tariffazione si dovranno abolire, dovevano già abolirli un anno fa,
finalmente avremo, con una buona legge che riconosca prima di tutto
la brevettabilità dei medicinali e nello stesso tempo riduca le
spese su quel che è la propaganda, questi sconti per tutti i
cittadini italiani. Non solo per quelli che hanno diritto alle
casse mutue.
In ogni modo questa è la situazione reale e non un'altra.
Bordon (D.C.)
- Io chiedo scusa agli amici, ai colleghi e
sparo subito la seconda cartuccia così non abbiamo più da
aggiungere altro e cercheremo di dire tutto in questo secondo
intervento. D'altronde io ritengo che non ci sia molto da
aggiungere.
Indubbiamente io vorrei puntualizzare alcune cose qui. Questi
appunti che ho preso, perché rimangano a verbale e, naturalmente
ringrazio l'amico Mappelli per questa difesa che ha voluto fare per
me, però io ritengo che non era proprio il caso perché, vedi, io
ieri vi dicevo, con la massima tranquillità - e mi rivolgevo
specialmente a voi che siete molto più giovani di me, che non vi
dovete stupire di questo, perché le elezioni si avvicinano.
Ora, certa gente qui dentro, che insulta la D.C., e sono
contento anche per la Signora che è arrivata l'ultima qui, che
senta in che razza di clima si vive qui dentro, perché
effettivamente io penso d'aver cercato, forse con il trucco, di
essere molto sommesso, molto blando perché non volevo che mi si
accusasse di demagogia, ma la volevo lasciare fare ad altri.
Ed allora non bisogna stupirsi di questo. Perché voi vedrete che
questi insulti della D.C. sono a ragion veduta. Perché sanno già,
molta gente, di quelli che siedono qui dentro e che hanno tradito
la D.C. che probabilmente non si siederanno più qui dentro con quei
voti.
Quindi è una reazione giusta. È una reazione umana. Voi non
dovete stupirvi di questo perché, arrivati ad un certo momento - e
qui puntualizzerò - immaginatevi un po' questo Giudice che ti dà le
attenuanti, ma io, tanto per cominciare, ieri dicevo ad un altro
nostro collega, che si presenta come avvocato difensore, ma è il
suo compito, cosa volete che faccia altro, vorrei dire che è il
canto del cigno, ma offenderei il cigno, perché il cigno è una cosa
gentile, questo signore, invece non sa altro che insultare e non sa
fare altro che tirare fuori dalla sua botte il vino che contiene.
Questa è la verità. E allora voi lo vedete venir fuori, dice: mai
preso una zappa in mano, ma io non so discutere, potrei dire che ho
preso la zappa in mano ma cadrei nel ridicolo qui. Ma basta venire
a Nus, io avrei 50 testimoni se ho preso una zappa, se ho fatto
l'agricoltore. Sissignore, caro Manganoni, ma io non entro in
questo particolare qui. Perché cadrei nel ridicolo.
Perché, per far parte della coltivatori diretti, eh, bisogna
dirigere una azienda agricola, e anche su questo nessuno è padrone
di poter giudicare, ma si ha solo da informare. Si può vedere tutta
la popolazione di Nus, che può confermare, ma, ripeto, cadrei, - e
questa soddisfazione non la do, perché non è proprio il caso.
Se ci sono in un determinato posto non è certamente grazie ai
giudizi di Pollicini, è grazie al giudizio di quelli che ci sono
dentro.
E quindi, pensate un po', ci son 6.000 iscritti, che cosa conta
il giudizio di Pollicini. Niente conta.
Quindi noi possiamo andare avanti tranquillamente. Naturalmente
mi fa ridere un po', ma in senso buono. Senza cattiveria, questo
Pollicini che si fa difensore dei coltivatori valdostani non sa
neanche dove esistano, dove vivono, perché, in fondo in fondo,
dovrebbe farsi difensore dei suoi operai della Cogne che mi risulta
non tratti certamente con i guanti e mi spiace che qui non c'è un
Consigliere di Amministrazione della Cogne al quale potremmo dire,
per esempio, che dovrebbe vedere anche questo (ecco che arriva),
questo Consigliere d'Amministrazione della Cogne potrebbe anche
informarsi, magari, come il Pollicini tratta i 200-300 operai, non
so quanti sono, alle sue dipendenze. Per cui adesso, per scherzare,
lui difende i coltivatori e il Presidente della coltivatori diretti
difenderà gli operai. Ma qui cadiamo nel ridicolo una seconda
volta.
Ma, il problema, secondo me, è un altro. E sono veramente lieto,
adesso, d'aver presentato questa mozione, perché ho visto che ha
colpito nel segno, non tanto per l'Assessore alla Sanità, che,
insomma, si è trovato nelle difficoltà anche lui e pertanto ha la
colpa, magari di non essere riuscito a portarlo avanti attraverso i
4 mesi, ma proprio per l'impostazione che viene data a questo
problema. Perché qui, ad un certo momento, si dice che noi abbiamo
voluto abolire la legge.
Ma questo, non stupitevi, fa parte del mestiere di voler far
dire all'avversario quello che non abbiamo detto. Immaginatevi se
noi fossimo venuti qui dentro e avessimo detto - come abbiamo detto
- che noi eravamo contrari a questo 20% perché non lo ritenevamo
equo, ma che però dovevamo votare questa legge, perché
probabilmente sarebbero andati fuori a dire che noi avevamo votato
contro la legge in quanto ché non avevamo neanche ammesso l'80%. E,
in mancanza di meglio, abbiamo preso l'80%.
Ma noi, ancora oggi, siamo contrari a questo 20%. E ci
ritorneremo su. Naturalmente gli appunti, qui, si susseguono e
possiamo divertirci.
Per esempio, immaginatevi - e qui avete fatto male a perdere la
pazienza - perché è bene quando la perdono loro, ci aiutano.
Pensate un po' questo signore che va a sindacare di chi possono
essere quelle due palline nere.
Ma lo sapete che se non avessi la coscienza più che tranquilla
incomincerei ad avere dei dubbi. Perché non c'è nessuno più maestro
di lui e altri amici suoi in fatto di palline nere. Erano mica
nostre ste palline eppure ce le volevano forse attribuire.
Quindi immaginatevi un po', c'è da divertirsi. Ma lasciateli
urlare. Lasciateli urlare contro la D.C. perché la D.C. - l'unica
cosa avete fatto bene a dire non si sputa nel piatto in cui si
mangia. Perché si dimenticano di essere stati seduti in Giunta, con
la D.C., come democratici cristiani, in veste di Assessore. Ha
nessuna importanza, bene questo!
E peccato che, ecco, solo questo, che poi quando si vanno a fare
i comizi in giro - e fra non molto li faremo - queste cose non
bisognerà dimenticarle. Perché qualche volta uno si lascia prendere
da una certa sensibilità. Dice, no, alla fin dei conti abbiamo
lavorato tanti anni insieme.
Pensate un po', adesso, il Presidente della Giunta Bordon, e il
Presidente della Giunta Dujany, è come se noi avessimo potuto
decidere tutte determinate norme, il Consiglio non conta niente.
Ma, scusate, allora in Consiglio non si sono portate le medicine
perché non si potevano portare, o per un motivo finanziario, o
perché avevamo altri problemi più importanti ancora, malgrado
l'importanza di questo, perché ogni cosa avviene a suo tempo. Ma
non preoccupatevi neanche di questo.
Ora, il problema, secondo me, è un altro. Venticinque anni di
ritardo, tutte ste belle storie qui, ma lisciateli dire, ma che
cosa volete che vi diano la ragione quando han tutti i torti,
quando, ad un certo momento, il problema si presenta in questo
modo: si è votato. Noi abbiamo chiesto a che cosa è dovuto questo
ritardo. E allora, per esempio Chantel - e qui il discorso cambia -
Chantel porta la sua nozione di medico e noi siamo ben lieti di
recepire le sue notizie e le sue cognizioni quando ci dice che,
secondo il suo punto di vista, è ben fatto questo.
Ma d'altronde nella nostra mozione noi abbiamo chiesto se c'era
questo 25% di sconto e se l'avevamo ancora, perché se esisteva
(potrebbe anche non esistere) ma se esisteva ancora, se la Regione
poteva usufruire di questo. Perché se ne usufruisce siamo tutti
d'accordo e se non ne usufruisce non siamo d'accordo per il
semplicissimo motivo che l'Amministrazione regionale ci rimette dei
denari.
Quindi Chantel mi piace quando parla con la sua verve,
chiamatela come volete, e viene qui e vi parla degli inglesi e ogni
tanto poi, mi fanno ridere, perché, lo ripetevo prima, si fa il
paragone tra certa gente del nord, gli inglesi, i contadini
valdostani, invece di rimanere qui.
Ma, Chantel ritiene che sia fatto bene di applicare il 20% ai
contadini? E ben, non se l'abbia a male, noi riteniamo di no.
Scusate un po' non c'è mica niente di grave alla fin dei conti
no?
Perché allora dobbiamo venir qui, e dire: Signori voi avete
deciso questo e noi ne siamo felicissimi. E no Chantel, d'altronde
mi sembra anche strano quando tu mi fai l'esempio della persona che
ti chiama il medico perché ha 37. Ma signur, la mutua porta con sé
certe cose. Ma indubbiamente, certi abusi, chiamali come vuoi. Ma
vorrei che tu mi aiutassi perché io non voglio dire certi abusi,
perché sino adesso non saranno mica stati questi qui, saranno stati
gli operai, quelli di Aosta, di tutti gli stabilimenti, di tutti
coloro che lavorano.
Chantel
(P.S.I.)
- ...abbiamo lavorato anche per
voi prima...
Bordon (D.C.)
- Ma va bene! Vedi come sei! Scusa Chantel.
Noi malgrado tutto ti vogliamo sempre bene per una vecchia
amicizia, ma vorrei farti notare: vedi che vai fuori dai fogli e
urli inutilmente. Perché quando parli tu, anche se non dici sempre
delle cose esattissime, te le lasciamo dire, e tu cerca di fare
altrettanto con noi, perché se tu sei impaziente, noi comprendiamo,
ammiriamo questa tua vitalità e te l'auguriamo ancora per
vent'anni, però un po' di vitalità, per adesso - ce l'abbiamo
ancora noi eppure ce la dominiamo ben. Quindi in fondo in fondo
lascia andare avanti tranquillo, poi riprendi la parola, direi
tutto quello che vuoi, ma soltanto si direbbe che quello che
diciamo noi in contrapposto alle tue idee, eh, ti solleticano e noi
dovremmo dire la stessa cosa. Allora la nazionalizzazione di
determinate industrie, però la Mutua io la vorrei allargatissima -
dice Chantel - però, secondo quello che dice, con determinati
correttivi perché se non fosse così non protesterebbe degli abusi.
Ma degli abusi ce ne sono sempre stati. Ce ne saranno sempre. Ma
siccome noi prevediamo che saranno proprio i coltivatori valdostani
che ne faranno... noi gli ficchiamo il 20%. Ed è su questo punto
che non siamo d'accordo, perché se fossero norme che sono estese a
tutte le categorie dei lavoratori, ben, potremmo anche dire:
guardate questi sono ancora migliori ugualmente, ma non lo diremmo.
Ma che si debba proprio colpire questi qui perché si teme che
debbano fare degli abusi, io penso che con la tua lunga esperienza
di medico tu possa anche aver ragione. Non che la ragione si dà
sempre, perché non è il caso nel caso tuo. Ma io penso invece che,
in fondo in fondo noi riteniamo che questi abusi non debbano
accadere qui e pertanto non siamo d'accordo su questo punto.
E allora io ho finito la mia lunga chiacchierata. Noi
raccogliamo ancora una volta gli insulti che ci vengono dati, noi
prendiamo nota ancora una volta, e ce ne serviremo nel futuro
immediato per questo insulti che continuamente vengono rivolti alla
Democrazia Cristina nella quale certa gente ha militato per tanto
tanto tempo e nella quale si è fatta le ossa, ha avuto i voti per
sedere qui dentro - e non è che si voglia augurare male, ma io
penso che qualche cambiamento, io sono convinto, che lo vedremo.
Perché chi votava per esempio per certa gente, lo avete sentito,
dice: non sono i democristiani. È già, lo penso anch'io, perché, in
fondo in fondo, per certa gente ci sono dei ritorni, i richiami
della foresta, perché forse se all'inizio erano comunisti, poi si
sono trasformati, sono diventati democristiani ecc. ecc.
Noi non vogliamo qui sindacare niente, per nessuno. Noi siamo
qui per difendere un problema che riteniamo di dover portare avanti
così. Appureremo se ci sono state delle difficoltà. Noi qui dentro
lamentiamo un ritardo, che per noi è ingiustificato. Noi vogliamo
appurare ancora con questa convenzione che non abbiamo visto se la
Regione con questo sistema ci rimette il 20 o il 25% quello che è,
e se non sarà ce ne staremo ben tranquilli e ci compiaceremo,
niente compiaceremo perché non perdendoli non avrebbero fatto
nient'altro che il proprio dovere e pertanto, continuiamo a dire
che noi non siamo d'accordo su quel 20%.
Il resto non conta niente.
Badate, i giudizi di certa gente, qui dentro, valgono ben poco.
I giudizi sono quelli fuori, di quelli che vedono se li abbiamo
difesi come agricoltori fino adesso.
Quello che conta sono i pareri, i giudizi, quelli che contano di
più sono quelli degli agricoltori valdostani, che si ricordano i
problemi della fontina e tanti altri problemi che sono stati
portati avanti. E vi ricordate, anche allora, come boutade, i
problemi della fontina, ve li ricordate tutti "il capitan fontina"
le sfottiture che c'erano. Fa parte del bagaglio politico. Non
dobbiamo preoccuparci, dobbiamo andare avanti sulla nostra strada
cercando di non tradire mai. Di non tradire degli ideali né per
ambizioni né per posti. Poi per il resto non preoccupatevi.
Il resto viene da sé.
Siggia (P.C.I.)
- Non c'è più nessun iscritto a parlare.
La parola per la risposta all'Assessore Benzo.
Bordon (D.C.) -
...urla in lontananza qualcosa che non si
capisce...
(...parlano assieme...)
Siggia (P.C.I.)
- S'è seduto Consigliere Bordon, è finito
il suo intervento...
Bordon (D.C.)
- ...e fin da adesso vi diremo che non
cambieremo mai qualunque cosa accada né per opportunismo, né per
ambizioni. Quindi fate altrettanto voi se siete ancora in tempo,
poi io non ho nient'altro da dire...
(...parlano
assieme...)
Benzo
(D.P.)
- Ai lavoratori autonomi vorrei,
ripeto, riportare la discussione sulla base della relazione che io
ho fatto al Consiglio perché il Consiglio conoscesse gli esatti
termini in cui si trova l'applicazione di questa legge.
Io concordo con Bordon su un punto fondamentale del suo
intervento finale, sia pure fatto con animo acceso, ed è quello che
i pareri che contano sono quelli esterni. Io dico che valgono e
contano quelli esterni nella misura in cui noi, che siamo tenuti a
questo compito, adempiamo a loro favore provvedendo con determinate
iniziative legislative.
Questa è una di quelle che va a favore di queste 34.000 persone,
che non sono solo i coltivatori diretti, e che rappresentano la
metà di questa massa di persone, ci sono poi tutti gli altri, gli
artigiani e i commercianti.
Ora i pareri che contano sono quelli e io ritengo che il
beneficiare di questa legge, sia pure a distanza di qualche mese
per dei dovuti adempimenti di legge, a cui abbiamo dovuto
provvedere, ed inoltre per delle remore alquanto strane che ci sono
state poste proprio - e qui è doveroso dirlo, ed io l'ho detto
nella mia relazione, in modo molto piano - non molto chiaro da
parte della coltivatori diretti, che è stata subito interessata,
anche se era tenuta per legge, come le altre casse mutue che si son
fatte premura di dirci, mandateci voi i vostri funzionari, per
cortesia, perché noi non siamo all'altezza di darvi tutte queste
migliaia di schede, di copiarvele, di mandarvele. E noi l'abbiamo
fatto con la cassa mutua artigiani e con quella commercianti. Non
abbiamo potuto farlo, e lo ripeto, e lo ribadisco - e siccome la
mia è una relazione, è a verbale - fino al giorno 19 di gennaio in
cui il direttore della cassa mutua, Signor Adam ha richiesto
ufficialmente al dirigente dell'Assessorato una lettera - dopo
l'intervento del Presidente della Giunta regionale - che gli
chiedesse ufficialmente ciò che noi da tre mesi avevamo già
richiesto - ma lui aveva detto che si rifiutava perché non era
compito delle casse mutue ma della contributi unificati e, a loro
volta, la contributi unificati, come ho detto, hanno interpellato
Roma. Roma, a sua volta, trovava strane - io non posso definire
diversamente - remore, fintanto che l'intervento decisivo del
Presidente della Giunta ha messo in condizioni il direttore della
cassa mutua di permetterci, di permetterci - perché siamo andati
noi con tutti i nostri funzionari, a rilevare le migliaia di schede
che interessavano. Nel mentre tutto il lavoro veniva svolto dai
nostri uffici, come ripeto, per quanto riguardava la stampa.
Vorrei sottolineare tre punti ancora, primo la legge è stata
discussa ampiamente dal precedente Consiglio a fine luglio. È stato
dibattuto tutto il problema che interessava anche la percentuale di
riduzione e si sapeva benissimo che noi avremmo chiesto di ottenere
dai due - e qui che, Bordon, forse c'è una piccola confusione - dai
due Organismi: uno, dall'Associazione farmacisti, sembrava allora,
mentre poi era l'Associazione dei titolari di farmacia, anche lì,
vedete come le cose prendano un certo iter, per cui bisogna
seguirle costantemente; l'altra sono le associazioni di categoria
cioè farmaceutiche che danno alle Mutue e all'INAM l'altro sconto
del 18 o 19%.
Portata in porto, ripeto, questa legge è stata votata a
stragrande maggioranza - vi ha voluto ricordare Pollicini che ci
son stati due, si vede che non erano convinti, non significa nulla
quello, l'importante era la convinzione del Consiglio regionale di
portare avanti una legge che interessava specialmente tutte queste
categorie. Non era solo, ed era anzi suffragata dalla dichiarata
impossibilità da parte delle altre Casse Mutue, non la Coldiretti
che aveva le varie sedi comunali, di provvedere loro alla gestione.
Con molta chiarezza, voi sapete, vi ho dato lettura delle lettere
ufficiali.
Se io dovessi riprendere tutto quello che è stato lo scambio di
lettere con le casse mutue, ecc... - ve ne faccio venia - ma
l'avevamo già dibattuto. Ecco il primo punto. Quindi la volontà
unanime del Consiglio era di venire incontro a questa categorie, di
lasciare loro una percentuale di pagamento del 20% perché appunto
fossero responsabilizzate e, nello stesso tempo non permettere
quegli abusi.
Altre considerazioni sono state fatte dal collega Chantel che,
come Presidente dei Medici, ha voluto ampliare la panoramica e la
conoscenza di questo problema.
Secondo, la riforma sanitaria nazionale prevede proprio questo
tipo di provvedimenti. Noi l'abbiamo anticipato. Voi sapete che lo
fanno solo in qualche Regione, per qualche Cassa Mutua dei
Coltivatori diretti.
La nostra è una legge globale, estensiva a tutte le
categorie.
Terzo, io ripeto, riconfermo integralmente la mia relazione al
Consiglio sia per quanto sono stati gli adempimenti successivi di
tempi e di modi con cui l'Assessorato ha condotto, per portare in
porto, in esecuzione, in applicazione alla legge - come era suo
dovere - secondo gli articoli che la legge stessa imponeva, i due
punti della convenzione farmacisti per cui si è ottenuto lo sconto
(sono a disposizione le copie della convenzione dei
farmacisti).
L'altra parte che riguarda la richiesta di accettazione anche
per noi del 18-19% dalle case farmaceutiche è stata richiesta ed
abbiamo interessato direttamente addirittura il Ministro Coppo, per
quanto mi riguarda, e, per quanto riguarda l'Assessore Chantel, il
sottosegretario alla Sanità.
Inoltre voglio precisare che quando faccio una dichiarazione -
Consigliere Mappelli - la faccio perché è reale. Non è mio costume
né mio uso dire cose inesatte.
Con molta precisione se ho detto che questa sera sono 25 i
Comuni, è perché alle ore 4, quando io salivo per venire poi in
Consiglio, cioè alla manifestazione, erano in partenza altri 4
Comuni. Erano 21 fino a ieri, 4 Comuni che sono stati portati
direttamente. Quindi a questa sera sono 25.
Ribadisco, Bordon, che nel giro di qualche giorno, avendo tutti
i miei funzionari - funzionari dell'Assessorato che stanno
lavorando in maniera manuale perché sapeste il lavoro di riporto
dalle schede alle buste e al libretto, per cui va riportato
nome-cognome-paternità e date, entro la prossima settimana,
riconfermo, tutti, riceveranno i Comuni, i libretti di assistenza
che del resto vengono poi distribuiti agli assistiti e quindi
l'assistenza, di fatto - questo è importante.
Quello che è certo è quello che anch'io volevo già dire - e
forse anche il collega Pollicini l'ha detto anche lui, con un dire
animo molto più animato è che ciò che è stato fatto in pochi mesi,
e se anche c'è stato - non c'è stato perché è un ritardo dovuto ad
adempimenti di legge lo ribadisco, comunque non è un ritardo di 25
anni.
I migliori giudici. I migliori giudici, Signori Consiglieri, per
me sono i 34.000 lavoratori autonomi che nel giro di otto - dieci
giorni avranno il loro libretto di assistenza, e finora pagavano il
100%, andranno direttamente in farmacia, non passeranno per nessuna
cassa o altri organismi, vanno in farmacia, pagano il loro 20% e
ritirano le medicine.
Ritengo che da quanto ho potuto sentire, e mi ha fatto piacere
nell'interesse della Regione, del Consiglio regionale, una gran
parte di questi cittadini siano soddisfatti di questa legge,
logicamente si può sempre dare di più e anche facile - lo abbiamo
ripetuto in altri Consigli regionali, quando di fronte a proposte
che pervenivano dalla Giunta, o pervenivano dall'opposizione, io
sono sempre stato contrario alle così dette gare borsistiche a
rialzo.
L'importante è che i provvedimenti vadano a vero beneficio dei
cittadini.
Questo provvedimento qui nella sua volontà consiliare è stato
portato a compimento in applicazione, in questo mese, come del
resto ebbi a dire in sede di relazione del bilancio, i nostri
34.000 lavoratori autonomi, coltivatori diretti, artigiani,
commercianti e disoccupati, penso daranno la migliore risposta
quando beneficeranno di questa legge in applicazione.
Dolchi (P.C.I.)
- Penso che nessuno si illuda che
l'Assessore Benzo nella replica abbia convinto il collega Bordon o
il Gruppo della Democrazia Cristina, come penso anche che sarebbe
illusorio se Bordon ritenesse con il suo intervento che anticipa
quelli che saranno i comizi elettorali, pensasse lui di averci
convinto.
Ritengo che il problema è complesso, delicato; noi abbiamo
votato quella legge, d'altra parte Bordon ha detto che anche il
Gruppo della D.C. ha votato quella legge, non ripeto le
argomentazioni di carattere politico che sarebbero numerose, a
dimostrazione di come la D.C. non si è sempre così tanto
interessata dei coltivatori diretti, dal livello nazionale al
livello regionale, mi permetterei di dire ai colleghi della D.C.
che una mozione di questo tipo, è inaccettabile sia per le
premesse, che per il contenuto del dispositivo.
Non tanto per quanto riguarda il primo punto del dispositivo,
che è stato, mi sembra oramai superato dalla attuazione pratica
della legge, quanto dal secondo che ripropone tutti un ampio
problema complesso, che dovrebbe far portare alla nuova, ad una
nuova legge.
Ecco, se mi è permessa una critica ai colleghi della D.C. è che
non si siano serviti del diritto di iniziativa consiliare e a
quella legge vigente e in applicazione, si considerano
insufficienti, non abbiamo contrapposto e non contrappongano
neanche ad esso, perché si limitano ad una affermazione contenuta
in una mozione, un loro testo, un loro provvedimento, una loro
proposta di legge, sulla quale il Consiglio avrebbe se mai potuto
discutere, con maggiori elementi e prima del Consiglio le
Commissioni avrebbero potuto approfondire l'argomento.
Ecco, ritengo quindi che se alla discussione fin qui avvenuta si
vuole dare una conclusione che possa recepire in parte, o che possa
recepire completamente - se su questo siamo d'accordo e quindi
unitariamente ci potessimo pronunciare, ci sia la presa d'atto che
la legge n. 37 è in applicazione e che il Consiglio ha la volontà
di riesaminare il provvedimento, beh, le Commissioni competenti
possono essere chiamate a studiare, la Giunta, i gruppi consiliari
e come dicevo prima anche lo stesso gruppo della D.C: che una
proposta di legge in questo senso avrebbe potuto fare.
Ecco, mi sembra che continuare la polemica personale, su Bordon
che difende gli operai della Cogne o Pollicini che difende di più i
coltivatori diretti, non serve né al Consiglio regionale né ai
coltivatori diretti.
Se vogliamo fare qualche cosa e concludere la discussione in
modo proficuo, ecco, mi sembra che non possiamo fare altro che dare
atto che la legge così com'è in applicazione, e che se c'è questa
volontà consiliare di migliorarla, ebbene si facciano intervenire
gli strumenti che sono a questo preposti, e cioè le Commissioni,
l'eventuale iniziativa consiliare e la Giunta stessa che in questo
senso potrebbe orientare eventualmente le Commissioni.
Chamonin (M.A.V.)
- Il Consigliere Dolchi mi ha
anticipato in parte, però veramente, si vede che siamo molto vicini
alle elezioni, e lo vediamo dal calore e dall'impegno degli
interessati negli interventi.
Mi sembra però che potremmo sdrammatizzare un po' questa
discussione che minaccia veramente de s'éterniser - tout - de
comprendre qu'un même acte, des assurances, les déclarations de
l'Assesseur Benzo, que la question pratique de la mise en marche de
la loi finalement démarrée en retard - sans aucun doute - et ceci
pour les raisons les plus variés et probablement les plus
valables.
La question du 20% - voyons ensemble s'il est possible d'arriver
à une solution favorable que les Commissions intéressées à ce
problème soient nouvellement mises en demeure de s'exprimer
là-dessus, de l'effort et de la bonne volonté de tous, il pourra
peut-être en sortir quelque chose de valable.
Mappelli (D.C.)
- Mi sembra che nelle dichiarazioni
dell'Assessore abbia detto: oggi sono partiti, però prima aveva
dichiarato che venticinque Comuni hanno già ricevuto - io ripeto a
me non risulta e pertanto sono convinto...
(...voce...)
...non sono il tuo autista stai tranquillo...
(...voce...)
...ah! ti credo, comunque guarda Benzo, non so come abbiano potuto
dare una laurea a un signore come te, che razza di considerazione
ha dei suoi colleghi il Consiglio regionale - primo discorso,
secondo discorso, tu sei anche, anche tu uno di quelli che eri
candidato nella lista della D.C. e anche tu sei uno di quelli che
hai tradito il mandato dei cittadini valdostani democratici
cristiani, chiaro?
Chiamalo cristianesimo il tuo, cristianesimo del portafoglio,
per l'amor di Dio, non farmi aprire quel libro, del tuo
cristianesimo, non mi permetterei di giudicarti, ci sarà pur
qualcun altro.
Io non ritengo che in questo momento nessun Comune, nessun
coltivatore diretto, mi risulta, mi sono informato ancora questa
sera, abbia ricevuto, dunque ritengo che il primo punto per noi è
validissimo; secondo punto, potrei dirlo sorridendo, Dolchi, noi la
legge urbanistica l'abbiamo presentata tre anni fa; se noi vogliamo
prendere in giro i coltivatori diretti e allora potremmo aspettare,
vedere quando sarà il momento, le Commissioni, portarla, a parte
poi il fatto che abbiamo visto delle leggi, che a un certo momento,
per certe necessità elettoralistiche sono stati spostati dal terzo
al secondo comma presentate dal sottoscritto, ed erano di
iniziativa della Giunta, ma tutto questo va benissimo, la realtà è
solo una che questa legge, ed è quindi il discorso di fondo, ed è
qui la volontà politica dichiarata da ognuno di noi, è che secondo
il nostro punto di vista occorre eliminare questo 20%, questa è la
verità.
Ora, mentre altri ritengono, come è stato dichiarato, mi sembra
dal Dr. Chantel, non ritengono che questa sia una
discriminazione.
Qui è il discorso di fondo e mi meraviglio che - penso di
parlare del Partito Comunista - non so se Dolchi parlava a titolo
personale, ma io intendevo che lui parlasse a nome del Partito
Comunista, appunto perché ritiene di essere - io questo non l'ho
mai creduto, non l'accetto evidentemente perché io sono sempre
stato espressione dei lavoratori - in qualunque assemblea, o
organismi abbia fatto parte, però trovo strano di non trovare su
queste posizioni di livellamento e di collaborazione, al fine di
eliminare un inconveniente di spesa che potrebbe anche essere
quello della Regione, ma soprattutto una discriminazione fra
lavoratori.
Ecco questo è il discorso nostro.
Pertanto io ritengo che sia il punto uno e sia il punto due, per
quanto mi riguarda è senz'altro validissimo e dunque noi, dobbiamo
assolutamente portare avanti questo discorso di giustizia nei
confronti dei coltivatori diretti.
Siggia (P.C.I.)
- Propone una modifica, Consigliere
Bordon.
Bordon (D.C.)
- Io vorrei soltanto con la cortesia con la
quale ci è stata rivolta la parola, questo ci fa piacere, noi
cerchiamo di mantenere lo stesso tono, ma Chamonin e Dolchi
propongono a noi delle variazioni; io chiedo scusa; potranno anche
essere divergenti le nostre opinioni, uno le vede in un modo,
l'altro... guai se la vedessimo tutti nello stesso modo.
Noi qui abbiamo presentato questa mozione il 18 gennaio, e
diciamo che, considerato che il Consiglio regionale, all'unanimità
ha approvato la legge 31 agosto per le attività e per questo non
c'è niente da modificare; perché corrisponde alla realtà, è vero
Dolchi? Richiamato l'art. 4 della citata legge n. 37 che sancisce
che le erogazioni dell'assistenza deve avvenire in forma diretta
con il giusto concorso del 20%, noi chiediamo scusa, voi non vedete
che sia una cosa ingiusta, per noi è ingiusta, bisogna aver
pazienza, ricordato che il primo comma dell'art. 11 della già
citata legge 37 che stabilisce l'entrata in vigore di essa il
quindicesimo giorno successivo, quindi è stato detto qui, entrava
in vigore il quindici settembre, al 18 di gennaio, non era ancora
applicato questo, quindi neanche su questo potete controbattere,
questa è realtà di fatto, non è che si voglia fare della
cattiveria, abbiamo detto prima che abbiamo esaminato questa
mozione con la massima tranquillità, e l'abbiamo portata ad un
dibattito con la massima tranquillità.
Tenuto conto del diffuso malcontento che giustamente regna fra
gli appartenenti, voi non siete di questo parere, noi invece per
quello che ci risulta c'è un malcontento grave perché hanno perso
tutto il 1972.
Io mi auguro che si accontentino da adesso in poi ed è umano che
sia così, ma non mi potrete mica venire a dire che quelli che hanno
perso sei mesi del 1972 o quattro mesi del 1972, siano soddisfatti
e perché voi lo ritenete lo dobbiamo dire anche noi, neanche su
questo non possiamo esser d'accordo.
Se non si provvederà immediatamente a colmare le lacune citate,
gli agricoltori valdostani, stanchi di essere beffati, d'accordo
sulla parola, noi la vediamo in questo modo e voi no, ma intendono
sia pure contro le loro abitudini, tutelare i propri diritti,
perché io credo che quando c'è qualche cosa me lo insegnate voi,
quali sono le tutele dei diritti.
Io vi dico che tanti problemi dell'agricoltura, forse già quando
c'eravamo noi, non ne discuto mica, se fossero stati portati
avanti, con certi sistemi di arrivare qui in piazza con i trattori
con i cartelli, ecc. cosa, che, noi, giustamente vediamo tutti i
giorni, perché rientra in un gioco democratico, rientra in un
insieme di norme sociali, sindacali, i contadini, questo non hanno
mai fatto, e allora mi dicevano qualche volta, nelle nostre
riunioni, vogliamo farlo anche noi, e noi ce lo siamo scritti qui,
e non c'è niente da dire anche su questi, perché farebbe ridere i
polli, che quelli li possono fare e questi no, quindi voi non siete
neanche di quel parere, e allora arriviamo alla conclusione:
delibera 1) a voler provvedere alla... pubblicazione - io vi chiedo
scusa e fate bene voi a dire questo, l'ho detto io a Benzo, ma
tutto al più qui potreste dirmi; non so, la trentasei è entrata in
vigore anche quella adesso, è rimasto tagliato così, ma tutto al
più ditemi che si possa accelerare questo, perché voi vedete, io
non discuto neanche, io non voglio contraddire Mappelli, ma 25
Comuni l'hanno avuto, ma io non voglio mettere in discussione la
parola di Benzo, io mi sono preso qui nota di questo che entro una
settimana ce l'avranno tutti, Benzo anche se è fra quindi giorni,
saremo d'accordo lo stesso, anche tra un mese, ma non vedevamo
uscire niente, dovevamo pur per forza portare avanti questo.
Seconda cosa - quindi accelerate pure - noi vi chiediamo di
voler accelerare l'applicazione di queste due leggi, e credo che
non c'è niente di male nel chiedere questo - secondo punto e qui
possiamo anche discuterlo, ma noi non possiamo transigere da
questo, e neanche voi non potete transigere, perché voi potete fare
quello che volete per gli inglesi, gli svedesi, danesi, tutte
storie, signori, qui la verità è un'altra, che qui a questi
contadini si ritiene di applicare un 20%.
Io vi chiedo scusa e vi dico per la seconda volta, io non dico
che Chantel ha torto, io potrei anche dire: Chantel ha ragione,
però, io vi chiedo scusa, non vedo perché a questi si debba
applicare il 20%, quando agli altri non lo applicano.
Ma io chiedo scusa al Presidente Siggia, è stata molto cortese,
ma d'altronde dovevo pur spiegare questa mozione, l'abbiamo firmata
noi, e dovevamo pur portarla avanti; noi vi diciamo, quindi,
chiedendo debita scusa per tutta la spiegazione, noi se è di
accelerare questo, se no, noi non modifichiamo una virgola, perché
quello che abbiamo scritto corrisponde alla realtà, e se voi non
siete di questo parere, non votatela, non c'è mica niente di male,
quante volte proponete delle mozioni voi, che noi non le votiamo,
quindi siamo amici come prima.
Dujany (D.P.)
- Direi: sarebbe quasi ora di concludere,
in qualche modo la discussione di questa mozione stilata in uno
stile di un certo dottore, molto conosciuto, che si riscontra
chiaramente nel contenuto e nello stile, naturalmente di questa
mozione, comunque, questo non ha importanza, che costringe anche
coloro che sei mesi fa, avevano votato una legge in un certo modo,
a riportarne naturalmente delle modificazioni.
E va beh, nulla vieta di pensare ad un certo momento, in un
certo modo di valutare un problema in un certo modo e di
rivalutarlo in termini diversi, successivamente, è chiaro, caro
Bordon, capisco, ci sono delle esigenze, io capisco nel tuo
ambiente particolare e ci sono delle sollecitazioni di carattere
particolare, per cui uno qualche volta è costretto naturalmente a
tenere un certo comportamento che politicamente è opportuno fare in
una certa situazione.
D'altra parte però mi pare che il contenuto di questa mozione
sia parzialmente contradditorio perché la legge 37 interessa
l'estensione farmaceutica a tutte le categorie, appartenenti agli
artigiani, ai commercianti e ai coltivatori diretti, mentre qui si
chiede, se non vado errato, se ho capito bene, la modificazione per
quanto riguarda il 20% interessante la sola categoria dei
coltivatori diretti.
Ora, o rivediamo la legge nel complesso e vedendo il problema
globalmente o la rivediamo, limitatamente a questa categoria.
Mi pare di poter desumere dal contenuto delle premesse della
mozione che ci sia questa preoccupazione direi quasi esclusiva dei
coltivatori diretti.
Comunque, questo, direi è un elemento, direi così, di
valutazione personale, per concludere, mi pare che l'Assessore ha
dato atto che la legge n. 30 è già in sede di liquidazione.
Quindi, sotto quell'aspetto, mi pare che non ci siano state
ulteriori insistenze.
Per quanto riguarda l'applicazione della legge 37 ha dato atto
che sono in corso la distribuzione dei famosi libretti per
l'assistenza.
L'impegno che può prendere la Giunta è ancor questo di
accelerare maggiormente la distribuzione dei rimanenti libretti,
che siano venticinque o venti i Comuni interessati o siano trenta,
cioè di accelerarla nei tempi più brevi possibili.
Quindi, accantonato questo problema che cosa rimane in sospeso?
Rimane in sospeso il problema del 20%, rimane in sospeso il
problema del 20% che è un problema che è stato accettato, è
un'impostazione di una legge che era accettato in un terzo momento,
che oggi si ritiene opportuno di rivedere.
Quindi, io direi, votiamo un ordine del giorno, in cui si
demandi alle Commissioni l'esame del problema e se opportuno
applicare questa riduzione del 20% a favore della categoria
coltivatori diretti, o anche a favore di tutte le altre categorie
interessate, perché mi pare che della mozione il discorso dovrebbe
essere più ristretto.
Quindi io proporrei un ordine del giorno di questo tipo "Preso
atto della relazione dell'Assessore alla Sanità ed in particolare
del fatto dell'applicazione in atto della legge n. 37 e 30 che
demanda alle competenti commissioni consiliari l'esame di eventuali
provvedimenti modificativi interessanti l'assistenza farmaceutica a
favore delle categorie interessate nella legge stessa.
Bordon (D.C.)
- ...personale e dico il perché, perché il
Presidente - diamo atto della sua non intenzione, io penso ma ci
avrebbe dato dell'incapace, perché dice che questa mozione è stata
fatta con uno stile un dottore ben conosciuto, e allora mi consenta
l'amico Dujany, perché lo avviamo questo discorso amichevolmente,
ma nota che questo dottore, tu lo hai chiamato diverse volte nel
tuo ufficio, nel mio non è mai venuto; è diventato mio amico
adesso, dopo che con te non è più andato d'accordo, questo è
l'interessante della questione, ma questo è a titolo di amicizia,
lo è si dice, quindi... (
Siggia:
io pregherie di chiuderla
questa parentesi, lasci la parentesi del dottore per favore)
...devo agganciarmi lì, a ogni modo, questa incapacità nel fare la
mozione io non la voglio accettare perché qui combinazione c'è
ancora la bozza della mozione, scritta di mio pugno e quindi il
dottore non c'entra proprio per niente.
Seconda cosa, mi perdoni, Dujany, e qui non è per cattiveria, ma
bisogna pur dirle, siamo stati per tanti anni qui a fianco, quindi
ci conosciamo molto bene, tu mi dicevi: guarda quando si deve
procrastinare un problema, e non farlo andare avanti, basta
demandarlo alla Commissione consiliare, mi servo del tuo consiglio,
non del mio, però io voglio correggere una cosa che tu... perché
quanto tu dici: l'avete votata all'unanimità - con la riserva e la
protesta del 20% - questo non vogliamo che tu ce lo levi, perché è
importantissimo, se no cade tutto, noi abbiamo detto allora e lo
ripetiamo adesso ed è a verbale, che noi dovevamo accettare per
forza l'80%, ma questo 20%, non lo ritenevamo equo, per cui oggi
come oggi, noi non siamo d'accordo su questo, ma non siamo mica qui
a propagandare niente, non andremo mica a dirvi: non l'hanno
votato, d'altronde le responsabilità, mi sono prese io le mie,
stamattina, voi prendetevi le vostre, noi non riteniamo giusto
questo 20%, ma avete solo da votare contro, è tanto presto risolto
il problema, e questa insistenza, allora si vede, perdonatemi
questo, che c'è qualcosa lì dentro che rimorde anche voi, che
capite anche voi che è un qualche cosa che non cammina, che non va,
e allora Signori, unitevi a noi, votate questa mozione, non abbiamo
mica niente da dire, non diremo mica l'hanno votata perché
l'abbiamo detto, noi, l'abbiamo votata perché il Consiglio ha
ritenuto giusto questa variante.
Nient'altro che questo.
Siggia (P.C.I.)
- Desidero solo precisare Consigliere
Bordon che comunque votata la vostra mozione, così va rifatta una
legge, la legge comunque deve passare alle Commissioni, prima di
ritornare in Consiglio
Questa è una precisazione...
Bordon (D.C.)
- Scusi Signora, lei ben gentilmente mi ha
permesso di ricordarle una cosa, e non ne faccio una colpa a
Dujany, tutt'altro, non siamo qui per litigare, assolutamente,
siamo per portare avanti dei problemi, che noi vediamo in un modo e
voi in un altro.
Tu mi dici, solo per i coltivatori diretti, no, noi abbiamo
fatto... per la proposta di coltivatori diretti, ma... di portare
al più presto in Consiglio la legge n. 367 sull'assistenza
farmaceutica, per non star lì a ripetere tutto, perché venga
rifatta, consentendo all'interessato di fruire, gli interessati
sono quelli che sono interessati in questa... nient'altro che
questo, di tutta l'assistenza senza alcun onere di spesa ecc. ma
avete detto bene voi, ma io vorrei aiutarvi, perché non sono qui
per convincere nessuno, avete detto: ma questa gente è ben contenta
di avere l'80%, quando non aveva niente e chi non lo è fa ridere,
ma è una cosa nostra che dobbiamo sentire, perché noi in fondo in
fondo, non parliamo di discriminazione per non far delle tragedie,
come diceva Chamonin, ma in fondo in fondo una distinzione, se non
la volete chiamare discriminazione, dovete riconoscerla, che c'è e
difatti, è questo che vi tormenta, e allora votatelo; riportare
questa legge, beh, la riporteremo, appena la Giunta la può
riportare, non vi abbiamo mica detto di riportarla alla quindicina,
nella settimana, attraverso la quindicina ventura.
Noi vi diciamo: bisogna riportarla, allora impegniamo la Giunta
ad accelerare questo e su questo punto siamo tutti d'accordo,
perché allora quando l'abbiamo presentato non si distribuiva ancora
nessun libretto, acceleriamo questa distribuzione, benissimo e si
sa già che si farà tutto il possibile, perché ne avete la
convenienza anche voi, quindi è giusto che si acceleri e dall'altra
parte, abbiate pazienza, noi non riteniamo valido questo 20% se non
lo volete votare, lasciatelo votare a noi.
Siggia (P.C.I.)
- Pongo in votazione l'ordine del giorno
che il Segretario legge adesso al Consiglio.
Andrione (U.V.)
- "Preso atto della relazione
dell'Assessore alla Sanità e in particolare dell'applicazione in
atto della legge n. 37, demanda alle competenti Commissioni
consiliari l'esame di eventuali provvedimenti modificativi
interessanti l'assistenza farmaceutica".
Siggia (P.C.I.)
- Chi è favorevole alzi la mano.
Contrari? Astenuti?
2 contrari - 5 astenuti, gli altri favorevoli.
Il Consiglio approva l'ordine del giorno.
Direi, con l'approvazione dell'ordine del giorno, ritengo che...
volete votare la mozione.
In votazione la mozione presentata e firmata dal Gruppo della
D.C.
Dichiarazione di voto?
La parola al Consigliere Dolchi, per dichiarazione di voto.
Dolchi (P.C.I.)
- Noi abbiamo votato l'ordine del giorno
perché riteniamo che sia una presa di posizione coerente al
dibattito e che lasci ai competenti organi la possibilità di
rivedere l'argomento nel suo complesso, così come è posta la
mozione, e non entro nel problema polemico, che riguarderebbe la
demagogia, potrebbe trascinarsi, direi al fare delle affermazioni
che per quanto riguarda la difesa dei lavoratori, ci porrebbe in
condizioni di essere semmai in posizioni molto più avanzate, ecco,
noi non ci sentiamo, proprio così per una nostra serietà di
analisi, di proporre al Consiglio regionale che i dipendenti non
paghino più i contributi sull'INAM perché i lavoratori anche se
hanno le medicine gratuite, ogni mese, pagano il loro contributo
per avere questo diritto, e allora quando mi si parla di
discriminazione nei confronti dei lavoratori autonomi, dei
coltivatori diretti, ecco, allora c'è la necessità di fare un
discorso più vasto, più completo, perché ci sono i lavoratori
dipendenti che pagano, a cui viene sottratta mensilmente dalla
busta paga una quota che va all'INAM per dar loro il diritto di
avere, con quante difficoltà lo vediamo ogni giorno, l'assistenza
farmaceutica gratuita.
Ecco, il discorso ci porterebbe troppo lontano, noi riteniamo
che se questo discorso va fatto, è giusto che sia fatto nelle
competenti Commissioni, come abbiamo stabilito, votando l'ordine
del giorno, affinché si abbracci tutto il problema, e alla luce di
tutti gli argomenti, di tutte le considerazioni che potranno essere
fatte, nuove disposizioni, anche migliorative, anche che rimettano
in discussione il 20%, possano venire in Consiglio e il Consiglio
possa giudicare a ragion veduta.
Non ci sentiamo questa sera, tout court, di prendere una
decisione di questo genere, come viene sottoposto dalla D.C.
Andrione (U.V.)
- Pour une raison de principe qui est
très importante: comme nous avons jamais été favorables au système
qui est même trop commun de donner des subsides et de élargir les
subsides toujours de façon exagérée, et comme nous avons pris
position sur un problème de ce genre, il est bien que nous
comprenons les raisons profondes qui peuvent avoir à mener les
Conseillers de la D.C. à faire une proposition de ce genre.
Nous ne partageons pas le principe pour lequel il faille
toujours que ce soit l'argent public qui paie tout, parce qu'en
Vallée d'Aoste il y a une seule vache à traire, et c'est toujours
l'Administration régionale; que ce soit pour les subsides d'étude,
que ce soit pour d'autres raisons, nous n'approuvons pas une
politique dans une politique dans laquelle ce soit toujours à la
charge de l'Administration régionale de payer les frais d'un
certain type d'élargissions qui souvent, quoique, en ait dit M.
Chantel est faire, non pas pour des raisons qui sont simplement,
avec une expression italienne clientélaire.
Moi je ne connais pas assez le problème pour pouvoir prendre une
position précise en matière, il pourrait se faire que le 100% de
certains services soient justes, cependant comme principe
d'administration régionale, je trouve qui n'est pas juste que ce
soit toujours la Région, la seule qui doit payer.
Alors à titre personnel, je n'ai pas pu consulter mes amis, mais
je pense qu'ils partagent mon opinion, je déclare que je m'abstiens
sur la motion.
Chamonin (M.A.V.)
- Bien que concordant presque
totalement avec le texte final de la partie délibérative, je ne
peux voter cette motion telle qu'elle a été présentée, pour la
manière dont a été présenté l'argument dans la première partie de
la motion, je voterai donc contre cette motion pour ces
raisons.
Siggia (P.C.I.)
- Altre dichiarazioni di voto. Ripetiamo
la votazione sempre della mozione del gruppo D.C..
Chi è favorevole alzi la mano. Contrari? Astenuti?
5 favorevoli; 3 astenuti; gli altri contrari - Il Consiglio
respinge.
