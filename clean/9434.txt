Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 494 del 26 aprile 1989 - Resoconto
OGGETTO N. 494/IX - NOMINA DEI RAPPRESENTANTI DELLA REGIONE
NEL COMITATO DI GESTIONE DELL'AGENZIA DEL LAVORO DI CUI ALL'ART. 13
DELLA LEGGE REGIONALE 17.2.1989, N. 13.
PRESIDENTE: Ha chiesto di parlare l'Assessore all'Industria,
Commercio, Artigianato e Trasporti Lanivi, ne ha facoltà.
LANIVI (ADP):
L'art. 13 della legge sulla riorganizzazione
degli interventi regionali di promozione dell'occupazione prevede
la nomina del comitato di gestione dell'agenzia del lavoro.
Questo comitato, per legge, risulta essere composto - oltre che
dal Presidente della Giunta ed un Assessore da lui delegato - da
quattro rappresentanti delle Organizzazioni Sindacali e da quattro
rappresentanti delle organizzazioni dei datori di lavoro, e da
quattro rappresentanti della Regione. La legge prevede anche che i
quattro rappresentanti della Regione siano nominati dal Consiglio,
su proposta della Giunta regionale. La Giunta regionale propone i
seguenti nominativi, che corrispondono a personale della Regione,
quindi i tecnici scelti fra gli Assessorati interessati:
- Bertolin Roberto, Assessorato Industria, Commercio,
Artigianato e Trasporti, che occupa un 7° livello al servizio
osservatorio economico, lavoro e formazione professionale;
- Fossà Umberto, Vice dirigente incaricato del servizio, studi,
programmi e progetti;
- Torgneur Liliana, Vice dirigente dei servizi organizzazione e
attività promozionali della Pubblica Istruzione;
- Vertui Flavio, Vice dirigente del servizio selvicultura
dell'Assessorato Agricoltura e Foreste.
PRESIDENTE:
Per valutare il sistema di votazione, sarebbe
bene che l'Assessore ci dicesse se le nomine sono in connessione
con la carica. A questo punto non si può che esprimersi con un "sì"
o con un "no".
ROLLANDIN (UV):
Sono legati agli Assessorati che
rappresentano.
PRESIDENTE:
Si procede alla votazione a scrutinio segreto
mediante palline.
ESITO DELLA VOTAZIONE
Consiglieri presenti e votanti: trenta;
Consiglieri favorevoli: ventisei;
Consiglieri contrari: quattro.
PRESIDENTE:
In base all'esito della votazione, il
Consiglio approva la proposta della Giunta. Dichiaro pertanto
nominati quali rappresentanti della Regione nel comitato di
gestione dell'Agenzia del lavoro i signori:
- Bertolin Roberto
- Fossà Umberto
- Torgneur Liliana
- Vertui Flavio.
