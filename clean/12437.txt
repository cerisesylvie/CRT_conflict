Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3353 del 6 maggio 1992 - Resoconto
OBJET N° 3353/IX Remous syndicaux au Casino de Saint-Vincent.
(Question)
Presidente Do lettura dell'interrogazione in oggetto.
Question La presse ayant fait état de remous syndicaux au
Casino de Saint-Vincent;
N'ayant reçu jusqu'à ce jour aucune précision ni explication
dans les diverses communications prononcées par le Président du
Gouvernement valdôtain ou par les Assesseurs concernés;
Conscients des intérêts économiques de la Région liés au Casino
de Saint-Vincent;
les soussignés conseillers régionaux de l'Union Valdôtaine
questionnent
le Président du Gouvernement valdôtain et les Assesseurs
concernés pour connaître:
a) quels sont les points d'ordre matériel et social en
discussion;
b) à quel point sont les négociations et quelles sont les
prévisions d'un accord afin que les arrêts de travail cessent;
c) si, comme par le passé, le Président du Gouvernement
valdôtain a intercédé pour faciliter une entente; dans la négative,
quand il entend le faire.
Presidente
La parola al Presidente della
Giunta.
Bondaz (DC)
Per quanto consta a questa Presidenza il
rinnovo contrattuale è scaduto il 31 dicembre 1990 e la trattativa
non è stata avviata immediatamente in quanto la piattaforma
contenente le richieste sindacali è stata presentata nel novembre
1991.
Tale piattaforma contiene richieste di ordine economico con
aumenti sulle principali voci retributive - e riferisco qui una
valutazione SITAV, non avendo avuto la possibilità di sapere la
valutazione sindacale - pari al 132 per cento di aumento ed altri
aspetti normativi comportanti ulteriori oneri e vincoli per la
società.
Per quanto riguarda le trattative occorre tener presente che la
SITAV, avendo la convenzione in scadenza, non ha ritenuto opportuna
una trattativa globale prima di avere la certezza del rinnovo, ma
ha proposto delle soluzione transattive, la prima a fine 1991 e la
seconda in data 3 aprile 1992, riguardanti unicamente l'aspetto
retributivo con l'impegno ad avviare la trattativa subordinata al
rinnovo della concessione per quanto riguarda gli aspetti
contrattuali, con la precisazione che questi ultimi saranno legati
a recuperi sulla produttività.
La proposta economica avanzata da SITAV prevede aumenti in
misura di poco superiori al tasso d'inflazione programmata, quindi
ben lontani da quelli richiesti dalle rappresentanze del personale.
Tutti i consiglieri conoscono la situazione per aver ricevuto una
co-ia della lettera delle organizzazioni sindacali in data 28
aprile e la risposta della direzione del personale della SITAV in
data 29 aprile.
Questa Presidenza al momento non è intervenuta in quanto, allo
stato attuale, una sua intromissione potrebbe indebolire, a nostro
giudizio, la posizione della Regione nella trattativa in corso per
il rinnovo della concessione per la gestione della Casa da
gioco.
Comunque, se sarà necessario, si prenderanno posizioni nella
vertenza anche per verificare le implicazioni che l'accordo potrà
avere nei confronti della Regione sia relativamente alle
diminuzioni dei proventi dei giochi, sia relativamente all'impatto
finanziario a carico della Regione in relazione all'applicazione
dell'articolo 13 della convenzione vigente.
Depuis 12h05 c'est le Vice-président Stévenin qui remplit les
fonctions de Président de la séance.
Presidente
La parole au Conseiller Voyat.
Voyat (UV)
E' vero, sappiamo anche noi che il
contratto è scaduto il 31 dicembre 1990, sappiamo anche che ci sono
stati incontri tra sindacati e direzione SITAV prima di giungere a
questa situazione.
La cosa per la quale ringrazio il Presidente è di averci dato i
punti della controversia che noi non eravamo in grado di avere a
quel momento in quanto le lettere, sia dei sindacati che da parte
del direttore del personale, hanno cominciato ad arrivare al 28
aprile. Poi sembra che, praticamente, a giorni alterni si debbano
fare dei comunicati.
La cosa comunque che ci aveva spinti a presentare questa
interrogazione è che per oltre due mesi di scioperi e di agitazioni
mai nessuno ha fatto presente in Consiglio, oppure anche come
comunicati - fatti, in genere, a spron battuto dalla Presidenza
della Giunta o dagli Assessori come si muove una foglia - in questo
caso stranamente non c'era presa di posizione da parte di
nessuno.
Ancor più strano è che il Presidente della Giunta mi viene a
dire: "Se continuerà prenderemo contatti e vedremo di intervenire";
ma io credo che il dovere del Presidente della Giunta sia quello
d'intervenire immediatamente, perché questa è una concessione che
noi diamo a una società.
Se questa società ha dei pessimi rapporti con il personale o
porta dei danni al lavoro del Casinò, evidentemente ci sono danni
immediati per mancanza di introiti da parte dell'Amministrazione
regionale, come danni futuri, perché qualcuno potrà dire: "Con
queste entrate le percentuali devono essere riviste, non possono
essere di un certo tenore".
Io pregherei il Presidente della Giunta di fare, così come ha
fatto nel luglio 1990 - allora appena eletto - alla prima
agitazione o sciopero fatto da una parte del personale, è subito
intervenuto chiamando sindacati e direzione SITAV per cercare
dirimere la questione.
Ora qui la situazione è ancora molto più grave, niente ancora è
stato fatto e, da quanto si sa, i rapporti tra sindacati e società,
nella persona del direttore del personale, si stanno più che
deteriorando, per cui credo ci debba essere da parte della
Presidenza della Giunta un intervento presso la società per vedere
se, tra l'altro, sono poi anche vere queste accuse fatte dai
sindacati.
Se le accuse fatte dai sindacati sono vere, non si può dire che
la SITAV abbia scelto del personale molto valido per questo tipo di
contrattazione.
