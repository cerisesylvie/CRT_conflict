Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 3004 del 11 marzo 1998 - Resoconto
SEDUTA ANTIMERIDIANA DELL'11 MARZO 1998
OGGETTO N. 3004/X Approvazione della vendita alla Signora
Giuseppina Bethaz di un terreno (reliquato stradale) di proprietà
regionale sito in Comune di Valgrisenche, distinto al N.C.T. al F.
6 con il n. 334 di particella. Introito di somma.
Deliberazione Il Consiglio
Vista l'istanza presentata in data 28 agosto 1995 con cui la
Signora Giuseppina Béthaz ha chiesto di acquistare il reliquato
stradale della strada regionale di Valgrisenche, in Comune di
Valgrisenche, confinante con la sua proprietà;
Preso atto che:
- l'Assessorato dei Lavori Pubblici con nota in data 11 dicembre
1995, prot. n. 12594/5 LL.PP., aveva espresso parere favorevole
all'alienazione del reliquato dichiarandone l'inservibilità ai fini
pubblici;
- che il Servizio Demanio e Patrimonio dell'Assessorato del
Bilancio e delle Finanze, con relazione di stima in data 26 gennaio
1996 aveva espresso parere favorevole alla cessione dell'immobile
alla Signora Giuseppina Béthaz, determinando il valore in Lire
40.000= (quarantamila) al metro quadrato;
- che per la cessione del terreno di cui trattasi sono state
incluse le seguenti condizioni:
a) la preventiva autorizzazione da richiedere all'Ufficio
Concessioni Stradali dell'Assessorato dei Lavori Pubblici per
eventuali opere da costruirsi sul reliquato, secondo le vigenti
norme in materia di sicurezza stradale;
b) di riservare a favore dell'Amministrazione regionale una
fascia della larghezza di metri 1,50 lungo il ciglio della strada
regionale;
Atteso che la Signora Giuseppina Béthaz si è dichiarata disposta
ad acquistare l'immobile in argomento alle condizioni
sopracitate;
Visto il decreto del Presidente della Giunta regionale n. 763 in
data 28 ottobre 1997 con il quale il fondo sito in Comune di
Valgrisenche, distinto al Catasto Terreni dello stesso Comune al
Foglio 6 con la particella n. 334 di mq. 107, è dichiarato
inservibile ai fini pubblici, è sdemanializzato e trasferito al
patrimonio regionale;
Preso atto che l'allora Assessore al Bilancio e alle Finanze,
Massimo Lévêque, ai sensi dell'articolo 22, comma 5, della legge
regionale 19 gennaio 1996, n. 1 ha espresso il proprio assenso con
nota in data 12 giugno 1996, prot. n. 12321/5 FIN;
Posto che relativamente al disposto della legge regionale n.
12/97 va precisato quanto segue:
- trattasi di un reliquato stradale per la cui esigua superficie
e la posizione sia altimetrica che planimetrica non può rivestire
interesse che per i confinanti;
- trattasi di trattativa privata già avviata prima dell'entrata
in vigore della suddetta legge, con conseguente fondata aspettativa
del privato all'adempimento regionale;
Richiamata la deliberazione della Giunta regionale n. 4853 in
data 30 dicembre 1997 concernente l'approvazione del bilancio di
gestione per l'anno 1998 e per il triennio 1998/2000, con
attribuzione alle strutture dirigenziali di quote di bilancio e
degli obiettivi gestionali correlati e di disposizioni applicative,
nonché la circolare n. 2 in data 15 gennaio 1998 (prot. n. 861/5
FIN);
Considerato che il presente provvedimento attiene all'obiettivo
n. 062201 ("Gestione delle procedure per l'acquisizione e la
dismissione di beni immobili...") attribuito al Servizio attività
contrattuale e patrimoniale;
Visto il parere favorevole di legittimità rilasciato dal
Coordinatore del Dipartimento Legislativo e Legale della Presidenza
della Giunta, in vacanza dei posti di Direttore degli Affari
Generali e Legali e del Capo Servizio Attività Contrattuale e
Patrimoniale, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 comma 1 lett. e) e 59 - comma 2 - della legge regionale
n. 45/1995, sulla presente deliberazione;
Delibera
1) di approvare la vendita a favore della Signora Giuseppina
Béthaz di un reliquato stradale consistente in un terreno sito in
Comune di Valgrisenche, distinto al Catasto Terreni al Foglio 6 con
la particella n. 334 di mq. 107, per il prezzo di Lire 40.000=
(quarantamila) al metro quadrato;
2) di introitare la somma complessiva di Lire 4.280.000=
(quattromilioniduecentottantamila) al capitolo 10200 della parte
entrata del bilancio di previsione della Regione per l'anno 1998
("Provento vendita di beni immobili");
3) di onerare la parte acquirente di tutte le spese di
stipulazione, registrazione e trascrizione dell'atto conseguente al
presente provvedimento e di ogni altra spesa accessoria;
4) di conferire al Presidente della Giunta od, eventualmente, in
caso di delega, all'Assessore regionale che interverrà alla
stipulazione dell'atto di cui trattasi, la facoltà di autorizzare
l'inserzione nello stesso delle precisazioni, rettifiche ed
aggiunta che il Notaio riterrà necessarie per il perfezionamento
del rogito;
5) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d), del decreto legislativo 22
aprile 1994, n. 320.
Presidente È aperta la discussione generale. Se nessuno chiede
la parola, pongo in votazione la delibera in oggetto:
Presenti, votanti e favorevoli: 25
Il Consiglio approva all'unanimità
