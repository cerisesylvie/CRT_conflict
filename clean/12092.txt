Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2966 del 8 gennaio 1992 - Resoconto
OGGETTO N. 2966/IX Giuramento del neoconsigliere regionale
Antonino Chiofalo.
Presidente
Ricordo che, ai sensi dell'articolo 23
dello Statuto speciale e dell'articolo 6 del Regolamento interno
del Consiglio, prima di poter svolgere la sua attività, il
neoconsigliere è tenuto a prestare giuramento. Solamente dopo
l'effettuazione del giuramento, infatti, il consigliere assume a
pieno diritto le sue funzioni. Pertanto se non sussistono delle
riserve e se il Consiglio è d'accordo, la Presidenza propone di
procedere immediatamente al giuramento, dopodiché il Consigliere
Chiofalo sarà Consigliere a pieno titolo.
Leggerò la formula del giuramento e pregherei il neoconsigliere
di levarsi in piedi e di rispondere a voce alta e intelleggibile,
dopo la formula, "lo giuro".
"Giuro di essere fedele alla Costituzione della Repubblica e
allo Statuto speciale per la Valle d'Aosta e di esercitare il mio
ufficio al solo scopo del bene inseparabile dello Stato e della
Regione autonoma Valle d'Aosta".
Chiofalo (DC)
Lo giuro.
Presidente
Come poco fa abbiamo rivolto un saluto di
augurio al Consigliere Fosson che ha lasciato questo Consiglio, con
lo stesso spirito di collaborazione e di amicizia diamo il
benvenuto in quest'aula al Consigliere Chiofalo, e mi faccio
interprete dello spirito di tutti i consiglieri nel rivolgere al
neoconsigliere un caloroso benvenuto e un augurio di buon
lavoro.
Si conclude così il ripristino del
plenum
del Consiglio
regionale.
