Classificazione
TRASPORTI E VIABILITÀ
Trasporti


Resoconto integrale del dibattito dell'aula
Oggetto del Consiglio n. 1658 del 16 novembre 2000 - Resoconto
OGGETTO N. 1658/XI Sospensione delle iniziative promozionali
della linea ferroviaria Aosta-Martigny. (Reiezione di
mozione)
Mozione Richiamato il disinteresse espresso dal Consiglio
Federale Svizzero non solo alla realizzazione
dell’opera, ma addirittura alla "planification"
della ferrovia Aosta/Martigny;
Richiamato altresì il chiaro orientamento negativo dato dalla
Commissione europea alla realizzazione dell’opera
che non rientra, né rientrerà nei prossimi anni nei programmi di
trasporto europei;
Ricordato che il deputato valdostano ha ammesso in Parlamento
che del progetto Aosta/Martigny se ne potrà parlare solo dopo il
2010;
Preso atto che in base a tali orientamenti, chiari e
inequivocabili, le possibilità di realizzare il progetto
ferroviario nei prossimi lustri appaiono prossime allo zero;
Osservato che, alla luce di quanto sopra, appaiono senza senso
le costose iniziative (tutte a carico della Valle
d’Aosta) atte a promuovere il progetto, essendo del
tutto inutili e premature, non potendosi avviare alcuna seria
pianificazione internazionale, senza il consenso dei partners
svizzero ed europeo;
Ritenuto più opportuno assumere iniziative di studio e di
promozione solo dopo che si sia eventualmente manifestato interesse
da parte della Confederazione elvetica e degli organismi europei
preposti;
Creduto che, oggi, i consistenti fondi destinati alle iniziative
promozionali potrebbero essere più convenientemente investiti in
iniziative per il miglioramento dell’attuale
ferrovia Chivasso/Aosta/Pré St. Didier;
il Consiglio regionale
Impegna
la Giunta regionale a:
sospendere allo stato, l’organizzazione del
Convegno previsto a St. Vincent per il prossimo mese di gennaio
2001 e di ogni altra iniziativa promozionale della linea
ferroviaria Aosta/Martigny.
F.to: Curtaz - Squarzino Secondina - Beneforti
PrésidentLa parole au Conseiller Curtaz.
Curtaz (PVA-cU)
Cercherò di essere breve anche perché la
materia nelle sue linee essenziali è già conosciuta dal Consiglio.
Con questa mozione partiamo da un presupposto, e cioè che il vero
scopo delle iniziative intese a promuovere l'Aosta-Martigny sia
quello di fare un'opera di carattere propagandistico, anche se la
parola forse non è totalmente appropriata. Come ho già avuto modo
di dire in altre occasioni, lo scopo essenziale di queste
iniziative è quello di distogliere l'attenzione pubblica in
riferimento alla riapertura del tunnel del Monte Bianco anche ai
TIR, a cui oggi credo che si aggiunga un ulteriore motivo che è
quello di distogliere l'attenzione dell'opinione pubblica sul fatto
che la ferrovia, quella che c'è, quella vera, la Aosta-Chivasso è
chiusa e rischia di essere chiusa per un bel po' di tempo se non si
prendono i provvedimenti adeguati. Ma perché quella che era solo
una nostra opinione è diventata via via una certezza? Perché su
questo tema ci sono stati tre pronunciamenti politici estremamente
significativi. Li ricordo brevemente.
Primo pronunciamento: quello del Consiglio federale svizzero,
che si è detto non interessato non solo all'opera, ma addirittura
alla sua progettazione; secondo pronunciamento negativo: quello
della Commissione europea, che ha detto di non essere
l'Aosta-Martigny inserita nei progetti europei dei prossimi anni,
progetti europei che dovranno essere rivisti, ma è stato detto
anche che non verrà inserita nei nuovi programmi; terzo elemento:
le dichiarazioni del Deputato valdostano Luciano Caveri, che in
Parlamento ha ammesso che del progetto Aosta-Martigny se ne potrà
parlare dopo il 2010.
Ora, se questo è vero, come è vero, non si capisce a quale scopo
reale l'Amministrazione si avvii a organizzare un dispendioso
convegno a Saint-Vincent, quando non vi è a breve - nel lungo
termine penso che nessuno di noi possa fare delle previsioni
profetiche - nessuna possibilità di realizzare
l'Aosta-Martigny.
Quindi, allo stato, visti i pronunciamenti politici che ho
citato, chiediamo che il Consiglio impegni la Giunta regionale a
sospendere, non ad annullare, ma "a sospendere" l'iniziativa
dell'organizzazione di questo convegno. Dico "sospensione" e non
"annullamento" perché, come ho già avuto modo di dire in un'altra
occasione, se ci saranno degli elementi concreti che fanno ritenere
plausibile l'ipotesi della realizzazione dell'Aosta-Martigny,
saremo ben contenti di cambiare opinione.
Ma oggi, di fronte allo stato della vicenda, spendere dei soldi
che potrebbero essere più convenientemente investiti per migliorare
le tratte ferroviarie che già abbiamo, ci sembra un'operazione, dal
punto di vista pratico, priva di senso!
Président
La discussion est ouverte. Si personne ne
demande la parole, la discussion générale est close.
La parole à l'Assesseur au tourisme, aux sports, au commerce et
aux transports, Lavoyer.
Lavoyer (FA)
Quanto richiesto con la mozione, cioè la
sospensione del convegno e di ogni altra iniziativa attinente al
progetto ferroviario Aosta-Martigny-Santhià, secondo il Governo
regionale e secondo questa maggioranza non è attuabile, in quanto
da un lato è manifestatamente illogico e, dall'altro, disattende
gli impegni assunti in sede dalla competente comunità
internazionale del Gran San Bernardo, e cerco di spiegare.
Non corrisponde assolutamente ad una logica comportamentale
quanto affermato in premessa della mozione, perché le iniziative
che intendono promuovere il progetto non dipendono da una
preventiva ed espressa decisione della Confederazione elvetica e
degli organismi europei preposti, in quanto la decisione stessa non
può essere altro che il risultato delle procedure necessarie ad
ottenerla. Se le parti interessate al progetto ferroviario del
Fréjus, della Regione Piemonte e della Regione Rhônes-Alpes non
avessero a suo tempo promosso le iniziative necessarie, sia di
studio sia di promozione, non sarebbero pervenute al risultato
auspicato, cioè all'inserimento del progetto fra le direttrici
europee. Detto inserimento non è stato quindi il risultato di una
preventiva volontà dell'Unione europea, ma la conseguenza della
validità del progetto sostenuto in apposite conferenze e con idonei
strumenti.
La risposta della Commissaria europea De Palacio
all'interrogazione del Deputato valdostano, richiamata nella
premessa della mozione, conforta proprio la procedura avviata dalla
comunità di interesse del traforo, costituita non solo dalla
Regione, ma dal Canton vallese e dagli altri enti territoriali
interessati; infatti essa concludeva affermando che
"qualora i
progetti formeranno oggetto di trattative fra le parti e saranno
sottoposti all'attenzione della Commissione europea, gli stessi
saranno attentamente presi in considerazione; per arrivare alla
presentazione di un progetto comune e soprattutto aggiornato
rispetto a quello del 1990
(ricordo al Consigliere Curtaz, che
sono stati stanziati dei fondi, che le Ferrovie dello Stato in
accordo con il Governo stanno riesaminando il progetto di
fattibilità del 1990)
occorre promuovere l'esame congiunto
(che è appunto l'oggetto del progetto convegno);
in
quell'occasione saranno registrate le posizioni degli enti
interessati al fine di dare o meno alle iniziative il seguito
necessario".
A me pare che molte delle premesse di questa
mozione capovolgano quello che è l'iter di un percorso che non
possiamo assolutamente condividere.
Occorre inoltre precisare che il progetto del traforo è
strettamente connesso al progetto dell'accesso della Valle d'Aosta
alla linea ad alta capacità Milano-Torino; come è noto,
recentemente la Conferenza dei servizi per la linea veloce
Torino-Milano, a sei anni dalla sua prima convocazione, ha
approvato il progetto di collegamento che prevede di aumentare
l'offerta quotidiana sulla linea dai 187 treni attuali ai 360, di
cui 147 merci. La nuova linea permetterà di collegare Milano-Torino
in 50 minuti, contro l'attuale un'ora 45 minuti.
La Valle d'Aosta deve potersi interconnettere in modo adeguato
con questa linea, anche per questo le iniziative della direttrice
ferroviaria Santhià-Martigny, che prevedono anche questo
collegamento, diventano necessarie ed urgenti da un punto di vista
degli approfondimenti.
La decisione quindi di procedere con urgenza alla presentazione
del progetto aggiornato nelle sedi competenti sia statali che
europee è stata assunta dal Conseil Valais-Vallée d'Aoste nella
riunione primaverile del 1999, che è l'organismo transfrontaliero
costituito in forza della convenzione di Madrid dalla Regione Valle
d'Aosta e dal Valais, con l'accordo formale della Repubblica
italiana e della Confederazione svizzera, proprio per lo studio e
la realizzazione di iniziative transfrontaliere fra cui il traforo
del Gran San Bernardo.
La Confederazione svizzera non ha inserito fra i trafori da
realizzare sul suo territorio quello del Gran San Bernardo, perché
questo progetto non è stato ancora presentato all'esame della
Confederazione, come nessun altro traforo transalpino. A carico
integrale della Confederazione si trovano attualmente il San
Gottardo, ma solo per la parte posta all'interno del suo
territorio, e il Lotchberg, totalmente all'interno del suo
territorio.
La Confederazione tuttavia lascia ampio margine ai propri stati
federati, fra cui il Canton Valais, di assumere e di trovare i
mezzi di finanziamento necessari per altre opere ferroviarie; la
prova è data dalla recente convenzione firmata il 31 luglio di
quest'anno fra Canton Ticino e Regione Lombardia, per la
realizzazione della nuova linea ferroviaria transfrontaliera fra
Lugano, Varese e aeroporto di Malpensa; si tratta di una linea
ferroviaria che non è mai stata prevista in alcun piano né
svizzero, né italiano, né comunitario.
L'accordo operativo è stato approvato dalla Giunta regionale
lombarda nella riunione del 14 luglio scorso con una deliberazione;
il relativo finanziamento è stato interamente promosso dalla
Regione Lombardia e dal Cantone Ticino, senza minimamente
coinvolgere la Confederazione. Il Cantone Ticino ha già effettuato
e affidato i mandati di progettazione e la gara si concluderà entro
l'anno.
I soli costi di progettazione, circa 3 miliardi di lire, che
sono paragonabili ai costi che stanno sostenendo il Governo e
Ferrovie dello Stato per l'aggiornamento del progetto, sono stati
oggetto di un accordo fra le parti. Questa circostanza viene
riferita a dimostrazione del fatto che le iniziative degli enti
territoriali transfrontalieri interessati possono raggiungere gli
scopi auspicati anche in tempi rapidi.
Quindi io chiedo ai proponenti della mozione di ritirarla; in
caso contrario, voteremo contro.
Président
La parole au Conseiller Curtaz.
Curtaz (PVA-cU)
Voglio fare una breve replica a quanto
l'Assessore ha sostenuto. Per quanto l'Assessore si sia sforzato,
non è riuscito a confutare le osservazioni in ordine ai tre
pronunciamenti che ho citato e che sono purtroppo tre
pronunciamenti decisivi.
In realtà l'Assessore si è soffermato solo su uno di questi,
cioè sul pronunciamento della Commissaria europea per i trasporti,
citando l'ultima frase di un documento un po' più lungo che - mi
perdoni l'ironia l'Assessore - era una frase che equivale ai
"cordiali saluti".
Infatti dice la Commissaria: noi quest'opera non l'abbiamo in
programma, stiamo rifacendo tutto il programma con l'inserimento di
nuove opere, l'Aosta-Martigny non rientrerà neppure in questo nuovo
programma, ma se le parti presenteranno un progetto, conclude la
commissaria appunto prima di scrivere "cordiali saluti", frase di
circostanza, noi lo esamineremo. Come tutte le persone cortesi, la
Commissaria ha risposto così.
Però attenzione, Assessore, perché quando la Commissaria si
riferisce ad un accordo fra le parti, non si riferisce alla Valle
d'Aosta e al Vallese, bensì all'Italia e alla Svizzera, e se lei
leggeva la frase precedente a quella che ha letto, io me la ricordo
a memoria, ci ricordava che il Governo confederale svizzero ha già
detto di no!
Questo è tanto vero che se ci fosse un interesse su questa
opera, ci troveremmo dieci anni dopo a rifare le stesse cose!
Perché tutte le cose che stiamo facendo, il progetto, l'opera
promozionale, era stata già fatta tutta! Nei primi anni '90,
all'epoca della "Giunta Bondaz", queste opere promozionali per
ironia della sorte, ma può capitare, avevano incontrato lo sfavore
del gruppo dell'Union Valdôtaine, cioè quelle cose che andavano
male dieci anni fa e che non hanno prodotto niente, adesso le rifà
con il consenso di un'ampia maggioranza! Fra dieci anni non sarò
qui a ricordarmi questi fatti, ma fra dieci anni ci sarà qualcuno
che prenderà atto che vent'anni prima e poi dieci anni prima si
erano spesi dei soldi per l'Aosta-Martigny. Con questo faccio mie
le parole dell'On. Caveri, che viene più volte citato. L'On.
Caveri, lo ripeto ancora, ha detto in Parlamento che
dell'Aosta-Martigny si potrà parlare - non fare, "parlare" - dopo
il 2010.
Se questo è vero, aggiornare oggi un progetto di cui si potrà
parlare dopo il 2010, significa fare un'opera inutile perché la
tecnologia nel 2011-2012-2013 sarà completamente cambiata, quindi
dopo il 2010 ci sarà un'altra Amministrazione regionale che dovrà
riprendere in mano il progetto per riaggiornarlo, con il piacere
dei progettisti e degli organizzatori dei convegni. Questa è la
realtà, tutto il resto è propaganda!
Un'ultima battuta relativa al paragone veramente inappropriato
della Torino-Lione. L'Assessore Lavoyer dice: ma se non fossero
partiti per la Torino-Lione! Ma questo è un autogol, perché la
Torino-Lione, che è considerata da un decennio un'opera
fondamentale a cui nessuno può rinunciare, a cui nessuno ha mai
detto di no, eccetera, deve ancora partire! Se facciamo un
paragone, avremo ovviamente molte più difficoltà.
Abbiamo capito che l'Assessore Lavoyer, la Giunta, la
maggioranza vogliono fare questo convegno. Noi abbiamo detto, lo
ripetiamo e lo diremo ancora, che spendiamo oltre un miliardo per
fare dell'aria fritta! Questo sarà il risultato del convegno di
Saint-Vincent, perché comunque tutto quello che ne verrà fuori,
dovrà essere ripreso quando questa opera verrà concretamente
considerata realizzabile e fattibile dagli enti interessati.
Président
La parole au Président du Gouvernement, Viérin
Dino.
Viérin D. (UV)
Parfois on se croirait dans une pièce de
Ionesco, le théâtre de l'absurde, car tout donne à penser que de la
part d'une force politique, qui a fait le choix du chemin de fer,
et de déplacer de la route aux rails des parties importantes de
trafic, que les représentants de cette force politique sont
favorables à notre proposition.
Une proposition qui, suite à la tragédie du Mont-Blanc, et donc
à la nécessité de disposer d'une alternative concrète à la route,
ne se limite pas à des affirmations de principe, vu que tant qu'il
n'y aura pas une alternative ferroviaire, on ne pourra pas déplacer
le trafic de la route aux rails, compte tenu des exigences d'une
économie moderne et de l'importance que les voies de communication
ont dans le développement de toutes entreprises.
Une proposition que nous relançons, un projet que nous ne
pourront pas réaliser de sitôt, vu que les temps de réalisation de
ces projets s'échelonnent sur une période allant d'une dizaine à
une quinzaine ou une vingtaine d'années.
L'on pourrait donc penser à un soutien de la part de ceux qui
ont fait du rail l'un des drapeaux de leur activité politique.
Par contre, le soutien vient de ceux qui, sont accusés à tout
moment d'être contre le rail. Les rôles sont donc inversés.
C'est pour cette raison que j'ai parlé d'un théâtre de
l'absurde, parce que je voudrais savoir comment l'on peut penser de
donner une réponse aux problèmes des transports au sein de l'arc
alpin. En interdisant le passage de tout camion! On commence par le
tunnel du Mont-Blanc, même si, on ne peut plus prendre pour la
Suisse, vu qu'à partir du 1er janvier 2001, les 40 tonnes passeront
à travers la Suisse, en payant évidemment?
(interruzione del Consigliere Curtaz, fuori
microfono)
? oui, mais vous n'avez pas dit: les camions qui passeront au
tunnel du Mont-Blanc doivent payer! Votre position politique est
l'interdiction de tout passage; la proposition de référendum que
vous avez présentée, représente un pas en arrière, même par rapport
à la Suisse, à savoir interdire le passage des camions qui
dépassent les 28 tonnes. Alors il faudrait être clair et dire les
choses telles qu'elles sont, et ne pas courir deux lièvres à la
fois.
Donc, les camions ne doivent plus passer à travers l'arc alpin;
les alternatives ferroviaires si ce n'est pas les Verts qui les
proposent, c'est de la propagande.
Aussi pour la ligne de chemin de fer Aoste-Chivasso et pour son
insertion dans le réseau ferroviaire italien, il faut se limiter à
la reconstruire telle quelle et à la prochaine inondation on sait
déjà, - il suffit de vérifier son tract que nous nous trouverons
face au même résultat si l'on n'intervient pas pour le moderniser.
Il ne faut donc pas moderniser cette ligne de chemin de fer. Quant
il s'agira de choisir entre la voiture et le train,
"oui, prenez
le train, vous aurez tout le temps de regarder le paysage parce
qu'après deux heures et demie peut-être que vous arriverez à
Turin!"
.
Je ne comprends pas cette opposition. Il y a toujours cette
inversion de rôle, vu que l'on s'oppose à toute tentative qui
voudrait donner une réponse et créer une alternative concrète. Il
n'y pas que la Vallée d'Aoste qui peut être intéressée à ce projet.
Alors, si nous mettons de côté cette hypothèse il faudra attendre
15-20 ans, peut-être un siècle.
Or, compte tenu de l'augmentation des flux de trafic au cours
des prochaines années, Lyon-Turin ne sera pas à même d'absorber ces
augmentations, et donc on aura les mêmes problèmes d'aujourd'hui
pour ce qui est du passage à travers les Alpes. Mais attention,
c'est un problème de perspective pour la Vallée d'Aoste: est-ce que
nous voulons accepter sans rien faire que le développement futur
des transports européens se passe en ligne horizontale? Que toutes
liaisons nord-sud soient coupées? Qu'on ne prenne pas en
considération une liaison Nice-Martigny et donc vers le nord
Europe?
Alors, gardons avec cette attitude, continuons à exprimer des
jugements qui sont parfois un peu offensants, parce qu'il ne s'agit
pas d'avoir des idées différentes, il s'agit toujours d'exprimer
des jugements "ex catedra" sur des initiatives qui ont un objectif
précis, et contrairement à ce que vous soutenez toujours, qui se
posent, d'un point de vue stratégique le problème de l'insertion de
cette région dans le futur du système des transports européens.
Voilà l'intérêt de cette initiative!
Ce ne sont pas uniquement le Val d'Aoste et le Canton du Valais
à soutenir l'initiative, mais aussi les autres membres fondateurs,
les provinces du Piémont et les industriels. Donc si vous exprimez
des jugements sur certaines forces politiques, vous exprimez aussi
un jugement négatif sur les perspectives de développement du
nord-ouest italien et non seulement du Val d'Aoste!
Voilà les raisons pour lesquelles nous sommes fortement
convaincus du bien-fondé de cette initiative, nous la soutenons et
nous organiserons ce congrès. J'aurais voulu que M. Curtaz soit
présent lors de la rencontre de mardi à Palazzo Chigi, vu que le
Ministre Nesi, le Président Amato et les autres membres du
Gouvernement ont tous sollicité l'alternative ferroviaire. Ils ont
dit clairement que si l'on veut donner un sens concret à cette
alternative, sans des projets de nouvelles transversales
ferroviaires alpines, l'on sera encore toujours dans l'obligation
d'utiliser les routes et les autoroutes, avec toutes les
conséquences que nous savons.
Lorsque des propositions sont présentées par les Verts, elles
sont qualifiées de visions stratégiques, de perspective; par
contre, quand on veut faire de la cuisine et de la basse cuisine,
on se cantonne sur les polémiques et sur la politique politicienne.
A cet égard, il suffirait de reprendre tous les comptes-rendus des
travaux de cette Assemblée, pour voir les positions que Mme
Squarzino exprimait au cours de la législature précédente par
rapport aux jugements qu'elle exprime aujourd'hui, ou les positions
de M. Beneforti quand il était à la majorité, au Gouvernement.
Mais si nous voulons que le débat puisse s'acheminer sur les
problèmes de caractère général, on ne peut, pour justifier
certaines prises de position, se réfugier toujours dans la lecture
de ce que quelqu'un a dit. Tout le monde a dit lors des inondations
que le problème de la mobilité et des communications est le
problème fondamental du Val d'Aoste.
Mais qui s'est opposé pendant je ne sais combien d'années à
l'autoroute, non seulement du point de vue politique, mais même
avec des recours qui ont retardé l'achèvement de ces travaux?
Aujourd'hui tout le monde, même cette force politique qui s'était
opposée à l'époque, partage cette option qu'elle a d'ailleurs déjà
soutenue au cours de la législature précédente!
En conclusion, si une communauté, des forces politiques ont des
objectifs ambitieux, si ces objectifs qui n'ont pas le cachet des
Verts et donc n'ont pas le droit de primogéniture, il faut faire de
tout pour les saboter! Très bien.
Là encore, dans dix années, nous en reparlerons pour vérifier
qui effectivement voulait donner des perspectives d'essor et de
développement à cette région et qui, par contre, pour des intérêts
de petite boutique, continue à vouloir le tout et le contraire de
tout!
Président
La parole au Conseiller Curtaz pour déclaration
de vote.
Curtaz (PVA-cU)
Non voglio alimentare polemiche, però
voglio fare alcuni rilievi sull'intervento del Presidente della
Giunta, perché il Presidente ha fatto tutta una serie di
osservazioni sulla politica planetaria dei trasporti, sui quali
abbiamo già avuto occasione di parlare e avremo ancora occasione di
parlare, avremo occasione di dibattere e di chiarire le posizioni
delle rispettive forze politiche, delle contraddizioni, di tutto
quello che si vuole. Ma l'oggetto all'ordine del giorno oggi non è
il sistema dei trasporti nell'Italia nord occidentale; è una
mozione dove si chiede di sospendere l'organizzazione di un
convegno che, secondo noi, ha carattere esclusivamente
propagandistico.
Quindi non raccolgo la provocazione. Mi piacerebbe discutere di
queste cose oggi, ma non mi sembra all'ordine del giorno! Voglio
solo fare tre osservazioni sul merito della cosa.
Nella sua foga il Presidente della Giunta ha detto una cosa
sbagliata; lo sfido a trovare una presa di posizione del mio
movimento politico contro la modernizzazione della ferrovia, perché
questa sarebbe un'altra di quelle barzellette che ogni tanto
circolano in Valle d'Aosta sulla posizione dei Verdi.
Abbiamo sempre sostenuto in tutte le occasioni possibili che
siamo a favore della modernizzazione della ferrovia. È anche la
presa di posizione che abbiamo ufficializzato oggi in una
conferenza stampa rispetto all'esigenza di riaprire immediatamente
l'attuale ferrovia Aosta-Chivasso non è una cosa in alternativa
alla modernizzazione, ma è una questione di tempi; quindi crediamo
che si debba prima riaprire la vecchia ferrovia con tutti i difetti
che ha, e iniziare a fare, se possibile, contestualmente l'opera di
modernizzazione che può essere fatta a ferrovia aperta, e non a
ferrovia chiusa, perché è questo il punto! Il Presidente può
interpretare quello che diciamo, può sottolineare tutte le nostre
contraddizioni, come noi cerchiamo di sottolineare tutte le
contraddizioni del suo gruppo politico, ma non ci faccia dire cose
che non abbiamo mai detto! Voglio poi sottolineare una cosa che non
ho fatto prima.
Il Presidente, quando fa l'elenco di chi: enti, industriali,
eccetera, è d'accordo sul convegno, dimentica un particolare: che
sono tutti d'accordo ma chi paga siamo solo noi. Sono tutti
d'accordo: Valais, industriali, Provincia di Vercelli, Ivrea,
Torino; ma chi paga il convegno è la Regione Valle d'Aosta, punto!
Ultima osservazione sui tempi, e termino, annunciando il voto
favorevole del nostro gruppo. Io dico che su questa cosa il tempo
sarà galantuomo; l'ho già detto, e lo ripeto, che se fra quattro o
cinque anni ci saranno dei segnali concreti in senso favorevole
alla realizzazione di quest'opera, avrò l'onestà intellettuale di
ammettere che mi ero sbagliato. Ma il tempo sarà galantuomo!
Président
Je soumets au vote la motion:
Conseillers présents: 28
Votants: 26
Pour: 5
Contre: 21
Abstentions: 2 (Lanièce, Marguerettaz)
Le Conseil n'approuve pas.
