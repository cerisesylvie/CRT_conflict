Classificazione
AGRICOLTURA
COMMERCIO
SANITÀ VETERINARIA E ZOOTECNIA
Zootecnia



Oggetto del Consiglio n. 2692 del 25 luglio 2023 - Resoconto
OGGETTO N. 2692/XVI - Interpellanza: "Ipotesi di modifica del
disciplinare di produzione della Fontina DOP e modalità di
valorizzazione del prodotto".
Bertin (Presidente) -
Punto n. 39. Illustra
l'interpellanza il consigliere Lavy, ne ha facoltà.
Lavy (LEGA VDA) -
Tutti si ricorderanno dell'anno scorso,
quando si è dovuto modificare il disciplinare della Fontina DOP a
causa della siccità, per cui l'anno scorso, o meglio, anche
quest'anno durante l'inverno, si poteva utilizzare il 51% di fieno
valdostano e il 49% di fieno non valdostano. Mi ricordo che nella
discussione che aveva portato anche il collega Planaz, l'allora
Assessore Sapinet aveva specificato il fatto che sarebbe stata una
modifica temporanea.
Ora però si apprende anche dagli organi di stampa, e non
solamente, che si sta lavorando ad una modifica sostanziale del
disciplinare che non va sulle percentuali del 49% - 51%, ma del 60%
- 40%; quindi, dalla modifica in poi, gli allevatori valdostani
dovranno utilizzare almeno il 60% di fieno valdostano e il 40% di
fieno potrà arrivare da fuori Valle.
Ora non è il caso di dire se sia giusto o sbagliato, perché
questa è una decisione che compete al Consorzio e, giustamente, il
Consorzio ha la massima indipendenza, però bisogna fare in modo che
chi finora ha sempre lavorato in una certa maniera, e ha anche
l'intenzione di continuare a usare fieno valdostano, non venga
penalizzato, perché è molto più difficile curare dei pendii
rispetto a far arrivare i camion da fuori Valle di fieno
valdostano. Ecco perché allora pensare anche ad una sorta di
riconoscimento sulle forme di Fontina con un bollino o una sorta di
remunerazione verso chi decide di continuare ad usare fieno
valdostano, credo possa essere una soluzione abbastanza
importante.
Con quest'interpellanza si vuole appunto capire quali siano i
rapporti fra Consorzio, Regione e Assessorato. La Fontina è
immagine della Valle d'Aosta e anche l'Assessorato ha fatto tanto
per veicolare l'immagine di questo prodotto e tutti sappiamo anche
le difficoltà del settore e della Fontina stessa. Il fatto che si
lavori in perdita, il fatto che ci sia una grande carenza di
manodopera, tutte queste questioni sono ovviamente portate avanti
dal Consorzio e anche soprattutto dalla Regione; quindi bisogna
capire qual è il rapporto fra questi due Enti.
Per quanto riguarda la valorizzazione della qualità, forse
bisognerebbe anche fare un minimo di riflessione, perché oggi la
Fontina è praticamente tutta uguale: produzione invernale, estiva
d'alpeggio, non d'alpeggio. E si vuole puntare ad avere un prodotto
uguale, ma non lo è, perché se si va a comprare della Fontina c'è
della Fontina buona e della Fontina meno buona. Ecco che invece la
parziale soluzione - copiando semplicemente il settore del vino,
che è quello che tira molto in questo periodo - potrebbe essere
quella di permettere di scrivere sul disciplinare della Fontina il
nome del produttore della Fontina sulla forma, in maniera da
renderla riconoscibile e consentire così al produttore di fare
delle politiche di prezzo.
Perché il sistema del
Modon d'or
, delle
médailles
d'or
funziona? Perché anche il consumatore sa che, pur pagando
di più, quella forma che compra è garanzia di qualità, perché
proviene da un certo tipo di allevatore.
Se si decidesse, in maniera facoltativa, di dare questa
possibilità a chiunque lo volesse fare, questo che sarebbe un
valore aggiunto. Adesso c'è il codice numerico sul CTF (Consorzio
Tutela Fontina), ma chissà qual è il corrispondente allevatore del
codice numerico? Non si sa. Ed ecco che questa potrebbe essere una
soluzione parziale.
L'altra questione è la questione del
target
. Tutti si
ricorderanno, qualche anno fa, di una campagna di promozione della
Fontina con il McDonald's.
Sappiamo tutti che il McDonald's, anche se adesso sta cercando
di darsi un pochino più di qualità, è sinonimo di "cibo
spazzatura", ma mi chiedo: veicolare un prodotto d'eccellenza come
la Fontina in una catena di "cibo spazzatura", che immagine ne
viene fuori? Non di certo di un prodotto d'eccellenza ed ecco
perché bisogna lavorare a cambiare target.
Sarebbe interessante capire quello che è stato fatto dall'École
Hôtelière, qualche mese fa, in collaborazione con il gruppo Les
Collectionneurs, per formare i giovani di questa
community
di ristoratori e albergatori di alto livello. Ragionare sul fatto
che questi studenti dell'École Hôtelière possono diventare
ambasciatori, anche all'interno di questo organismo - Les
Collectionneurs, che si occupa di una fascia molto alta -, della
Fontina e non solo, in generale di prodotti valdostani, permettendo
che questo formaggio entri nel
gotha
dei formaggi, quello
francese, credo che potrebbe consentire una valorizzazione molto
più alta rispetto a quella che è stata fatta fino ad ora. Qui si
cambierebbe anche target, si punterebbe veramente ad una
remunerazione maggiore del prodotto Fontina. Diamo un pochino di
scossa a questo mondo, perché sappiamo tutti le logiche che ci sono
oggi, la voglia di non cambiare. Con quest'interpellanza si vuole
capire qual è l'intenzione dell'Assessorato.
Dalle ore 17:26 assume la Presidenza il vicepresidente
Marguerettaz.
Marguerettaz (Presidente) -
Per la risposta, la parola
all'assessore Carrel.
Carrel (PA) -
Grazie, collega Lavy, per come ha esposto
questa interpellanza. Credo che su molte delle sue dichiarazioni
siamo sicuramente d'accordo: è necessario avere un
target
e
andare a fare della promozione su questo target.
Per quanto riguarda le domande dell'interpellanza, le confermo
che i rapporti che ci sono tra Assessorato e Consorzio sono ottimi;
ci vedono coinvolti e dialogare su diversi tavoli che parlano
sicuramente di tutto il settore e di tutta la valorizzazione della
filiera corta del lattiero casearia, sicuramente però nel rispetto
delle reciproche indipendenze. Questo lei lo ha ben specificato
nella sua interpellanza. Il Consorzio è un consorzio indipendente,
è un ente indipendente e, dunque, è giusto che svolga le proprie
azioni, le proprie considerazioni e le porti
all'attenzione
dell'Amministrazione regionale in maniera del tutto indipendente.
Proprio nella propria indipendenza ha approvato all'unanimità il
nuovo disciplinare, di cui lei ha ben parlato e che sta alla base
di quest'interpellanza.
Ovviamente questo disciplinare, che è stato votato
all'unanimità, ha delle modifiche che sono state illustrate e
condivise dalle strutture del Dipartimento Agricoltura
successivamente alla loro discussione presso gli organi del
Consorzio. Quindi il Consorzio ha deliberato, dopodiché ha inviato
il tutto al Ministero che ha richiesto un parere alle strutture
dell'Agricoltura, le quali hanno dato un parere sicuramente
positivo sul quale non mi soffermo: comunque è un parere che tiene
in considerazione tutti gli elementi ed è un parere positivo.
Quello che ci tengo a sottolineare è che queste modifiche che
sono state apportate vengono definite dalla normativa comunitaria
come minori e pertanto non hanno la necessità di ritornare e di
avere l'approvazione della Commissione europea, ma è sufficiente un
benestare, un accordo del Ministero e questo, ovviamente, è un
iter
un po' più rapido.
Quello che lei dice è sicuramente incluso nelle modifiche del
disciplinare, in quanto mirano proprio a valorizzare la qualità
della Fontina e la Fontina d'alpeggio
in primis
. Noi quindi
auspichiamo che, una volta approvato definitivo il nuovo
disciplinare, si possa poi effettuare una serie di azioni, anche di
marketing
, mirate, perché - e questo lo condivido con lei e
credo con tutti - credo sia necessario cercare di alzare il livello
del target dei consumatori di Fontina. Questo lo diciamo in primis
a vantaggio degli allevatori che lavorano tanto duramente per poi
avere un prodotto che oggettivamente, dal mio punto di vista, viene
venduto ad un prezzo nettamente inferiore rispetto alla qualità che
ha e che rappresenta.
Come Assessorato - e rispondo alla terza domanda - andiamo a
promuovere la Fontina in tantissimi eventi, partendo da Cheese a
Bra che si tiene dal 15 al 18 settembre, ad Alba dove abbiamo un
protocollo d'intesa siglato tra la Regione e l'Ente fiera che
promuove la Fontina all'interno della fiera del tartufo bianco di
Alba, ma anche alla Foire du Valais, che si tiene a fine settembre
a Martigny; siamo a Cibus dal 7 al 10 maggio del 2024 a Parma, a
Vinitaly e agli eventi che noi organizziamo, come Marché au Fort
ma, come lei ha ben ricordato, l'evento per eccellenza di
valorizzazione della Fontina è senza ombra di dubbio Modon d'or
che, infatti, è la vetrina della nostra eccellenza, dell'eccellenza
dei nostri prodotti. Su questo, come Assessorato, investiamo molto,
in sinergia sia con la Cooperativa sia con il Consorzio, a ribadire
che il rapporto è ottimo. Inoltre, tramite l'Assessorato ma anche i
bandi a cui partecipa il Consorzio, provvediamo alla promozione
acquistando pagine pubblicitarie che sono poco all'interno della
Valle d'Aosta. Noi, infatti, usiamo le pagine pubblicitarie dei
giornali locali esclusivamente nei periodi di grandi flussi
turistici, mentre a nell'acquisto di pagine pubblicitarie e
pubblicazione di articoli redazionali in tutto il Nord Ovest, in
Svizzera e in Francia e credo che questo sia un altro tipo di
azione che è necessario perseguire in sintonia con il
Consorzio.
Presidente -
Per la replica, la parola al collega
Lavy.
Lavy (LEGA VDA) -
Oggi, sul settore della Fontina,
notiamo un fenomeno: rispetto a qualche anno fa, in cui si è voluto
molto puntare sulla quantità, vediamo una diminuzione abbastanza
importante della quantità; lasciamo perdere l'anno scorso, che è
stato un anno del tutto eccezionale e che speriamo non si ripeta,
però il
trend
è negativo per vari fattori, anche perché,
forse, c'è uno scarso ricambio generazionale, il fatto che le
aziende valdostane, essendo per lo più piccole, possono essere poco
meccanizzate, il fatto che si lavori in pendenza e quant'altro. In
altre parole, l'impressione che si ha, anche in questi anni, è che
in realtà non si sia mai voluto del tutto sviluppare il modello
della Fontina, non si sia mai voluto del tutto introdurre una
parola, che è quella del merito. Avere una forma di Fontina uguale
per tutti, non riconoscibile - se non poi nello specifico come
appunto con il CTF (Consorzio Tutela Fontina) -, mette sullo stesso
piano la Fontina buona e la Fontina cattiva, il produttore che
lavora bene ed il produttore che lavora male, creando una corsa al
ribasso. Invece, se si creasse una differenziazione per cui la
forma di Fontina sia riconoscibile, ecco che chi lavora bene,
avrebbe tutto l'interesse a valorizzarla di più e, di conseguenza,
aumentarne il prezzo. Il consumatore sarebbe sicuramente disposto a
pagare di più perché saprebbe che quello è un prodotto di qualità.
Quest'ottica, purtroppo, anche in termini di Consorzio, di
Cooperativa e di quant'altro, non sembra ancora emergere: ecco
perché serve un po' di coraggio.
Poi l'ha detto bene lei e lo avevo già detto prima io: il
Consorzio si muove in maniera indipendente e per fortuna che è così
perché la politica deve stare fuori da certe dinamiche - ed almeno
ufficialmente lo è -, però se non si ha un minimo di coraggio anche
nel parlare di questi aspetti, visto che la Regione promuove la
Fontina, manca un pezzo del discorso.
Quindi mi auguro che lei, Assessore, dica al Consorzio:
guardate, la situazione è questa, puntiamo sulla valorizzazione e
sulla personalizzazione, copiando quello che succede nel settore
del vino, che funziona, e puntando anche su quelle
partnership
che già oggi esistono e che potrebbero aprire ad
un mercato che è immenso e di altissimo livello e su cui non
sarebbe necessaria una quantità enorme di prodotto. Infatti, se si
vuole dare valore al prodotto, bisogna forse anche dire una cosa
impopolare: se la Fontina deve avere un valore, non può essere per
tutti, perché una cosa che è per tutti e che si trova in tutti i
discount
, che valore può avere? Minimo, bassissimo: quindi
si deve avere coraggio.
La Fontina deve avere un valore molto alto; serve fare appunto
azioni di
target
diverse rispetto a quelle che sono state
fatte; la collaborazione con il tartufo e quant'altro sono azioni
positive e vanno nella direzione giusta, però serve anche il
coraggio minimo di imporsi maggiormente e io mi auguro che lei,
Assessore, lo possa fare.
