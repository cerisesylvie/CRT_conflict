Classificazione
BILANCIO E CONTABILITA' REGIONALE


Resoconto integrale del dibattito dell'aula
Oggetto del Consiglio n. 1058 del 15 dicembre 1994 - Resoconto
SEDUTA ANTIMERIDIANA DEL 15 DICEMBRE 1994
OGGETTO N. 1058/X Disegno di legge: "Finanziamenti di spesa nei
diversi settori regionali di intervento e rideterminazione delle
autorizzazioni di spesa di leggi regionali in vigore, assunti in
coincidenza con l'approvazione del bilancio di previsione per
l'anno finanziario 1995 e pluriennale 1995/1997 (Legge finanziaria
per gli anni 1995/1997)".
Articolo 1 (Rideterminazione delle autorizzazioni di spesa
recate da leggi regionali)
1. Ai sensi e per gli effetti dell'articolo 19 della legge
regionale 27 dicembre 1989, n. 90 (Norme in materia di bilancio e
di contabilità generale della Regione Autonoma Valle d'Aosta) le
autorizzazioni di spesa recate dalle leggi regionali indicate
nell'allegato A sono rideterminate, per gli anni 1995, 1996 e 1997
nelle misure indicate nel medesimo allegato.
Articolo 2 (Autorizzazione limiti di impegno per l'anno
1995)
1. Per la concessione dei contributi in conto interessi previsti
dall'articolo 4, comma 2, della legge regionale 6 luglio 1984, n.
30, recante interventi regionali in materia di agricoltura, sono
autorizzati, per l'anno 1995, i seguenti nuovi limiti di
impegno:
- per gli interventi previsti al comma 2, lett. b (prestiti di
dotazione) lire 200 milioni (cap. 41221);
- per gli interventi di cui al comma 2, lett. c, (mutui per
l'esecuzione di opere di miglioramento fondiario), lire 1.900
milioni (cap. 41261).
2. Per l'erogazione di contributi in conto interessi previsti
dalla legge regionale 31 maggio 1983, n. 35, a favore di ditte
forestali per l'acquisto di macchinari ed impianti, è autorizzato,
per l'anno 1995, un nuovo limite di impegno di lire 31 milioni
(cap. 38601).
3. Il limite di impegno di lire 50 milioni per la concessione di
contributi in conto interessi di cui all'articolo 7, comma 1 lett.
b, della legge regionale 26 aprile 1993, n. 21, concernente
interventi volti a favorire lo sviluppo alpinistico ed
escursionistico, è trasferito all'anno 1995 (cap. 64920).
4. Il limite di impegno di cui all'articolo 3, comma 3, della
legge regionale 8 agosto 1989, n. 59, per il concorso nel pagamento
di interessi su prestiti contratti da imprese di autotrasporto per
conto terzi, autorizzato in lire 100 milioni per l'anno 1993
dall'articolo 14, comma 3, della legge regionale 26 gennaio 1993,
n. 5, è trasferito all'anno 1995 (cap. 48280).
5. Per il concorso nel pagamento di interessi su mutui per la
costruzione, il recupero e l'ampliamento di immobili destinati alle
attività di imprese artigiane, di cui alla legge regionale 24
gennaio 1989, n. 9, è autorizzato, per l'anno 1995, un nuovo limite
di impegno di lire 100 milioni (cap. 47520).
6. Il limite di impegno per il concorso nel pagamento di
interessi su mutui per la costruzione di edifici di culto di cui
alla legge regionale 16 giugno 1988, n. 41, Capo II, autorizzato in
lire 150 milioni per l'anno 1994 dall'articolo 2, comma 1, della
legge regionale 27 agosto 1994, n. 56, è ridotto a lire 100 milioni
e trasferito all'anno 1995 (cap. 50140).
7. Per il concorso nel pagamento di interessi su prestiti a
favore di operatori agrituristici di cui all'articolo 8, comma 1,
lett. a, della legge regionale 24 gennaio 1983, n. 1, è
autorizzato, per l'anno 1995, un nuovo limite di impegno di lire 80
milioni (cap. 41640).
8. Per il concorso nel pagamento di interessi su prestiti
d'onore a favore di studenti universitari meritevoli di cui
all'articolo 8 della legge regionale 14 giugno 1989, n. 30, è
autorizzato, per l'anno 1995, un nuovo limite di impegno di lire 30
milioni (cap. 55660).
9. Il limite di impegno autorizzato dall'articolo 33, comma 4,
della legge regionale 20 agosto 1993, n. 62, per il concorso nel
pagamento di interessi su mutui bancari e locazioni finanziarie
concessi per lo sviluppo idroelettrico, rideterminato in lire 400
milioni per l'anno 1994 dall'articolo 2, comma 7, della legge
regionale 14 gennaio 1994, n. 2, è trasferito all'anno 1995 (cap.
48974).
Articolo 3 (Disposizioni in materia di patrimonio regionale)
1. Per l'acquisto di beni immobili necessari per i fini
istituzionali o da destinarsi al conseguimento degli obiettivi
programmatici della Regione è autorizzata, per l'anno 1995, la
spesa di lire 4.000 milioni (cap. 35060).
2. Per gli interventi su beni immobili da destinare al settore
industriale è autorizzata, per l'anno 1995, la spesa di lire 40.000
milioni (cap. 46940).
3. Per l'acquisizione di beni immobili tramite procedura
espropriativa per la realizzazione di opere pubbliche è
autorizzata, per l'anno 1995, la spesa di lire 4.000 milioni (cap.
35080).
4. Per l'abbattimento delle barriere architettoniche negli
edifici di proprietà regionale, ai sensi del capo III della legge
regionale 17 giugno 1992, n. 25, è autorizzata, per l'anno 1995, la
spesa di lire 500 milioni (cap. 53400).
5. Entro quattro mesi dalla data di entrata in vigore della
presente legge, la Giunta regionale sottoporrà all'approvazione del
Consiglio una proposta di deliberazione contenente un ulteriore
elenco di beni del patrimonio disponibile della Regione,
inservibili per uso pubblico, da alienare ai sensi e con le
modalità di cui alla legge regionale 9 agosto 1994, n. 43.
6. Fatta eccezione per gli interventi di sostegno alle imprese,
nei limiti stabiliti dalla normativa comunitaria, i beni immobili
del patrimonio della Regione possono essere concessi in uso
gratuito esclusivamente a favore di enti ed associazioni che non
perseguono fini di lucro, per lo svolgimento delle loro attività
istituzionali qualora riconosciute dalla Giunta regionale di
pubblico interesse sociale, culturale ed educativo.
7. Annualmente la Giunta regionale comunica al Consiglio
l'elenco dei beni concessi in uso ai sensi del comma 2.
Articolo 4 (Partecipazioni azionarie della Regione)
1. É autorizzata la riduzione della partecipazione azionaria
della Regione nella "Banca della Valle d'Aosta S.p.A. " a
condizione che sia mantenuta la proprietà della maggioranza
assoluta delle azioni della Società ai sensi dell'articolo 3, comma
2, della legge regionale 12 agosto 1987, n. 78, recante
"costituzione di una banca regionale" (cap. 10300).
2. In esecuzione della legge regionale 16 agosto 1994, n. 46, la
Giunta regionale è autorizzata a deliberare la sottoscrizione di
quote dell'aumento di capitale della Società finanziaria regionale
"Finaosta S.p.A." fino a lire 15.000 milioni per l'anno 1995 e a
lire 7.500 milioni per l'anno 1996 (cap. 35560).
Articolo 5 (Rinnovo contrattuale per il personale regionale)
1. L'onere per il rinnovo del contratto di lavoro del personale
regionale per il triennio 1994/1996, determinato in complessive
lire 16.000 milioni dall'articolo 5 della legge regionale 14
gennaio 1994, n. 2 è rideterminato, ai sensi del disposto di cui
all'articolo 8 della legge regionale 9 agosto 1989, n. 63, in
complessive lire 24.000 milioni, di cui lire 9.000 milioni per
l'anno 1995 e lire 15.000 milioni per l'anno 1996 (cap. 30650).
Articolo 6 (Trasferimenti finanziari ai Comuni e alle Comunità
montane)
1. I trasferimenti ai Comuni e alle Comunità montane di cui
all'articolo 4 della legge regionale 26 maggio 1993, n. 46 (Norme
in materia di finanza degli enti locali della regione) sono così
rideterminati per l'anno 1995:
- Fondi ordinari per spese correnti (lett. a)
Comuni (cap. 20500) lire 42.000 milioni;
Comunità montane (cap. 20740) lire 11.800 milioni;
- Fondi ordinari per spese di investimento (lett. b)
Comuni (cap. 20520) lire 50.000 milioni;
Comunità montane (cap. 20780) lire 7.500 milioni.
Articolo 7 (Fondo ordinario per spese correnti dei Comuni)
1. Per l'anno 1995, l'ammontare dei trasferimenti del fondo
ordinario per spese correnti di cui all'articolo 10 della legge
regionale 26 maggio 1993, n. 46, è determinato, per ciascun Comune,
detraendo dalla somma assegnata allo stesso titolo e per gli stessi
fini nell'anno 1993 l'ammontare dell'Imposta comunale sugli
immobili (ICI) percetta dai singoli Comuni nell'anno 1994,
calcolata sulla base dell'aliquota del quattro per mille, al netto
della perdita del gettito derivante dalla soppressione dell'INVIM
individuata nella media delle riscossioni del triennio
1990-1992.
2. La Giunta regionale, entro un mese dall'entrata in vigore
della legge regionale di approvazione del bilancio della Regione
per l'anno l995, impegna e liquida a favore di ciascun Comune un
acconto pari al 40 percento dei trasferimenti erogati allo stesso
titolo nell'anno precedente al Comune medesimo. Tale acconto è
detratto dalla somma di cui all'articolo 14, comma 2, lettera a)
della legge regionale 26 maggio 1993, n. 46.
Articolo 8 (Fondo ordinario per spese di investimento dei
comuni)
1. Per l'anno 1995, l'ammontare dei trasferimenti del fondo
ordinario per spese di investimento dei Comuni di cui all'articolo
12 della legge regionale n. 46/1993 è determinato, per ciascun
Comune, nella stessa somma assegnata allo stesso titolo e per gli
stessi fini nell'anno 1993 al netto della differenza di cui al
comma 1 del precedente articolo 7, qualora di segno negativo.
2. Per l'anno 1995, i Comuni possono valersi della facoltà di
destinare fino al 20 percento dei fondi per spese di investimento,
secondo le modalità di cui all'articolo 6, comma 2, della legge
regionale n. 46/1993, anche per la copertura di spese correnti di
natura diversa da quelle indicate nell'articolo medesimo.
3. Con deliberazione della Giunta regionale, il limite di cui al
comma 2 può essere elevato fino al 40 percento per i comuni che non
dispongano di avanzi di amministrazione degli esercizi precedenti
da utilizzare a copertura di spese di parte corrente.
Articolo 9 (Intervento per favorire l'accesso al credito da
parte degli enti locali)
1. Per gli interventi previsti dalla legge regionale 30 maggio
1993, n. 21, concernente la concessione di contributi per
l'ammortamento dei mutui contratti dagli Enti locali e dagli Enti
ad essi strumentali per il finanziamento di spese di investimento,
è autorizzata, a decorrere dall'anno 1995, la spesa annua di lire
560 milioni, elevata ad annue lire 2.160 milioni dal 1996 e ad
annue lire 3.160 milioni dal 1997 (cap. 33755).
Articolo 10 (Finanziamento del Fondo regionale investimenti
occupazione - FRIO)
1. Per la realizzazione dei programmi triennali del fondo
regionale investimenti occupazione di cui alla legge regionale 18
agosto 1986, n. 51 e successive modificazioni, sono autorizzate le
seguenti spese (cap. 21145):
- per l'aggiornamento dei programmi già approvati, complessive
lire 9.000 milioni, così ripartite:
anno 1995 lire 3.000 milioni
anno 1996 lire 3.000 milioni
anno 1997 lire 3.000 milioni
- per la realizzazione del programma triennale 1995/97,
autorizzato dall'articolo 6 della legge regionale 8 novembre 1993,
n. 79, complessive lire 30.000 milioni, così ripartite:
anno 1995 lire 5.000 milioni
anno 1996 lire 10.000 milioni
anno 1997 lire 15.000 milioni.
2. In deroga a quanto disposto dall'articolo 28 bis, comma 1,
lettera b) della legge regionale 26 maggio 1993, n. 46, introdotto
dall'articolo 6 della legge regionale 8 novembre 1993, n. 79,
l'autorizzazione di spesa per la realizzazione del programma
triennale 1995/97, di cui al comma 1 del presente articolo, è
utilizzata, quanto a lire 700 milioni nell'anno 1995 e a lire 1.744
milioni nell'anno 1996, per il finanziamento delle richieste di
intervento considerate idonee e non incluse nel programma triennale
FRIO 1994/96 per insufficienza di disponibilità finanziarie.
3. Per gli interventi previsti dall'articolo 4 bis della legge
regionale n. 51/1986 e successive modificazioni è autorizzata, per
l'anno 1995, la spesa complessiva di lire 1.200 milioni (cap.
21155).
4. Per il funzionamento del Nucleo di valutazione di cui
all'articolo 18, comma 1 della legge regionale 26 maggio 1993, n.
46, come modificato dall'articolo 5 della legge regionale 8
novembre 1993, n. 79, è autorizzata, per l'anno 1995, la spesa di
lire 280 milioni. A decorrere dall'anno 1996 l'onere sarà
annualmente determinato con legge di bilancio (cap. 22520).
Articolo 11 (Trasferimenti ai comuni per la costituzione di un
patrimonio immobiliare)
1. I trasferimenti finanziari ai Comuni per la costituzione di
un patrimonio immobiliare di cui alla legge regionale 27 giugno
1986, n. 27, determinati, per l'anno 1995, in complessive lire
1.000 milioni dall'articolo 1 della presente legge, sono ripartiti
nei seguenti settori di intervento (cap. 20620):
a) sedi di uffici e servizi pubblici istituzionali
lire 400 milioni;
b) patrimonio immobiliare a scopo abitativo o sociale
lire 100 milioni;
c) recupero e valorizzazione del patrimonio artistico, storico
ed archeologico
lire 300 milioni;
d) acquisizione di terreni ed alpeggi per lo sviluppo di
attività economiche turistiche o sportive
lire 200 milioni.
Articolo 12 (Finanziamenti per acquisto di arredi
scolastici)
l. Per gli interventi previsti dall'articolo 14 (contributi
straordinari agli enti locali per l'acquisto di arredi scolastici)
della legge regionale 20 agosto 1993, n. 68, recante interventi
regionali in materia di diritto allo studio, la spesa di lire 500
milioni, autorizzata dall'articolo 12 della legge regionale 14
gennaio 1994, n. 2, è elevata, per l'anno 1995, a lire 600 milioni
(cap. 54270).
Articolo 13 (Infrastrutture tecniche per il parco del Mont
Avic)
1. L'autorizzazione di spesa per la realizzazione delle
infrastrutture tecniche per il parco regionale "Mont-Avic" di cui
alla legge regionale 7 aprile 1992, n. 18, è rideterminata, per il
triennio 1995-1996, in annue lire 2.000 milioni (cap. 50150).
2. Nella medesima misura annua è rideterminata l'autorizzazione
a contrarre mutui passivi a copertura della spesa, recata dalla
predetta legge regionale n. 18/1992 (cap. 11165).
Articolo 14 (Risarcimento dei danni provocati dalla fauna
selvatica)
1. É autorizzata, per l'anno 1995, la spesa di lire 130 milioni
per l'integrazione del fondo per il risarcimento agli agricoltori
dei danni arrecati alle colture dalla fauna selvatica, istituito
dall'articolo 40, comma 1, della legge regionale 27 agosto 1994, n.
64 (cap. 42000).
2. A decorrere dall'anno 1996, alla eventuale integrazione del
fondo di cui al comma 1, si provvede annualmente con legge di
bilancio.
Articolo 15 (Piano di politica del lavoro)
1. Per la copertura del piano di politica del lavoro di cui
all'articolo 3 della legge regionale 17 febbraio 1989, n. 13,
recante norme per la riorganizzazione degli interventi regionali di
promozione dell'occupazione, è autorizzata, nel triennio 1995/1997,
la spesa di lire 11.300 milioni, di cui lire 3.500 milioni per
l'anno 1995 e complessive lire 7.800 milioni per il biennio
1996/l997 (cap. 26010).
2. Gli importi di cui al comma 1 sono comprensivi delle
autorizzazioni di spesa di cui all'articolo 17 della legge
regionale 14 gennaio 1994, n. 2.
Articolo 16 (Finanziamenti regionali sostitutivi di interventi
statali in materia sanitaria)
1. La Regione interviene, per l'anno 1995, nel finanziamento dei
seguenti interventi:
a) Fondo sanitario nazionale di cui alla legge 23 dicembre 1978,
n. 833 - parte corrente - per complessive lire 58.000 milioni così
ripartite:
1) Spese della Regione - lire 8.000 milioni (cap. 59920);
2) Trasferimenti all'USL - lire 50.000 milioni (cap 59940);
b) Consultori familiari di cui alle leggi 29 luglio 1975, n.
405, articolo 5, e 22 maggio 1978, n. 194, articolo 3, per
complessive lire 2.500 milioni, interamente da trasferire all'USL
(cap. 61580);
c) Rimborso all'USL degli interessi passivi sulla anticipazione
straordinaria di fondi ai sensi dell'articolo 3 del decreto legge
15 settembre 1990, n. 262, convertito in legge 19 novembre 1990, n.
334, lire 1.000 milioni (cap. 60030).
Articolo 17 (Strutture ospedaliere)
1. Per la manutenzione straordinaria e l'adeguamento tecnologico
delle strutture ospedaliere (legge 833/1978), è trasferita
all'Unità Sanitaria Locale, per l'anno 1995, la somma di lire 1.500
milioni (cap. 60380).
2. Per la progettazione e la realizzazione di strutture
sanitarie per l'ulteriore applicazione della legge regionale 5
settembre 1991, n. 51, è autorizzata, per il triennio 1995/1997 la
spesa complessiva di lire 2.000 milioni, di cui lire 500 milioni
per l'anno 1995 (cap. 60310).
3. Per opere urgenti di ripristino e straordinaria manutenzione
di strutture ospedaliere è autorizzata, per l'anno 1995, la spesa
di lire 5.500 milioni (cap. 60420).
4. Il limite del finanziamento annuale vincolato che la Giunta
regionale è autorizzata ad assegnare all'USL per le finalità di cui
alla legge regionale 24 giugno 1994, n. 31, per l'adeguamento
tecnologico delle apparecchiature sanitarie, è fissato, per il
triennio 1995/1997 in annue lire 2.500 milioni (cap. 60445).
Articolo 18 (Interventi nel settore della formazione
professionale)
l. Per la realizzazione del programma annuale di formazione
professionale di cui alla legge regionale 5 maggio 1983, n. 28, è
autorizzata, per l'anno 1995, la spesa di lire 1.256 milioni
nell'ambito delle iniziative a totale finanziamento regionale (cap.
30020 e 30025) e di lire 12.559 milioni nell'ambito delle
iniziative oggetto di cofinanziamento da parte del Fondo Sociale
Europeo (capp. 9924 e 9925 entrate) e dei Fondi di Rotazione
statali (capp. 5570 e 5571 entrate), ivi comprese lire 1.256
milioni quale quota di partecipazione regionale al finanziamento
delle iniziative stesse (capp. 30171, 30172, 30173, 30174, 30175,
30176, 30177, 30178, 30179, 30181).
2. In sede di formazione e di aggiornamento del programma di cui
al comma 1, la Giunta regionale, in deroga a quanto previsto
dall'articolo 45, comma 1, della legge regionale 27 dicembre 1989,
n. 90 e successive modificazioni ed integrazioni, è autorizzata a
disporre con proprio atto amministrativo, da adottarsi su proposta
dell'Assessore al bilancio e alle finanze, l'istituzione di
ulteriori capitoli di spesa corrispondenti alle misure in cui si
articola il programma annuale di formazione professionale di cui
alla legge regionale 28/1983 nonché la variazione, nei limiti della
spesa complessivamente autorizzata al comma 1 per ciascun ambito di
interventi, delle disponibilità finanziarie iscritte ai capitoli
cui si riferisce il programma stesso.
Articolo 19 (Partecipazione finanziaria della Regione alle
iniziative oggetto di finanziamento comunitario)
1. Gli oneri a carico della Regione per l'attuazione dei
programmi di investimento oggetto di contributi del Fondo Europeo
di Sviluppo regionale (FESR) e del Fondo di rotazione statale, di
cui al regolamento CEE 24 giugno 1988, n. 2050 (obiettivi 1, 2, 3)
- D.U.P. FESR 1994-1996, sono determinati in complessive lire 4.617
milioni per il biennio 1995-1996, di cui lire 2.052 milioni per
l'anno 1995 (capp. 25022, 25024, 25026).
Articolo 20 (Rifinanziamento e proroga di autorizzazioni di
spesa recate da leggi regionali)
1. É autorizzata, per l'anno 1995, la spesa di lire 800 milioni
per l'ulteriore applicazione della legge regionale 28 luglio 1992,
n. 37, concernente la costituzione dell'anagrafe regionale delle
persone fisiche e giuridiche (cap. 33150)
2. Per le finalità di cui alla legge regionale 16 dicembre 1992,
n. 72, recante interventi finanziari per l'adeguamento delle casere
alla vigente normativa igienico-sanitaria, è autorizzata, per
l'anno 1995, l'ulteriore spesa di lire 100 milioni (cap.
41400).
3. La legge regionale 6 novembre 1991, n. 66, concernente
l'esecuzione dei lavori di ammodernamento e di sistemazione della
strada dell'Envers è ulteriormente finanziata, per il triennio
1995/1997 per complessive lire 11.500 milioni, di cui lire 4.500
milioni per l'anno 1995 ed indicativamente lire 4.500 milioni per
il 1996 e lire 2.500 milioni per il 1997 (cap. 51490).
4. Per l'ulteriore applicazione dell'articolo 1 della legge
regionale 16 giugno 1988, n. 44, recante disposizioni in materia di
raccolta e stoccaggio di rifiuti solidi urbani, è autorizzata, per
il biennio 1995/1996, la spesa annua di lire 800 milioni (cap.
59200).
5. A decorrere dall'anno 1995 è ripristinata e fissata in lire
800 milioni annue l'autorizzazione di spesa recata dalla legge
regionale 28 giugno 1991, n. 20, per l'erogazione di un contributo
annuo a titolo di concorso per il funzionamento della Fondazione
per la formazione professionale turistica (cap. 64330).
6. Per l'ulteriore applicazione del comma 10 dell'articolo 29
della legge regionale 1 dicembre 1986, n. 59, introdotto
dall'articolo 12, comma 4, della legge regionale 6 settembre 1991,
n. 58, concernente l'erogazione di un contributo annuo
all'Associazione valdostana maestri di sci per la parziale
copertura degli oneri per la stipulazione di polizze assicurative,
è autorizzata, per il triennio 1995-1997, la spesa annua di lire
200 milioni (cap. 64485).
7. Per l'ulteriore applicazione della legge regionale 30 ottobre
1987, n. 87 e successive modificazioni, concernente interventi a
favore di società minori che gestiscono impianti di risalita è
autorizzata, per il triennio 1995-1997, la spesa annua di lire 150
milioni (cap. 64680).
8. La residua autorizzazione di spesa di lire 7.000 milioni di
cui alla legge regionale 3 gennaio 1990, n. 2, concernente la
realizzazione del nuovo sistema funiviario di trasporto pubblico
collettivo di persone e merci tra Chamois e Antey-Saint-André, è
trasferita per lire 4.000 milioni all'anno 1995 e per lire 3.000
milioni all'anno 1996 (cap. 68070).
9. Per l'ulteriore applicazione della legge regionale 7 aprile
1992, n. 14, concernente la promozione della direttrice ferroviaria
del Gran San Bernardo, è autorizzata la spesa di lire 100 milioni
per l'anno 1995 e di annue lire 50 milioni per il biennio 1996/1997
(cap. 68110).
10. Per l'applicazione della legge regionale 23 dicembre 1991,
n. 78, concernente il potenziamento delle infrastrutture
dell'aeroporto "Corrado Gex" della Valle d'Aosta, è autorizzata la
spesa di lire 300 milioni per l'anno 1995 e di lire 500 milioni
annue per il biennio 1996/1997 (cap. 68150).
11. La spesa di lire 500 milioni autorizzata dalla legge
regionale 24 dicembre 1992, n. 79, per l'istituzione dell'archivio
video del patrimonio regionale è trasferita all'anno 1995 (cap.
32935).
Articolo 21 (Sospensione e revoca di autorizzazioni di spesa
recate da leggi regionali)
1. L'autorizzazione di spesa prevista dall'articolo 1 della
legge regionale 14 gennaio 1994, n. 2, per l'applicazione della
legge regionale 23 dicembre 1989, n. 79, concernente la concessione
di contributi agli enti pubblici territoriali per l'acquisto di
beni immobili tramite procedura espropriativa, è sospesa a
decorrere dall'anno 1995 (cap. 20680).
2. L'autorizzazione di spesa prevista dall'articolo 1 della
legge regionale n. 2/1994, per l'applicazione della legge regionale
23 dicembre 1991, n. 82, concernente la realizzazione di un
programma di indagine conoscitiva del patrimonio forestale, è
sospesa a decorrere dall'anno 1995 (cap. 38905).
3. L'autorizzazione di spesa prevista dall'articolo 1 della
legge regionale n. 2/1994 per l'applicazione dell'articolo 8 della
legge regionale 3 gennaio 1986, n. 1, concernente la concessione di
contributi per la costituzione e il funzionamento di associazioni
di produttori agricoli, è sospesa a decorrere dall'anno 1995 (cap.
43920).
4. L'autorizzazione di spesa recata per gli anni 1995 e 1996
dall'articolo 1 della legge regionale n. 2/1994 per l'ulteriore
applicazione della legge regionale 5 settembre 1991, n. 47, recante
la concessione di contributi all'IACP per la ristrutturazione di
immobili in stato di degrado, è revocata (cap. 50770).
Articolo 22 (Modificazione della misura di alcune tasse e canoni
regionali)
1. Le tasse regionali di concessione per il rilascio delle
licenze per l'esercizio della pesca nel territorio della Regione
Valle d'Aosta di cui alla legge regionale 23 maggio 1973, n. 30,
come modificata dall'articolo 1 della legge regionale 1 giugno
1982, n. 13, a decorrere dall'anno 1995 sono aumentate del 50
percento (cap. 00200).
Articolo 23 (Misure per il controllo della spesa regionale)
1. Ai fini di un miglior coordinamento della spesa regionale,
gli impegni di spesa concernenti la realizzazione di opere
pubbliche in materia di edilizia scolastica, di edilizia sanitaria,
di edilizia industriale e di edilizia sportiva sono adottati dalla
Giunta su proposta dell'Assessore ai lavori pubblici, con il
concerto dell'assessore competente per il settore specifico.
2. Contestualmente alla aggiudicazione dei lavori di opere
pubbliche ed indipendentemente dalla procedura concorsuale seguita
per la scelta del contraente, gli impegni di spesa assunti a carico
del bilancio regionale al momento dell'avvio delle procedure di
gara sono ridotti all'ammontare del prezzo complessivo di
aggiudicazione.
3. Le spese per ulteriori lavori, accertati da apposite perizie
suppletive, eventualmente occorrenti al completamento delle opere
in corso di realizzazione, sono imputate al bilancio dell'esercizio
di competenza, con riferimento alla data del provvedimento di
approvazione delle perizie stesse.
4. In deroga al disposto del comma 3 dell'articolo 65 della
legge regionale 27 dicembre 1989, n. 90, come sostituito
dall'articolo 11 della legge regionale 7 aprile 1992, n. 16, la
riassegnazione in bilancio dei residui passivi dichiarati perenti
agli effetti amministrativi è ammessa anche nei casi in cui occorra
procedere ad una riaggiudicazione dei lavori o di parti di essi
che, per causa di forza maggiore, il contraente non sia più in
grado di eseguire.
Articolo 24 (Autorizzazione alla contrazione di mutui)
l. Per la realizzazione di infrastrutture sportive di interesse
regionale, la Giunta è autorizzata a contrarre, con l'Istituto per
il Credito Sportivo, mutui a tasso agevolato entro i seguenti
importi annui complessivi (cap. 11165):
- anno 1995, lire 4.500 milioni
- anno 1996, lire 7.000 milioni
- anno 1997, lire 4.500 milioni.
2. Per l'ammortamento dei mutui di cui al comma 1, è autorizzata
la spesa di lire 335 milioni per l'anno 1995, di lire 1.192 milioni
per l'anno 1996, di lire 2.049 milioni per l'anno 1997 e di annue
lire 2.385 milioni a decorrere dall'anno 1998 (capp. 69300 e 69320
parz.).
Articolo 25 (Disposizioni finanziarie)
1. Agli oneri conseguenti alle autorizzazioni di spesa contenute
nella presente legge, ammontanti a complessive lire 924.482 milioni
nel triennio 1995/1997, di cui lire 485.838 milioni nell'anno 1995,
la Regione fa fronte con le risorse evidenziate nel bilancio
pluriennale 1995/1997, stato di previsione della parte Entrata, nel
rispetto delle destinazioni indicative definite dallo stato di
previsione pluriennale della parte Spesa.
Articolo 26 (Dichiarazione di urgenza)
1. La presente legge è dichiarata urgente ai sensi del terzo
comma dell'articolo 31 dello Statuto speciale ed entrerà in vigore
il giorno successivo a quello della sua pubblicazione nel
Bollettino ufficiale della Regione.
Allegato A
(...omissis...)
Presidente Si passa all'esame dell'articolato.
Pongo in votazione l'articolo 1.
Presenti: 26
Votanti: 26
Favorevoli: 22
Contrari: 4
Presidente Pongo in votazione l'articolo 2.
Presenti: 26
Votanti: 26
Favorevoli: 21
Contrari: 5
Presidente All'articolo 3 vi è un emendamento proposto dalla II
Commissione, di cui do lettura:
Emendamento Il comma 6 dell'articolo 3 è così sostituito:
"6. Fatta eccezione per gli interventi di sostegno alle imprese
industriali, nei limiti stabiliti dalla normativa comunitaria, e
alla cooperazione agricola a norma della legge regionale 6 luglio
1984, n. 30, i beni immobili del patrimonio della Regione possono
essere concessi in uso gratuito esclusivamente a favore di enti ed
associazioni che non perseguono fini di lucro, per lo svolgimento
delle loro attività istituzionali qualora riconosciute dalla Giunta
regionale di pubblico interesse sociale, culturale ed
educativo".
Presenti: 27
Votanti: 27
Favorevoli: 22
Contrari: 5
Pongo in votazione il testo così emendato:
Articolo 3 (Disposizioni in materia di patrimonio regionale)
1. Per l'acquisto di beni immobili necessari per i fini
istituzionali o da destinarsi al conseguimento degli obiettivi
programmatici della Regione è autorizzata, per l'anno 1995, la
spesa di lire 4.000 milioni (cap. 35060).
2. Per gli interventi su beni immobili da destinare al settore
industriale è autorizzata, per l'anno 1995, la spesa di lire 40.000
milioni (cap. 46940).
3. Per l'acquisizione di beni immobili tramite procedura
espropriativa per la realizzazione di opere pubbliche è
autorizzata, per l'anno 1995, la spesa di lire 4.000 milioni (cap.
35080).
4. Per l'abbattimento delle barriere architettoniche negli
edifici di proprietà regionale, ai sensi del capo III della legge
regionale 17 giugno 1992, n. 25, è autorizzata, per l'anno 1995, la
spesa di lire 500 milioni (cap. 53400).
5. Entro quattro mesi dalla data di entrata in vigore della
presente legge, la Giunta regionale sottoporrà all'approvazione del
Consiglio una proposta di deliberazione contenente un ulteriore
elenco di beni del patrimonio disponibile della Regione,
inservibili per uso pubblico, da alienare ai sensi e con le
modalità di cui alla legge regionale 9 agosto 1994, n. 43.
6. Fatta eccezione per gli interventi di sostegno alle imprese
industriali, nei limiti stabiliti dalla normativa comunitaria, e
alla cooperazione agricola a norma della legge regionale 6 luglio
1984, n. 30, i beni immobili del patrimonio della Regione possono
essere concessi in uso gratuito esclusivamente a favore di enti ed
associazioni che non perseguono fini di lucro, per lo svolgimento
delle loro attività istituzionali qualora riconosciute dalla Giunta
regionale di pubblico interesse sociale, culturale ed
educativo.
7. Annualmente la Giunta regionale comunica al Consiglio
l'elenco dei beni concessi in uso ai sensi del comma 2.
Presenti: 27
Votanti: 27
Favorevoli: 22
Contrari: 5
Presidente Pongo in votazione l'articolo 4.
Presenti: 27
Votanti: 27
Favorevoli: 22
Contrari: 5
Presidente Pongo in votazione l'articolo 5.
Presenti e votanti: 27
Favorevoli: 22
Contrari: 5
Presidente Pongo in votazione l'articolo 6.
Presenti: 27
Votanti: 27
Favorevoli: 22
Contrari: 5
Presidente Pongo in votazione l'articolo 7.
Presenti: 27
Votanti: 27
Favorevoli: 22
Contrari: 5
Presidente Pongo in votazione l'articolo 8.
Presenti: 27
Votanti: 27
Favorevoli: 22
Contrari: 5
Presidente Pongo in votazione l'articolo 9.
Presenti: 27
Votanti: 27
Favorevoli: 22
Contrari: 5
Presidente Pongo in votazione l'articolo 10.
Presenti: 27
Votanti: 27
Favorevoli: 22
Contrari: 5
Presidente Pongo in votazione l'articolo 11.
Presenti: 27
Votanti: 27
Favorevoli: 22
Contrari: 5
Presidente Pongo in votazione l'articolo 12.
Presenti: 27
Votanti: 27
Favorevoli: 22
Contrari: 5
Presidente Pongo in votazione l'articolo 13.
Presenti: 27
Votanti: 27
Favorevoli: 22
Contrari: 5
Presidente Pongo in votazione l'articolo 14.
Presenti: 27
Votanti: 27
Favorevoli: 22
Contrari: 5
Presidente Pongo in votazione l'articolo 15.
Presenti: 27
Votanti: 27
Favorevoli: 22
Contrari: 5
Presidente Pongo in votazione l'articolo 16.
Presenti: 27
Votanti: 27
Favorevoli: 22
Contrari: 5
Presidente Pongo in votazione l'articolo 17.
Presenti: 27
Votanti: 27
Favorevoli: 22
Contrari: 5
Presidente Pongo in votazione l'articolo 18.
Presenti: 27
Votanti: 27
Favorevoli: 22
Contrari: 5
Presidente Pongo in votazione l'articolo 19.
Presenti: 27
Votanti: 27
Favorevoli: 22
Contrari: 5
Presidente Pongo in votazione l'articolo 20.
Presenti: 27
Votanti: 27
Favorevoli: 22
Contrari: 5
Presidente Pongo in votazione l'articolo 21.
Presenti: 27
Votanti: 27
Favorevoli: 22
Contrari: 5
Presidente C'è un articolo 21 bis, che diventerà articolo 22,
così come da emendamento aggiuntivo della II Commissione:
Emendamento
Articolo 22 (Modifiche a leggi regionali in vigore)
1. Il comma 5 dell'articolo 3 e la lettera d) del comma 1
dell'articolo 4 della legge regionale 16 agosto 1994, n. 48, sono
abrogati.
2. La lettera b) dell'articolo 1 della legge regionale 23
dicembre 1992, n. 77, è così sostituita:
b) concorrere alle spese di esercizio degli impianti di
trasporto a fune, destinati all'attività sciistica, di proprietà
comunale o di società nelle quali i comuni detengano una
partecipazione non inferiore al 75 percento.
3. L'articolo 5 della legge regionale 77/1992 è così
sostituito:
Articolo 5
1. I contributi regionali per il concorso nelle spese di
esercizio, di cui alla lettera b) del comma 1 dell'articolo 1, sono
concessi dalla Giunta regionale a favore dei Comuni che comunque
assicurino, mediante gestione diretta o tramite società controllate
o con l'affidamento della gestione stessa a terzi, il
funzionamento, durante la stagione invernale, dei relativi impianti
a fune.
2. L'ammontare dei contributi di cui al comma 1, da erogarsi
sino ad un massimo di lire 250 milioni non può eccedere il 75
percento delle:
a) spese sostenute dal Comune per assicurare, direttamente o
mediante affidamento a terzi, la gestione dei relativi impianti a
fune;
b) spese sostenute dal Comune per il ripianamento delle perdite
risultanti dai bilanci di esercizio regolarmente approvati, al
netto delle quote di ammortamento relative a cespiti oggetto di
contributo regionale a fondo perduto, nel caso in cui la gestione
avvenga mediante società controllate come previsto dalla lettera b)
dell'articolo 1.
4. I commi 1 e 2 dell'articolo 2 della legge regionale 28 luglio
1994, n. 35, sono così sostituiti:
1. Per il sostegno dell'attività delle APT è istituito il Fondo
per il finanziamento delle APT, la cui entità viene stabilita
annualmente con legge finanziaria, da ripartire come segue:
a) per il 46 percento, in proporzione alla consistenza numerica
degli uffici, calcolata attribuendo un punteggio sulla base dei
seguenti criteri:
- alle sedi delle APT: punti 1;
- ad ogni ufficio di informazione e assistenza turistica situato
presso le sedi delle preesistenti aziende di soggiorno: punti
0,50;
- per ciascun altro ufficio di informazioni e assistenza
turistica, purché funzionante con carattere di continuità e a
condizione che l'apertura al pubblico sia avvenuta entro la
scadenza dell'esercizio finanziario precedente: punti 0,25.
Fatta pari a 100 la somma dei punteggi relativi all'insieme
delle APT, la quota di finanziamento di cui alla presente lettera
viene ripartita in proporzione diretta al punteggio di ciascuna
APT;
b) per il 44 percento in proporzione diretta al numero delle
presenze alberghiere ed extra-alberghiere, limitatamente agli
esercizi iscritti al registro esercenti il commercio (REC),
ufficialmente rilevate durante l'anno solare precedente nell'ambito
territoriale di competenza di ogni APT, fatto pari a 100 il totale
delle presenze stesse registrate nel medesimo periodo sull'insieme
degli ambiti territoriali di tutte le APT;
c) per l'8 percento in proporzione diretta al numero dei Comuni
compresi nell'ambito territoriale di competenza di ogni APT, fatto
pari a 100 il numero complessivo dei Comuni inclusi negli ambiti
territoriali di tutte le APT.
2. La residua quota del 2 percento viene riservata al
finanziamento di specifiche esigenze di acquisizione di mobili e
attrezzature, nella misura massima del 50 percento della spesa
regolarmente sostenuta.
5. Il comma 2 dell'articolo 3 della legge regionale 28 luglio
1994, n. 35, viene così sostituito:
2. Il fondo di cui al comma 1 è ripartito come segue:
a) per 1'80 percento in parti uguali tra tutte le associazioni
pro-loco aventi diritto;
b) per il 10 percento in parti uguali tra tutte le associazioni
pro-loco situate al di fuori degli ambiti territoriali delle
APT.
Lo pongo in votazione.
Presenti: 30
Votanti: 30
Favorevoli: 24
Contrari: 6
Presidente Pongo in votazione l'articolo 22.
Presenti: 30
Votanti: 30
Favorevoli: 24
Contrari: 6
Presidente Ha chiesto la parola il Consigliere Marguerettaz,
sull'articolo 23.
Marguerettaz (PpVA) Volevo chiedere, per quanto concerne il
comma 1 dell'articolo 23, se è una novità che viene inserita,
oppure no. Nel caso sia una novità, in cosa consiste.
Presidente Ha chiesto la parola l'Assessore al bilancio e alle
finanze, Lévêque.
Lévêque (Ass.tec.) É una novità sotto il profilo formale, anche
se in parecchi casi nella prassi si agiva così; però questo comma 1
stabilisce che, nella sostanza, gli atti amministrativi proposti
agli organi competenti in queste materie devono essere presentati
di concerto dai due assessori, quindi con i pareri di legittimità
dei due dirigenti.
Questo introduce la novità sotto il profilo del controllo di
gestione, perché l'attribuzione della responsabilità sui capitoli
di spesa è di entrambe le unità operative, per cui c'è una piena
concordanza e corresponsabilità sulla gestione del capitolo e sulla
programmazione delle opere.
Presidente Pongo in votazione l'articolo 23.
Presenti: 30
Votanti: 30
Favorevoli: 24
Contrari: 6
Presidente Pongo in votazione l'articolo 24.
Presenti: 30
Votanti: 30
Favorevoli: 24
Contrari: 6
Presidente Pongo in votazione l'articolo 25.
Presenti: 30
Votanti: 30
Favorevoli: 24
Contrari: 6
Presidente Pongo in votazione l'articolo 26.
Presenti: 30
Votanti: 30
Favorevoli: 24
Contrari: 6
Presidente Pongo in votazione l'allegato A.
Presenti: 30
Votanti: 30
Favorevoli: 24
Contrari: 6
Presidente Pongo in votazione il disegno di legge nel suo
complesso.
Presenti: 30
Votanti: 30
Favorevoli: 24
Contrari: 6
Il Consiglio approva
