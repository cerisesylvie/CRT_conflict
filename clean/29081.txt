Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 321 del 21 novembre 1967 - Resoconto
OGGETTO N. 321/67 - Determinazione dei compensi fissi mensili
da corrispondere al Presidente e al Vice Presidente del Comitato
Tecnico Consultivo di Esperti previsto dall'art. 3 della legge
regionale 10 aprile 1967, n. 10, concernente gli organi e le
procedure per la programmazione regionale.
Caveri
(U.V.) -
Je voulais tout simplement poser
une question, c'est-à-dire: quelles sont les rétributions
mensuelles du Président, du Vice-Président et des cinq membres du
Comités de la programmation? Simplement cela.
Bionaz
(D.C.) -
Les rétributions mensuelle? Mais
quelle? En qualité de quoi?
Caveri
(U.V.) -
De Président et de membre
...
Bionaz
(D.C.) -
C'est aujourd'hui que nous devons
les établir, parce que c'est compétence du Conseil.
Caveri
(U.V.) -
Parce que ici je ne voyais
pas qu'on précisait ces rétributions alors je désirais de
savoir comment... Oui, mais quand même je pense la Junte fera les
propositions.
Bionaz
(D.C.) -
Je prends la parole pour cela
...
Dunque, l'articolo 3 della legge 10 aprile 1967 attribuisce alla
competenza del Consiglio di stabilire i compensi per il Presidente
e il Vice Presidente del Comitato tecnico consultivo della
programmazione, e penso che sia anche l'ora di stabilirlo perché
dopo un po' di tempo che questo comitato funziona non abbiamo
ancora preso determinazioni in questo senso.
La Giunta proporrebbe, per il Presidente lire 150.000 mensili, e
per il Vice Presidente lire 100.00 mensili, al netto delle
trattenute erariali.
Facciamo queste proposte in considerazione che, se fino adesso
queste persone non hanno, diciamo, lasciato i loro impieghi per
dedicarsi in modo più, diremmo, più complesso, potrebbe anche darsi
che in avvenire debbano prendere questa determinazione, o almeno
anche in parte, trascurare in parte quelle che sono le attuali loro
professioni, gli attuali loro impieghi, per ciò riteniamo che il
compenso che la Giunta propone di corrispondere sia equo e giusto e
non sia, diciamo, non travalichi dai limiti di quelli che possono
essere, diciamo, le giuste competenze che spettano a quelli che di
dedicano a questa, diciamo, questa opera, questa attività, anche
perché qui non c'è un rapporto di impiego, c'è semplicemente una
indennità, così, che viene data senza nessun altro aggancio e si
può quasi considerare come lorda, perché al carico della Regione
non graveranno altri contributi e altri oneri che riguardino sia il
Presidente, sia il Vice Presidente del Comitato consultivo.
Dunque, ripeto, noi proponiamo 150 e 100.000 rispettivamente per
il Presidente e il Vice Presidente, al netto delle ritenute
erariali.
Andrione
(U.V.) -
...une fois que ces indemnités
sont prévues par cette loi le Président et le Vice-Président de
cette Commission ont-ils encore droit aux jetons de présence quand
la Commission se réunit?
Bionaz
(D.C.)
- C'est à établir ceci ... Attendez,
je crois que la loi, la loi le dit ...
Andrione
(U.V.) -
Voilà, parce que moi je ...
Bionaz (D.C.) -
Ai membri del Comitato sono corrisposte
medaglie di presenza nelle misure previste dall'articolo 4
della legge 29 agosto 1964.
Andrione
(U.V.) -
Oui, mais c'est seulement
question de s'entendre, parce que "i membri del Comitato" sono
...
Bionaz (D.C.) -
I membri del Comitato sono tutti.
Andrione
(U.V.) -
Vous les entendez tous...
Président et Vice-Président, la loi, l'article précédent dit: "il y
a le Président et cinq membres".
On pourrait comprendre que l'article après, en disant "aux
membres du Comité" exclue implicitement le Président et le
Vice-Président.
Bionaz
(D.C.)
- Si le Conseil donne cette
interprétation, nous sommes d'accord de la maintenir...
Andrione
(U.V.)
- Parce que, je pense, moi je l'ai
interprété comme cela, mais nous pouvons faire l'interprétation
authentique.
Bionaz (D.C.) -
Possiamo ritenere come giusta la sua
proposta e la sua interpretazione, perché, per il Presidente e il
Vice Presidente viene fatto un calcolo a parte ...
Andrione
(U.V.) -
Alors, par conséquent, seulement
aux autres membres est due l'indemnité ...
Bionaz (D.C.) -
Esatto, esatto ...
Germano (P.C.I.) -
Io vorrei fare presente una questione,
la legge elettorale 5.8.1962 n. 1257 sulle norme per l'elezione del
Consiglio regionale per la Valle d'Aosta, dice, all'art. 6, "cause
di ineleggibilità", fa l'elenco, A, B, C, D, al punto E, dice,
"coloro che ricevono uno stipendio o salario dalla regione o da
Enti, Istituti o Aziende dipendenti sovvenzionati o sottoposte alla
sua vigilanza, nonché gli amministratoti di tali enti, istituti e
aziende".
Qui nella legge è detto molto chiaramente "dei compensi fissi
mensili" da corrispondere; ed allora, io vorrei fare presente e al
Consiglio e al Consigliere regionale Lustrissy, che qui ci troviamo
in uno dei casi di ineleggibilità, caso simile a quello suo,
signora Personnettaz, che non si è discusso il suo, può darsi che
si discuta ancora, o non si discuta, però è chiaro che questo è un
caso di ineleggibilità.
C'è il fatto che voi potete dire è una legge regionale, però la
legge regionale non prescrive che il Presidente debba essere per
forza un Consigliere regionale, anzi, normalmente, per le altre
Regioni, non lo è, e quindi, io desidererei fare presente queste
questioni e dire anche che noi, forse, compiamo un cattivo servizio
e al Consigliere Lustrissy e...
(voce di Manganoni:
...e
all'aspirante consigliere Milanesio)
...
Quello è un caso a
parte che vedrei dopo; per adesso mi pare che sia il caso di
fermare la nostra attenzione su questo punto.
Pedrini
(P.L.I.) -
Io desideravo soltanto
conoscere i nominativi del Presidente e del Vice-Presidente e dei
cinque membri.
Manganoni
(P.C.I.) -
La piccola Regione della
Valle d'Aosta è sempre stata additata, in campo nazionale, come
esempio di serenità e di onestà amministrativa. Questi
riconoscimenti, rivolti alla Valle d'Aosta sono stati sia per
quando l'amministrazione era retta da Giunte democristiane passate,
non quelle attuali, sia da altri schieramenti. Questo è un
riconoscimento generale, anche sui giornali, sui giornali di
destra, sui giornali nemici dell'autonomia, dove erano però
costretti di riconoscere questa serietà, questa onestà
amministrativa.
Mentre si condannavano gli abusi di certe regioni autonome tipo
la Sicilia, dove si sono gonfiati enormemente gli apparati, dove ci
si serviva dell'autonomia per distribuire cariche, e laute prebende
ai raccomandati di ferro e ai notabili dei partiti al potere,
mentre la Valle d'Aosta, su questo campo non la si è mai potuto
accusare, anzi ... Ora, qui cosa succede? Voi avete dormito per un
anno e mezzo, avete relegato in soffitta tutta l'attività della
programmazione, l'avete messa a dormire perché a voi la
programmazione non garba. Dopo nostri innumerevoli solleciti, ed
allora vi siete svegliati, ma vi siete svegliati, non per
affrontare con serietà la programmazione, ma avete colto
l'occasione della programmazione per creare un carrozzone, per
distribuire anche voi, sull'esempio di altre amministrazioni
democristiane, non parliamo poi del Governo, dove tutto è un
carrozzone, un sottogoverno, posti creati appositamente per
sistemare i propri raccomandati e i propri notabili, voi state
facendo la stessa cosa oggi in Valle d'Aosta.
Ora, nel passato, nel periodo dell'amministrazione del Leone
avevamo una Commissione per lo studio della programmazione, con un
Presidente, con un Vice-Presidente, e con dei membri; mai, è
passato per la testa a noi, allora, di retribuire in un modo
immeritato queste cariche. Il Presidente e il Vice-Presidente,
percepivano le medaglie di presenza, come percepivano gli altri
componenti della Commissione. Non solo, ma allora hanno lavorato e
hanno portato ad un certo punto gli studi di questa programmazione
che poi abbiamo passato in eredità a voi e che voi naturalmente
avete messo a dormire.
Ora, voi ci proponete stipendi lauti. Ma, io vi chiedo, il
Presidente di questa Commissione, rinuncerà alla sua attività
privata, perché in questo caso ci potrebbe essere una
giustificazione, anche se questa carica non implica l'occupazione
di tutto il tempo, di tutti i giorni, perché io penso che non
saranno continuamente in seduta e non studieranno tutti i giorni,
perché c'è già la Giunta che su tutti i problemi dice "stiamo
studiando", quindi studia già molto la Giunta, io non penso che
abbia bisogno di altre commissioni che studino e che naturalmente
non concludono niente, come non conclude niente la Giunta, nel
campo dove dice di studiare.
Ora, noi abbiamo già, non so come chiamare "segretario", mi
pare, di questo Comitato per la programmazione, al quale avete
elargito 160.000 lire al mese; abbiamo avuto occasione di
denunciare questo fatto in un Consiglio passato, e vi abbiamo anche
detto e dimostrato che si trattava di sistemare un notabile della
Democrazia Cristiana, che era stato scalzato dalle cariche che lui
aveva rivestito nel passato, e che aveva rivestito in un modo
deprecabile, tanto è vero che i suoi stessi concittadini l'hanno
cacciato da Sindaco, siccome adesso non aveva cariche remunerative,
ed allora la Giunta ha pensato bene di dargli 160.000 lire al mese
e questo signore, per chi se lo fosse dimenticato, risponde al nome
di Brun, Sindaco, ex Sindaco di Pollein, ex Presidente del
Consorzio dei Bacini Imbriferi.
Montesano (P.S.D.I.) -
Consigliere Manganoni, io ho
sempre raccomandato di non fare qui in Consiglio degli attacchi
personali che non hanno senso.
Manganoni
(P.C.I.)
- Presidente, Lei può fare
tutte le raccomandazioni che vuole, perché è nel suo diritto,
quando si tratta di persone, di dipendenti potrebbe anche essere
accolta, dico, potrebbe anche essere accolta, ma quando si tratta
di esponenti politici ed allora, io non condivido più il suo parere
e non posso accettare la sua raccomandazione... Ma non è neanche
Vangelo quello che pensate voi, voi lo pensate in un modo, e io
posso permettermi di non condividere il nostro punto di vista, e lo
espongo, e vi dico anche il perché, perché è bene che queste cose
la gente lo sappia, è bene che i valdostani sappiano dove voi
buttate il denaro pubblico, il denaro che cacciano fuori i
contribuenti dalle loro tasche, è tempo che i contribuenti questo
lo sappiano, ma io Le dirò di più, Presidente del Consiglio, quanto
io sto denunciando qui non mi limiterò a farlo qui in questa sede,
ma lo farò altrove, in modo che i valdostani sappiano come vi
comportate. Ora, a questo notabile, decaduto, della Democrazia
Cristiana, gli avete creato un posto, segretario di questa
fantomatica Commissione: 160.000 lire al mese; a parte che quello
poteva anche godersi la pensione, no, a parte ... Senonché, si dice
che la fame viene mangiando, ed allora altri notabili della D.C. e
del centro sinistra, hanno avanzato le loro pretese e hanno detto:
come, a quello sì, e a noi no? Ma noi chi siamo? Vogliamo anche
noi. Se poi consideriamo il travaglio delle correnti in seno alla
Democrazia Cristiana, ed allora, ed allora, una manciata di fieno
nella greppia, ci vuole per tutti questi notabili che sono
all'arrembaggio, e essendo stati alcuni esclusi dal posto di
assessore, ed allora, diamogli un osso, affinché rosicchi.
Ora, vedete, questi due posti che noi stiamo creando, di
Presidente e di Vice-Presidente di questa Commissione, guarda caso
strano, si tratta di due di questi personaggi del centro sinistra:
uno che risponde al nome di Lustrissy, e l'altro che risponde al
nome di Milanesio. Lustrissy, Consigliere regionale e Milanesio,
Vice Sindaco di Aosta, Assessore di Aosta, ma, io mi domando, come
farà questo signore, che noi vogliamo stipendiare, con 100.000 lire
al mese, a svolgere le sue mansioni nel Comune di Aosta, per cui
già è remunerato, e contemporaneamente svolgere le mansioni di
Vice-Presidente della programmazione? Perché poi penso che se noi
stipendiamo questi signori come dirigenti di questa Commissione
della programmazione, noi dobbiamo anche pretendere che diano la
loro attività in questa Commissione, ma come farà questo signore a
dare l'attività alla Commissione per la programmazione regionale e
contemporaneamente svolgere le sue mansioni di Vice Sindaco e di
Assessore? E qui ricadiamo sui sistemi della Democrazia Cristiana,
quello delle cariche a non finire sulla stessa persona, una stessa
persona deve fare tutto; questo è omnipotente e omnipresente,
purché, naturalmente, lo scopo è quello di percepire degli
stipendi, di percepire delle indennità, in altri termini di
pigliare i quattrini, di rosicchiare.
Ora, come, nella passata Commissione, il Presidente, con le 5000
lire di indennità che compete a tutti in membri della Commissione -
e questo è giusto, perché se si devono riunire, anche solo una
mezza giornata, o anche alcune ore, devono in quel periodo
rinunciare alla loro attività privata, ed è giusto che siano
remunerati, ma perché li carichiamo di quattrini? In più, Bionaz
non ha risposto alla domanda postagli, ma questi signori,
percepiranno anche indennità, cioè la medaglia di presenza? Ora, io
non so come esprimermi, è semplicemente deplorevole vedere a che
punto voi, attuale Giunta, state avviando l'amministrazione
regionale. Io vi avevo detto tempo fa che voi state
meridionalizzando la Valle d'Aosta; sia chiaro, con tutto il
rispetto che io ho per quelle regioni, ma voi fate peggio! Ora, qui
si tratta di denaro pubblico che voi mettete nelle tasche di vostri
affiliati, di vostri notabili, e Colombo e Balestri, a me è
dispiaciuto di vedere che fra costoro ce n'è anche uno dei vostri,
perché questo fa pensare che la vostra illimitata bramosia di
denaro, quell'illimitata bramosia di denaro che ha sempre
caratterizzato e che caratterizza gli esponenti della Democrazia
Cristiana, sia stata contagiosa e vi abbia contagiati, e che voi,
socialisti, vi mettiate sullo stesso piano della Democrazia
Cristiana, arrembaggio alle cariche, arrembaggio agli stipendi.
Questo, vi ripeto, è deplorevole ed è condannabile.
Caveri
(U.V.)
- Je pense que le Conseil régional,
avant d'établir un appointement de 150.000 lire pour un Conseiller
régional, devrait méditer sur ce qu'on lit à page 241 du recueil
des lois, c'est-à-dire des causes d'inéligibilité, à l'article 6,
parce que à l'article 6 on lit, à la lettre e): "coloro che
ricevono uno stipendio o salario dalla Regione o da enti, istituti,
o aziende dipendenti sovvenzionate o sottoposte alla sua vigilanza,
nonché gli amministratori di tali enti, istituti e aziende. Le
cause di ineleggibilità non hanno effetto se le funzioni esercitate
siano cessate prima dell'accettazione della candidatura".
Ici au lieu, si vraiment le Conseil régional décidait de donner
à un conseiller régional l'appointement, nous ne discutons pas la
mesure 150.000, ou 100.000, c'est la même chose, c'est une question
de principe, ici ce serait une cause survenue, "sopravvenuta di
ineleggibilità".
Vous savez que l'article 27 prévoit un recours juridictionnel
pour cause survenues d'inéligibilité. En effet l'article 27 dit
"contro le deliberazioni del Consiglio regionale in materia di
decadenza per causa di sopravvenuta ineleggibilità ai sensi dei
precedenti articoli 25 e26 è ammesso ricorso giurisdizionale alla
Corte d'Appello di Torino, entro 30 giorni dalla notifica della
deliberazione".
De manière que si le Conseil régional prendra cette délibération
nous aurons la faculté de présenter un recours à la Cour d'appel de
Turin.
Nous avons dans cette matière un précédent, et le précédent
c'est celui de la demoiselle Personnettaz; nous n'avons aucune
rancune envers cette charmante conseillère, bien au contraire, mais
cependant les faits restent, parce que comme nous avons vu la Cour
Constitutionnelle renvoyer la belle au Conseil d'Etat pour le coup
d'Etat du mois de mai 1966, et nous avons vu le Conseil d'Etat du
mois de mai 1966, et nous avons vu le Conseil d'Etat renvoyer la
balle au Tribunal administratif d'Aoste, et nous avons vu le
Tribunal administratif d'Aoste renvoyer la balle à la Cour
Constitutionnelle, laquelle n'a pas encore examiné les autres
points de notre recours, ainsi nous avons vu la Cour d'Appel
renvoyer la balle à la Cour Constitutionnelle, ne sachant pas quoi
dire parce que c'était évident que la demoiselle Personnettaz était
inéligible, parce que elle avait demandé au Syndic d'Aoste de
retirer, de recevoir son appointement, évidemment, et Monsieur
Dolchi a donné les dispositions pour que ses appointements lui
soient payé, et depuis lors il est clair que la demoiselle
Personnettaz est devenue inéligible, et c'était tellement clair et
évident que la Cour d'Appel de Turin, ne sachant pas quel poisson
prendre, a fait comme Ponce Pilate et la Cour d'Appel s'est lavée
les mains, s'est lavée les mains, nous ne savons pas si dans un
lavabo ou dans un bidet, mais elle a renvoyé la question à la Cour
Constitutionnelle, et regardez que drôle, la Cour Constitutionnelle
n'a pas encore trouvé le temps de décider et mademoiselle
Personnettaz, là tranquille comme Baptiste, qui semble une de ces
divinités de l'Olympe, sur les nuages, qui trône en souriant au
banc de la Présidence.
Voilà, ceci ce sont les précédents. Alors, il est évident que si
nous ferons le recours à la Cour d'Appel, renverra la balle à la
Cour Constitutionnelle et la Cour Constitutionnelle ne donnera
aucun chagrin à la majorité du Conseil.
C'est ainsi que fonctionne la justice et nous, sur notre
journal, ce n'est pas pour rien, nous avons publié cette lettre du
Comte de Cavour qui, tout en étant dit-on, un des fondateurs du
libéralisme italien, quand même il avait écrit la lettre au Préfet
de Gênes, quand il y a eu le procès contre Mazzini, en lui disant
"envoyez appeler ..."verbum"... le Procureur Général de la Cour de
Gênes, et faites-lui comprendre que la sentence de condamnation de
Giuseppe Mazzini et de tous ses amis, et de ses disciples, est une
chose qui nous plairait pas mal. Et, en effet, regardez quelle
drôle de combinaison, la Cour d'Assise de Gênes a condamné à mort
Giuseppe Mazzini et des disciples cependant avaient eu
l'intelligence de ne pas se trouver et de ne pas se faire
arrêter.
Alors, évidemment, il y a des précédents, et moi j'espère, je
voudrais, peut-être je le ferai un jour, offrir à chacun des
Conseillers régionaux une copie de ce livre où l'on a trouvé ces
belles nouvelles, il y a le procès contre Garibaldi, tout le reste
etc ... et alors les Conseillers régionaux pourront voir, en lisant
le livre du Sénateur Conti, du Parti Républicain, mais c'est un
vrai républicain, pas de ces républicains frelatés qui sont
seulement capables à tenir la queue de la Démocratie Chrétienne et
à ses alliés, eh bien, ce livre du sénateur Conti est intitulé "La
giustizia tra intrighi e tradimenti".
Voilà, alors là les Conseillers régionaux pourront se faire une
culture en matière, en matière d'influence, du pouvoir exécutif sur
le fonctionnement de la Justice.
Bionaz (D.C.)
- Rispondo prima al Consigliere Pedrini.
Dunque, i membri del Comitato consultivo sono i seguenti:
Presidente Lustrissy e Vice-Presidente Milanesio - Membri: Ing.
Bethaz, Ing. Luboz, Sig.ra Gilda Tubère, Rag. Ferretti, Rag. Bordon
Cesare. Ecco.
Per quanto riguarda le osservazioni fatte dai Consiglieri
Germano e Caveri sulla ineleggibilità o eleggibilità, questa
ragione è destituita da qualsiasi fondamento, perché? Perché la
lettera e) della legge 5.8.1962 che stabilisce le ineleggibilità
recita "coloro che ricevono uno stipendio o salario dalla regione,
o da enti, istituti, agenzie, ecc...stipendi o salari".
La legge 10.4.1967 parla di "indennità" e non di stipendi, e non
di salari. Tanto è vero, tanto è vero, che - scusi - che vengono
stabilite queste indennità, anche senza nessun rapporto di impiego,
come recita l'articolo 6, nessun rapporto di impiego in via
precaria, ed a tempo determinato, senza costituzione di rapporto di
pubblico impiego, per prestazioni di carattere saltuario
contrattualmente, a base a note periodiche di spese da liquidare
con deliberazione della Giunta regionale. Dunque, non c'è nessun
salario e non c'è nessun stipendio, perciò non è assolutamente
prevista nessuna incompatibilità né ineleggibilità, nei riguardi di
questi signori, e particolarmente nei riguardi del Presidente.
Manganoni mi chiede, non risponderò alle altre argomentazioni
perché lui ha approfittato, insomma, oggi, per fare la sua solita
sparata, Le dirò che io non farò dei paragoni tra il provvedimento
che proponiamo oggi ed altri provvedimenti che avete assunto voi,
perché non voglio mettere in disagio nessuno.
(Si sente una voce in lontananza) ....
No signori, non lo
faccio e Lei mi intende bene, lei m'intende bene, non farò dei
paragoni, nel modo più assoluto, perché non è qui la palestra per
venire ad ingiuriare il pubblico ed altri ancora.
Comunque, mi chiede se rinunceranno al loro impiego; potrebbero
anche essere obbligati a rinunciare al loro impiego, o altrimenti a
diminuire l'attività che prestano dove sono attualmente impiegati,
perché è evidente che il Comitato tecnico della programmazione ha
un lavoro colossale davanti a sé, ha un lavoro colossale, e non
riteniamo di aver esagerato neanche nelle proposte quando so che a
Torino queste indennità sono quasi triplicate, mi dicono che sono
quasi triplicate; non ho degli elementi certi, perché altrimenti ve
li darei, ve li leggerei, mi dicono che sono quasi triplicate.
Perciò mi sembra di cattivo gusto fare certe affermazioni, di
profittare della palestra del Consiglio della Regione per fare,
prima perdere del tempo e poi si dice che noialtri non abbiamo
tempo per esaminare gli articoli dell'ordine del giorno, secondo,
per venire a sciorinare qui i giudizi che, se non altro, non sono
dei giudizi molto ... non sono dei giudizi da gentiluomo, comunque,
verso dei colleghi.
Non abbiamo creato nessun posto nuovo, perché i posti sono
previsti dalla legge, la legge è stata regolarmente approvata, per
cui penso che la bramosia di denaro e tutto il resto, e tutti
questi begli attributi di cui Manganoni ci gratifica non siano
assolutamente appropriati, e sono, per di più, secondo me, di
cattivissimo gusto. Avvocato Caveri, parla di ricorsi, ma insomma,
ci sono tutti i gravami possibili alle deliberazioni, ecc... voi
potete benissimo fare valere questo nella sede opportuna e la
giustizia amministrativa o la civile provvederà in merito, per cui
non mi sembra che delle argomentazioni portate da nostri avversari,
siano valide sotto il profilo giuridico e sotto il profilo
sostanziale; non c'è nessuna validità perché non si tratta di
stipendio e non si tratta di salario; è una indennità prevista
dalla legge, che non ha nessuna ragione per essere ritenuta
incompatibile o incompatibile con l'attività di Consigliere
regionale.
Andrione
(U.V.) -
Je crois que ça a été
le
Président du Sénégal, que quand on lui a parlé de planification
il a répondu, c'est un luxe que peuvent se permettre
seulement les pays riches; ceci en relation à ce que Monsieur
Bionaz vient de dire sur les indemnités qu'on paye à Turin.
Personnellement je trouve que ce qui est proposé ici correspond
plus ou moins à ce que nous aurions pensé nous-même, cependant
n'allons pas prendre des exemples où l'on démontre vraiment encore
une fois que malheureusement certaines idées qui à l'origine sont
bonnes, comme celles de la planification, se traduisent puis dans
une espèce d'immense râtelier où tout le monde couve sa place.
Monsieur Bionaz a donné les noms de ce ... Et même s'il s'agit
évidemment d'une remarque qui est un peu à côté de la discussion de
la loi, je me permets de dire, que je trouve cette liste un peu
trop monocorde; je ne fais pas de nom, j'ai le plus grand respect
pour les personnes, en tant que telles, cependant ici il n'y a
représenté qu'un certain courant de l'opinion publique valdôtaine.
Comme il s'agit d'une planification qui devrait être le plus
possible démocratique, il faudrait quand même que dans ce comité il
y ait un certain débat, un certain choc d'idées, d'où, l'on dit,
jaillit la vérité.
Et, par conséquent, même si je sais que ma proposition serait
malheureusement vouée à un sort très triste, je demanderais s'il
n'est pas possible que dans une mesure même petite l'opposition ou
les oppositions soient représentées dans ce comité qui devrait
avoir des buts éminemment économiques et techniques et par
conséquent où toutes les idées en matière économique qui dérivent
d'écoles différentes peuvent avoir leur validité. Vraiment, sur
sept personnes, on ne saurait pas distinguer, si non à travers des
nuances, très maigres.
C'est une proposition que je fais, et je demande quand même
qu'avant de me répondre on réfléchisse un instant à cette
radicalisation totale de la vie politique, qui ne mène à rien de
bon, pour personne en Vallée d'Aoste.
Germano (P.C.I.) -
Io volevo chiedere se vi sono qui dei
consiglieri di prima categoria e di seconda, perché l'avvocato
Bionaz ci ha letto, nel suo allegato, l'articolo 6; noi invece nel
nostro allegato abbiamo l'articolo 4 e poi l'articolo 9 ...
Qui non si parla di ... Ma chi ha parlato di un'ora forse di
lavoro, che qui non lo vedo nell'articolo ... Articolo 6 della
legge regionale ... Credevo fosse di questa legge.
Allora qui è solo da correggere in "articolo 5", qui questo
...
Montesano (P.S.D.I.) -
È riportata la legge, così, per
delucidare il provvedimento, ma noi non dobbiamo approvare nessuna
legge ... perché dice "... (
legge)
previsto dalla legge
regionale 10.4.1967... si trascrivono i seguenti articoli 1, 2, 3,
4, 9 ...".
Germano (P.C.I.) -
Va bene, ma allora non c'è una bozza
di delibera qui ... Non c'è la bozza di delibera.
Montesano (P.S.D.I.) -
Appunto, viene formulata con le
proposte, perché le proposte non c'erano, le proposte della
Giunta... E viene succintamente richiamato in premessa, in
principio ...
Germano (P.C.I.) -
Io voglio ancora ribadire che la causa
di ineleggibilità esiste, perché si parla di compenso fisso
mensile, e la stessa entità dimostra che è un compenso fisso
mensile; non so, direi, per la signorina Personnettaz, l'entità era
allora molto inferiore a questo, non era una grande somma; eppure
era causa bastevole e sufficiente per sostenere la
ineleggibilità.
Quindi io ribadisco e non rispondo, scusate il brutto termine,
alle trombonate, perché noi abbiamo detto delle cose così come
stanno, non rispondo a questo, però i motivi di ineleggibilità ci
sono.
Seconda questione, direi, che quando c'è una proposta di
deliberazione, i Consiglieri dovrebbero averla; lasciamo pure vuota
l'entità se vogliamo, se diciamo che sarà decisa dal Consiglio,
però ci dovrebbe essere la proposta di deliberazione sulla quale
possiamo discutere, ma qui non ce l'abbiamo, e quindi desidererei
conoscerla, anche per vedere come è formulata.
(voci in lontananza)
...Io non ho potuto scrivere con la
stessa velocità con cui Lei parlava; vuole rileggerla, ripeterla in
modo che possiamo scrivere? Come è formulata? Delibera che
cosa?
Bionaz (D.C.) -
Delibera di corrispondere ai sensi
dell'articolo 3 della legge 10.4.1967 i seguenti compensi al
Presidente e al Vice-Presidente ... 150 e 100, al netto delle
ritenute erariali.
Caveri
(U.V.) -
Pregherei il Presidente della
Giunta di leggerci quell'articolo 3... Io vorrei che si rileggano
gli articoli dell'altra legge, quella della programmazione...
Bionaz (D.C.) -
È questa la legge della programmazione,
qual'è? È questa, non ce sono mica due, scusi.
Caveri (U.V.) -
Ma, l'allegato che noi abbiamo non è
completo allora... Allora dateci l'allegato completo, come possiamo
noi... qui ritorniamo nella questione degli allegati; dateci un
allegato completo.
Bionaz (D.C.)
- Scusi , che cosa vuole sapere il
Consigliere Caveri ... Dunque, ci sono gli articoli 1, 2, 3, 4, 5 e
9 ...
Caveri (U.V.) -
Noi vogliamo avere gli articoli della
legge, che bella ragione; ma come possiamo determinare ...
Bionaz (D.C.)
- Ma lei ce l'ha la legge, l'abbiamo
deliberata qui la legge sulla programmazione, io, questo è apparso
sul bollettino ...
Caveri ( U.V.) -
Ma per nostra comodità, non potete darci
...
Bionaz (D.C.) -
Io ho letto quello che interessava agli
effetti del rapporto, quello che interessava "Il personale...
(legge)
".
Montesano (P.S.D.I.)
- Adesso Le mando la legge, così
...
Caveri (U.V.)
- Grazie, è molto gentile, La
ringrazio.
Manganoni (P.C.I.) -
Semplice, anziché chiamarlo
stipendio o salario, noi lo chiamiamo indennità e quindi, voilà che
si passa attorno alla legge e ai regolamenti, ma questo è un
sistema che conosciamo, che tutti conoscono.
Diceva, diceva il Presidente Bionaz, riferendosi al mio
intervento, un intervento di cattivo gusto, ma è la solita sparata
di Manganoni, ma è naturale, quando a voi si dicono le verità sono
delle sparate di cattivo gusto. Quando invece un vostro Consigliere
della palude, tempo addietro, per 10 minuti vi ha tessuto gli
elogi, per ringraziare a nome della popolazione di St. Martin per
quanto la Giunta sta facendo a Pont St. Martin, non so, mi pare che
aveva installato un semaforo o qualcosa del genere, allora non si
perdeva tempo, allora era tutta gongolante la Giunta di sentirsi
lustrare, da un lustratore della palude; ma quando noi vi diciamo
le cose vere, e le verità, quando mettiamo il dito sulla piaga e
allora, noi, naturalmente, spariamo, cattivo gusto, vi conosciamo.
Ora, diceva Bionaz: io non voglio fare dei paragoni con quanto voi
avete fatto nella vostra amministrazione. ma è qui che io voglio il
Presidente, faccia i paragoni, io lo invito, io lo sfido a fare
questi paragoni, li faccia, citi dei dati e citi dei fatti. Noi non
siamo mai scesi così in basso, noi non ci siamo mai serviti della
nostra carica per approfittare del denaro pubblico, mai, ed è per
questo che lo invito ancora, ed insisto, a farli questi nomi; non
li farà perché non può farli, perché non ha gli elementi per
farli.
Dice Bionaz, a Torino hanno triplicato le indennità: ma a Torino
sono dei democristiani come voi... E allora ci stupiamo che i
democristiani di Torino si triplicano le indennità?  Ma noi
non ci stupiamo perché li conosciamo, perché ve l'abbiamo detto
prima e sappiamo, sappiamo noi cosa volete, chi siete e cosa fate,
ma non solo noi.
Io mi auguro che presto tutti vi conoscano, molti vi conoscono
già, ma che tutti vi conoscano e vi giudichino per quello che
siete.
Ha ancora detto: io faccio perdere del tempo al Consiglio, ma io
lo capisco, se io avessi incominciato nel dire "canto le lodi alla
Giunta e avanti", Bionaz non avrebbe detto Manganoni fa perdere del
tempo al Consiglio, e avrei avuto i sorrisi di Bionaz e degli
Assessori, non mi avrebbero ringraziato e complimentato, però
avrebbero dimostrato la loro soddisfazone.
Ma, vedete qui si tratta di 12 milioni all'anno, fatti tutti
quei calcoli, circa 12 milioni; ad ogni modo Bordon, che è
ragioniere, potrà precisare se io ho sbagliato le
moltiplicazioni.
Ora, discutere di 12 milioni all'anno, che voi buttate dalla
finestra, o meglio, mettete nelle tasche dei vostri raccomandati,
dei vostri accoliti, di partito, questo è perdere tempo, questo è
fare perdere tempo al Consiglio. Per non fare perdere tempo al
Consiglio, dovremmo discutere che cosa noi? Delle piantagioni di
banane che ci sono in Valle d'Aosta? Così non faremmo perdere tempo
al Consiglio, ma, io dico, e gli altri Consiglieri della palude,
cosa dicono? Chabod, a te non ti fanno Presidente, non ti danno
150.000 lire al mese, ma no, ma io mi preoccupo anche della
situazione tua, ad un tuo collega lo danno, oltre alla gloria danno
anche il denaro, il vile denaro. La signorina Verthuy, lì vicino,
sempre consigliere della palude: guardi, io prendo le sue difese, e
faccio una proposta, create una commisisone per lo studio della
pillola, e io vi direi, date l'incarico alla signorina Verthuy, con
relativa indennità, come la chiamate voi, di 150.000 lire al
mese.
Mappelli (D.C.) -
Se fossero tutti come te non c'è
bisogno della pillola.
Manganoni
(P.C.I.)
- Senti, senti, tu che sei
all'assistenza dovresti preoccuparti della pillola ... e voglio
ancora ... ti secca Dujany questo, ma sì, lo so, questo a voi vi dà
sui piedi, quando vi dico la verità, voi fate i seccati, ma voi
...
Montesano (P.S.D.I.) -
Consigliere Manganoni, io La
invito ad entrare in argomento su questo ...
Manganoni
(P.C.I.) -
Signor Presidente, io sono in
argomento, perché tratto del sistema di amministrare di questa
Giunta, che prende i milioni che i nostri contribuenti versano per
metterli nelle tasche dei loro raccomandati dei ... Non avete
capito, perché dite che questo, che io sono pesante, che faccio
perdere del tempo, quindi non avete capito; ed allora, voglio
ancora ribadire, a voi socialisti, che non avete il coraggio di
rispondere, voi, quando avete fatto il centro sinistra avete detto:
"noi vogliamo, vogliamo limitare, frenare, moralizzare la
Democrazia Cristiana perché non ha limiti nei suoi appetiti", avete
detto questo? Sì, se prendi i verbali, l'avete detto in campo
nazionale, l'ha detto Nenni, l'ha detto, tutti i vostri più alti
esponenti e naturalmente voi, come fedeli seguaci, seguirete quei
principi. Ora, è così che voi moralizzate, che voi mettete un
piccolo freno alla Democrazia Cristiana?
Guardate, io termino, non perché non voglio farvi perdere tempo,
perché questo non è fare perdere tempo, questo è denunciare le
vostre malefatte, quindi non è perdere tempo, e vi dico che noi
questo non lo possiamo avallare, noi non ci imponiamo, noi, anche
quando siamo stati amministratori abbiamo sempre avuto le mani
pulite: vogliamo conservarle pulite.
Bionaz (D.C.)
- Solo una breve risposta a Manganoni
...
Montesano (P.S.D.I.)
- C'è prima l'Assesore Benzo, e poi
Fosson, e poi Lei e poi risponde il Presidente della Giunta.
Benzo
(D.C
.) - Brevissimamente, ma a me pare
effettivamente che si vada oltre, effettivamente a quella che è la
legge stessa che è stata votata dal Consiglio. La legge è chiara,
ed è la stessa legge che è in vigore in altre regioni a Statuto
speciale, che prevedono queste commissioni, questi comitati, per la
programmazione. La Giunta non ha fatto che dare continuità a quella
che è, che sono le norme previste dalla legge.
Consigliere Manganoni, mi permetta di non ricordare a Lei che
solo chi non lavora non ha diritto di ricevere una indennità, uno
stipendio, un salario. Chi lavora ha diritto di riceverlo, la legge
lo prevede ed è giusto quindi che coloro i quali si dedicano, come
si sono dedicati, perché Lei prima ha parlato di fantomatica
commissione e per quanto mi concerne Le posso essere pubblico
testimone che la Commissione ha lavorato molto, moltissimo,
effettivamente, dato le persone che la compongono, che hanno la
loro attività professionale, che devono quindi pensare anche alla
loro vita, alla loro esistenza, si sono dedicate in maniera
massiccia, forse anche per la brevità del tempo, e adesso
continueranno, indubbiamente, in questi compiti previsti.
Io e la Giunta tutta riteniamo queste deliberazioni ponderose,
studiate, nutrite che questo comitato fa, il Presidente in
particolare è sempre presente, sono state ormai decine e decine
queste riunioni di molte ore, che vanno fino a tarda sera, e noi
che continuiamo anche noi a lavorare fino a tarda sera, vediamo
quando escono dalle sale dove si riuniscono, posso dare quindi atto
che la Commissione lavora.
Se la Giunta quindi ha ritenuto di determinare e di proporre al
Consiglio questo compenso mensile non si può farne oggetto, così,
di parole, solamente perché ha la lingua in bocca, mi permetta di
dirle, di parole, dicendo magari delle calunnie, o lanciando dei
sassi che magari potrebbero anche riversarsi su di Lei; ad un certo
momento, effettivamente, si tratta di vedere se questi personaggi,
non parlino poi dei cinque membri che hanno poi una semplice
indennità, un compenso, diciamo, di medaglie di presenza, ma il
Presidente, il Vice-Presidente che dovrebbero, come già hanno
fatto, continuare a dedicare gran parte della loro attività per
questa programmazione, hanno il diritto di avere un compenso che
ripaghi dalle loro fatiche; quindi non c'entra tutto il resto, qui
non c'entra la questione quindi di accusare nessuno di fare
un'opera diversa per voler perseguire qualcuno per certi fini;
questi personaggi sono stati nominati dalla Giunta, non
dimentichiamo che la precedente Giunta, e mi ricollego a quanto ha
detto poc'anzi il Consigliere Andrione, che la precedente Giunta
aveva nominato la sua commissione per la programmazione composta...
(si sente gridare Manganoni: ...
non dava 150.000 lire al
mese...)
Non aveva una legge come questa e non aveva gli stessi compiti,
la differenza sta lì, tutta lì, Lei stessa m'insegna che i compiti
di consiglieri sono differenti da quelli di assessori, sono molto
inferiori, questo è pacifico, sarebbe illogico
ubi
maior
minor cessat
anche nel campo, diciamo, della retribuzione,
perché è giusto che chi più lavora, chi più si dedica, riceva di
più. Perciò ripeto, nulla sarebbe stato se in questo comitato già
precedentemente, però ai fini di quella che era la richiesta che è
stata fatta allora dalla minoranza, di poter partecipare, non era
stata ascoltata, anzi, direi che in questo comitato c'è un
miglioramento perché solo tre membri, diciamo così, sono impegnati,
se si può definire politicamente, mentre gli altri tre sono del
tutto indipendenti, sono dei personaggi fuori dal ...
Fosson
(U.V.)
- Io vorrei sgombrare il campo
subito da una questione, perché non vorrei entrare nel merito delle
retribuzioni; l'ha già detto Andrione, noi non vogliamo discutere
sul quantum delle retribuzioni.
Non discutiamo neanche sulla legge, attualmente, perché abbiamo
approvato questa legge; noi abbiamo già fatto delle osservazioni
quando abbiamo approvato questa legge; abbiamo fatto delle
raccomandazioni per quanto concerneva il Comitato tecnico e avevamo
fatto delle proposte diverse, che non sono state da voi accettate
sulla Commissione consultiva; ma adesso la legge è questa e quindi
rimaniamo un momento sulla legge. Allora, siccome un momento fa
l'avvocato Bionaz ci ha letto l'articolo 6, per smorzare quella
osservazione che era stata fatta dal Consigliere Germano e
dall'avvocato Caveri, io devo dire che l'articolo 6 non c'entra
proprio niente per il Presidente e per il Vice-Presidente, perché
l'articolo 6 si riferisce solo agli impiegati che devono essere
utilizzati nell'ufficio della programmazione e se vogliamo leggerlo
insieme lo possiamo vedere. Lei l'ha letto un po' adagio, forse a
noi è sfuggito, ma vedendo la legge: "Per l'espletamento dei
compiti amministrativi connessi con la predisposizione del piano
regionale di sviluppo economico e sociale la Giunta regionale
istituirà e metterà a disposizione del Comitato Tecnico consultivo,
un apposito ufficio regionale per la programmazione, composto da
non più di 10 incaricati, da scegliere tra personale qualificato
nelle discipline economiche, sociali, urbanistiche, statistiche,
tecniche ed amministrative; il personale dell'ufficio regionale per
la programmazione, quando non sia tratto da quello dipendente
dall'Amministrazione regionale, sarà incaricato, in via precaria ed
a tempo determinato senza costituzione di rapporto di pubblico
impiego, per prestazioni di carattere saltuario remunerato
contrattualmente in base a note periodiche di spesa, da liquidare
con deliberazione della Giunta regionale, e poi, quello che segue,
che non ha più importanza per quanto concerne la questione
retribuzione", perché dice "l'ufficio regionale per la
programmazione funziona alle dipendenze dirette del Presidente
della Giunta regionale o di un Assessore suo delegato".
Voi mi potreste contestare che questo articolo 6 non serva
esclusivamente per gli impiegati, ma serva anche per il Comitato,
allora me lo dimostrerete, ma fino a prova contraria, mi sembra che
sia molto chiaro, e questo interessa gli impiegati.
Ora, la questione del Comitato. Ho detto prima, non faccio una
questione di cifra, perché posso anche concordare tranquillamente
sulla cifra, diceva prima l'Ing. Benzo, quando uno lavora va
retribuito, perfettamente d'accordo. Io mi riallaccio
all'osservazione fatta dal Consigliere Andrione, però, il
Consigliere Andrione ha detto che questo comitato è troppo
monocolore, essenzialmente monocolore, forse dire monocolore non è
esatto, bisognerebbe dire "bicolore", non monocolore, e questo noi
lo avevamo fatto come raccomandazione quando è passata la legge,
perché qui, all'articolo 3 si stabiliva che il Comitato era
costituito da un Presidente, da un Vice-Presidente, da cinque
membri, non conoscevamo quali erano questi membri, perché questi
sono stati nominati con decreto successivo e quindi ci eravamo
permessi di fare una raccomandazione che in questo Comitato non
fosse stato né monocolore, né bicolore, ma ci fosse stata un
rappresentanza diversa. Non si è tenuto conto e noi solo oggi
abbiamo l'occasione di riparlare di queste nomine e dobbiamo
effettivamente rilevare che di queste osservazioni non si è tenuto
assolutamente conto e anche se noi non abbiamo niente e non
facciamo una questione personale con le persone che partecipano in
questo comitato però diciamo che, dovendo esaminare tutta la
questione della programmazione, in questo comitato avrebbe dovuto
esserci anche qualche altra parte che avrebbe dovuto essere
rappresentata.
Ad ogni modo, fatta questa parentesi resta probabilmente in
piedi quell'altra osservazione che è stata fatta e che non è per
una questione personale con il Consigliere Lustrissy, ma è per
porre questo quesito perché all'articolo 3 si dice: "al Presidente
e al Vice-Presidente è attribuito un compenso fisso mensile". Ora,
si può chiamarlo stipendio, lo si può chiamare compenso fisso
mensile, però è chiaro che in questo articolo 3 si stabilisce una
continuità, non si parla di indennità, quindi qui si parla di un
compenso fisso mensile. io pongo il quesito a voi perché
effettivamente se qui si parlasse di indennità, probabilmente la
cosa potrebbe essere anche superata, però qui si parla e si fa
riferimento, effettivamente, ed un compenso fisso mensile. Adesso,
chiamiamolo compenso fisso mensile, chiamiamolo stipendio, o cosa,
questo può permettere effettivamente quella interpretazione della
legge sulla ineleggibilità e quindi, d'altra parte su questo noi
non potevamo fare le osservazioni al momento dell'approvazione
della legge, perché al momento dell'approvazione della legge non
sapevamo se volevamo mettere un Presidente o un Vice-Presidente che
fosse Consigliere regionale, anzi, noi pensavamo che si volesse
mettere, probabilmente uno che non fosse Consigliere regionale,
come Presidente della Commissione. Quindi, mi sembra che la
discussione in questo senso vada approfondita, questo non ha nessun
riflesso, tengo a precisarlo ancora una volta, nessun riflesso
personale, non ha una questione demagogica, sulla questione delle
istituzioni, ma è una questione di principio che il Consiglio, su
cui il Consiglio deve meditare un momento prima di prendere delle
decisioni.
Germano (P.C.I.) -
Lascio da parte la questione della
ineleggibilità
perché mi pare sia stata trattata molto bene
dai colleghi, e poi vi sono pareri diversi, vedremo poi cosa
bisognerà fare.
Praticamene, però, noi ci troviamo di fronte a una commissione,
con una composizione politica, non tecnica amministrativa o
rappresentativa, politica, e anche quando Colombo diceva "Io sono
d'accordo che la minoranza sia rappresentata diversamente, però poi
si vedrà nella Commissione consultiva", anche questo non è stato
fatto; nella Commissione consultiva, su 34 membri, l'Union
Valdôtaine ne ha 2, il Partito comunista 1, nominato dalla CGIL, il
PSIUP, zero, siamo 3 su 34 e rappresentiamo la metà o più o meno,
si vedrà, della popolazione. Quindi questa è una composizione
puramente politica.
Sul piano pratico, sul piano pratico se l'avvocato Bionaz ci
avesse detto "Lustrissy lascia il suo lavoro, viene a fare qui
questo", "Milanesio lascia la sua carica di Vice Sindaco e viene
qui, e fa tutta la giornata in questo lavoro", si poteva anche
concepire, criticavamo perché era politica, avremmo voluto che ci
fosse un membro della minoranza, ma la questione si poteva
esaminare, mentre invece questo non si dice, anzi, si sa che sarà
il contrario, e quando parliamo di lavoro, ingegnere Benzo, il
lavoro di una commissione che è politica, non può che essere
politico; ma cosa ha fatto la Commissione finora?
Ci ha dato il parere sulle 2.800.000 di St. Vincent, parere che
copriva la Giunta; ci ha dato il parere sul giardino per bambini a
St. Nicolas, ci ha dato il parere sul bilancio, e quali sono state
queste azioni? Coperture della Giunta. Il piano regionale, che
nelle sue linee era pronto dall'aprile del 1966 non c'è ancora, noi
non l'abbiamo ancora visto; quindi, di funzioni vere e proprie non
ne abbiamo avute, quindi è evidente che quando si presentano e si
fanno le cose in questo modo non si possono che avere quelle
conseguenze, non si può non guardare come termine di paragone al
lavoro che faceva la Commissione prima; il lavoro che ha fatto la
Commissione prima non l'ha fatto prendendo l'imbeccata della
Giunta, l'ha fatto ... È così, Bordon, c'è della gente che adesso
fa parte della maggioranza che puoi chiedere a testimone se è così,
hanno avuto discussioni e discussioni anche con la Giunta, hanno
tenuto delle loro linee, ci sono state delle relazioni di
minoranza, da gente che "travagliava" un po' e il lavoro è stato
fatto così, in modo dialettico, e si è arrivati alla formazione di
un piano, si è arrivati all'elaborazione di tutta una serie di
documenti che sono stati tutti esaminati e corretti dalla
Commissione, anche se erano fatti da tecnici, ecc...
Eppure, c'erano dei professionisti lì, c'era della gente che
lasciava il lavoro, impiegava la mezza giornata, e prendeva le
5.000 lire; c'era una passione politica in questo lavoro, non c'era
il problema della sistemazione, di un orientamento politico del
lavoro. Questa la differenza che non si può non sottolineare.
Manganoni
(P.C.I.) -
Presidente questa volta
...
Montesano (P.S.D.I.)
- No, adesso è lui ...
Manganone
(D.C.) -
Una volta per tutte: è
assolutamente vero che il Consigliere Manganoni voglia fare perdere
del tempo, ciò lo dimostra che mi abbia tirato in ballo anche su
questo punto dell'ordine del giorno; però il Consigliere Manganoni
ha la memoria molto corta, perché io allora non ho ringraziato la
Giunta, per i semafori, ma l'ho ringraziata perché ha riparato una
malefatta di Manganoni, checché lui si proclami, sbaglia, e anche
quando era Assessore sbaglia ne ha fatti, e molti, e qui viene a
strombazzare la sua diligenza e operosa condotta.
Si ricordi Manganoni della famosa discarica, di accessi carrai
lasciati costruire in curva, e di molte altre indicazioni non
troppo corrette date ai sindaci, ma lasciamo perdere Manganoni,
perché noi della palude non siamo dei demagoghi, noi siamo solo
palude, ma Lei ne è un illustre abitante.
Manganoni
(P.C.I.) -
Due punti solamente, io
gliel'ho detto prima, la passata Giunta ha nominato la Commissione,
è vero, Assessore Benzo, che ha lavorato, l'ha detto Germano, che
percepiva l'indennità di medaglie di presenza, 5.000 lire per
seduta, ciò che è normale, ma noi, non davamo 150.000 lire al
Presidente; ecco, la differenza è qui ed è su questo che io voglio
puntare, questo che io voglio fare osservare ed è questo che voi
fingete di non capire e non volete intendere; sul fatto di chi
lavora è pagato, ma allora, quelli di prima, che non percepivano
150.000 lire, non lavoravano? Ora, io non dico che questi non
lavorino, però vi è anche, vi è anche una proporzione nel compenso,
quelli di prima lavoravano a 5.000 lire la seduta; questi qui, no;
oltre quello ci vuole anche 150.000lire al mese al Presidente e al
Vice-Presidente, e i membri? Allora, i membri non lavorano, perché
non glieli date; gli altri componenti la Commissione, ai quali non
date le 150.000 lire, e date solo la medaglia, allora quelli non
lavorano, no? Secondo la sua tesi, dovremmo giungere alle stesse
conclusioni, conclusioni che io non condivido, perché penso che se
lavorano il Presidente e il Vice-Presidente, lavorano anche gli
altri membri; questo, così io la penso, ed in fatto di lavoro,
guardi, Lei ha enunciato un principio molto sbagliato, e Lei dice
che "solo chi lavora è pagato", in Italia avviene esattamente
l'opposto, ma chi lavora i soldi non li vede, o ne vede pochissimi,
e chi non fa niente, i grandi padroni del vapore, che non lavorano,
quelli, maneggiano miliardi; i vari Crespi, i vari Agnelli, i vari
padroni del vapore in Italia, che si possono permettere il lusso di
spendere 8 milioni per fare confezionare il vestito da sera ad una
delle loro tante mantenute, che deve poi servire per un serata,
bene, quelli non lavorano, però li hanno i soldi. Lei prenda gli
operai, prenda i contadini, i quali ruscano tutto il giorno e tutti
i giorni, quelli non si possono permettere questi lussi, quelli va
già bene se riescono a chiudere alla fine del mese, alla pari, per
fare fronte alle necessità indispensabili della famiglia; questo è
il principio che vige in Italia, altro che chi lavora si paga; e,
mi permetta ancora questo, dice "i personaggi", li ha qualificati
Lei di personaggi, i personaggi della Commissione sono fuori della
politica. Ma, insomma, noi ci conosciamo, la Valle d'Aosta ha
100.000 abitanti, noi conosciamo questi nomi, ma, senta, ma con
quale maschera Lei ci viene a dire che questi sono fuori della
politica? Io voglio citarne una sola: Madame Tubère, ora Lei viene
a dirmi che è fuori della politica ... Hai detto che sono fuori
della politica gli altri della Commissione. Ora, io non voglio
entrare nelle competenze specifiche di detta signora nei problemi
che riguardano la programmazione, non voglio esprimere dei pareri
lì sopra, però non mi si venga a dire che non c'entra con la
politica, insomma, questo si chiama proprio, non so, non tenere
conto dell'intelligenza di chi vi ascolta.
Ho detto, non parlo degli altri, parlo solo di quello, e al mio
omonimo, mi devo felicitare. Finalmente ha parlato, e questo noi lo
segneremo sul calendario, perché avviene così di rado che un membro
della palude parli, che veramente ci dobbiamo felicitare quando
questo avviene; però, però, guarda, qui si è parlato di discariche,
di costruzioni non a distanza, ecc ... Io, non so, prego vivamente,
ma vivamente, di citare dei dati e di citare dei fatti, cioè vi
invito a seguire il mio sistema; quando io ho delle accuse da fare,
cito dati, cito nomi, cito fatti, in modo che si sappia a cosa io
alludo, e lo dimostro. Il sistema vostro è quello delle
insinuazioni, ma voi non scendete mai nei particolari, mai nei
dettagli, mai uno volta voi dimostrate, con delle citazioni, con
dei dati, l'esattezza delle vostre asserzioni; e a parte questo
fatto, volevo solamente dire una cosa ancora. Malgrado quelle lodi
decantate alla Giunta, sul campo sportivo di Donnaz e di Châtillon,
anche lì, malgrado che fai parte della maggioranza, anche lì la
Giunta ti ha fregato.
Montesano (P.S.D.I.)
- Io vorrei fare una sommessa
raccomandazione ai Consiglieri: qui, se si comincia a fare botta e
risposta, noi possiamo andare fino a questa sera ... Un attimo,
Consigliere Manganoni, io questa raccomandazione la faccio
indistintamente, prima di tutto di rientrare nell'argomento che ci
interessa, di votare questo numero all'ordine del giorno, questa
deliberazione, perché qui non stiamo facendo delle accuse né a
destra né a sinistra e delle risposte che bisogna dare, bisogna
entrare un pochino in regolamento; anche noi siamo i rappresentanti
del popolo, non interessano affatto queste accuse, potete farle sui
giornali, potete farle nei comizi, ecc... Quindi perciò io mi
rivolgo anche a Lei, Consigliere Manganoni, perché mi chiede la
parola, perché Lei vuole rispondere a Manganone e Manganone
risponderà a Lei e quindi siamo in questo gioco di ping-pong, che
determina un prolungamento dei lavori del Consiglio.
Benzo
(D.C.) -
Io voglio fare due precisazioni;
non entro in merito a questa lunghissima ed inutile polemica: posso
assicurare una cosa, che la Commissione ha operato senza alcuna
imbeccata della Giunta, tanto è vero che come Assessore delegato
sono andato nella seduta di insediamento e poi ho lasciato che la
Commissione facesse, doveva fare, i suoi lavori. Non solo, ma la
Commissione, ed è doveroso dirlo, non solo ha operato, con spirito
di sacrificio, con lunghissime ore di seduta, di più, ha dato alla
Giunta pareri su numerosissimi problemi che sono portati, anche in
questa seduta, all'ordine del giorno, problemi di vitale, di
capitale importanza, dal punto di vista di quella che è la
legislazione regionale.
Per quanto riguarda la seconda precisazione che devo fare, è
questa: la differenza che c'è, e qui è sempre nel nocciolo della
questione, che è sottoposta all'esame del Consiglio, sta in questo:
siamo passati dalla fase di ricerche, potrebbe benissimo darmene
testimonianza il Presidente della Commissione precedente, Geom.
Chamonin da una fase di ricerche, sì, è stata allora seguita, con
passione, con attenzione dai commissari precedenti, ad una fase
operativa. Ci troviamo di fronte ad una fase operativa
dell'operazione; presuppone quindi che il lavoro, non solo dei
membri stessi, a cui devo dare doveroso riconoscimento, ripeto, di
quello che svolgono, e ai quali forse, anzi, senza il forse, non è
sufficientemente dovuto quello che loro meritano, in base alla
legge, ma per quanto concerne i compiti del Presidente e del
Vice-Presidente, se essi continueranno ad espletarli come è
doveroso essi compiano, son molto diversificati anche da quei
membri, dai quei cinque membri, componenti il Comitato. Perché?
Perché un certo momento non abbiamo ancora un ufficio regionale per
la programmazione così formato, che può essere allargato, a
proposito di quello che diceva prima, il Consigliere Andrione, di
esperti, nel campo economico, perché siamo anche ad essere in un
momento in cui ci dobbiamo preoccupare di questa situazione; però
questi stessi, questo Presidente deve, quando ha finito la seduta,
provvedere, unitamente alla Segreteria, alla stesura, alla
correzione, alla trasmissione di questi testi documenti, di queste
lettere, questi contatti, con la SORIS che vengono continuati,
indubbiamente, perché necessita avere questa, questo complesso di
studi, che per alcuni pareri, per alcune delucidazioni che
necessitano, in ordine proprio al piano di sintesi che è stato
quasi tutto revisionato e che verrà portato, come dobbiamo portare,
sia all'esame del Consiglio, che trasmesso ai competenti Ministeri;
sappiamo che solo ieri a Torino, dopo tre anni, dopo tre anni
completi di studio, hanno finalmente varato il piano regionale
della programmazione piemontese, che verrà trasmesso a Roma. La
stessa cosa si farà qui. Io ripeto, è doveroso significare questo:
il lavoro è stato compiuto e verrà compiuto, e ritengo pertanto che
sia giusto che la Giunta regionale sottoponga all'esame del
Consiglio una remunerazione di questo genere, al Presidente e al
Vice-Presidente.
Manganone
(D.C.)
- Brevissimo, i dati precisi
Consigliere Manganoni Lei può trovarli nella delibera del Consiglio
comunale di Pont, che io ho fatto mettere a verbale; comunque la
discarica è quella della strada di Gressoney, alla progressiva
1.200; il passaggio carraio che io avevo chiesto e che a me era
stato negato, potevo aprire solo un passaggio pedonale di 0,80, è
stato autorizzato da Lei, a m. 7, in piena curva, alla progressiva
180 circa, sulla strada di Gressoney.
Per quanto riguarda le costruzioni, preciso che si tratta di
quella casa che è in Piazza a Pont Saint Martin, all'angolo della
piazza, per la strada di Perloz. Mi pare di essere stato abbastanza
preciso.
Manganoni
(P.C.I.)
- Presidente, abbia pazienza
... Breve, breve ... Volevo solamente dire questo al Consigliere
... che è di Pont St. Martin, ma non sa cosa avviene a Pont Saint
Martin, perché questa autorizzazione è stata concessa dopo che il
Comune di Pont Saint Martin ha elaborato ed approvato un piano di
fabbricazione che è stato a sua volta approvato dalla Giunta
regionale, perché prima ho detto, il Sindaco, in base alle leggi
attuali, Lei non può fare queste concessioni, non possiamo farle
neanche noi; se Lei elabora un piano di fabbricazione, approvato
dal Comune, elaborato da un tecnico, approvato dal Comune, ed
approvato dalla Giunta regionale, noi possiamo rivedere le
distanze; ciò che diligentemente ha fatto l'amministrazione di Pont
Saint Martin, e in base a questo piano di fabbricazione noi
abbiamo, ci siamo attenuti al piano di fabbricazione e pertanto
eravamo pienamente nella legalità, questo tanto per rispondere
...
Montesano (P.S.D.I.)
- Che cosa c'entrano tutti questi
oggetti in quello che noi dobbiamo discutere ... Va bene, ma
rendetevi conto, signori Consiglieri, che qui dobbiamo andare
avanti nei lavori. Quindi queste cose qui ve le potete fare con una
mozione, le potete fare in altre situazioni e non venire qui ad
intralciare i lavori del Consiglio, cominciando da Lei Manganone e
dagli altri, su quello che è l'oggetto nostro, che si tratta di
dire: noi dobbiamo dare questo compenso, o no? Questo è il punto
della ...
Bionaz (D.C.)
- Io volevo soltanto dire, je voulais dire
à Monsieur Andrione ...
Germano (P.C.I.)
- Io solo tre minuti, solo perché mi
prende per i capelli Benzo, mi tira in discussione, non parlo io
del passo carraio, parlo di questa Commissione. Cosa ha fatto,
cos'è arrivato in Consiglio, dice lavoro, laborioso, tutto quello
che vuole; in questo Consiglio è arrivato il parere sullo studio
della SORIS, parere positivo di uno studio che fa ridere i polli,
senza progetti, senza studi, senza analisi, niente, che riproduce
quello che era il contratto fatto tre, quattro anni prima, parere
positivo; seconda questione, ci ha dato il parere positivo come
programmazione sul giardino dei ragazzi a St. Nicolas, ma dico,
anche questo è proprio serio; terza questione che è intervenuta:
intervento sul bilancio, dove si dice che le spese produttive sono
andate molto in su e ci mette dentro le partite di giro, per
modificare il risultato. Ma dico, sul piano veramente serio,
abbiamo avuto un contributo finora? Io mi auguro che ci sarà
domani, grandioso, che riempia tutta questa sala del Consiglio,
però per adesso proprio c'è stato un puntello alla Giunta e
basta.
(si sente in lontananza l'assessore Benzo)
Ma allora è quello che dico io ... però discuteva sui problemi
con la Giunta, era anche di parere discorde, questa è la
questione.
Bionaz
(D.C.)
- À Monsieur Andrione je voudrais
dire que j'apprécie votre ton apaisant, n'est-ce pas, et la
proposition que vous faites, ce n'est pas qu'on ne puisse pas
l'accueillir, n'est-ce pas, mais naturellement, nous ne devons pas
en décider aujourd'hui...; justement, n'est-ce pas, je crois que la
même chose a dit Fosson, et mon Dieu, Monsieur Fosson, vous avez
parlé, vous avez dit que l'article 6 ne parlait pas du Président,
du Vice-Président, c'est exact, vous aviez fait le cas de Brun,
alors, là je vous répondais si ce n'est pas vous, enfin c'est
quelqu'un, le personnel, n'est-ce pas; le cas de Brun rentre dans
l'article, n'est-ce pas, il tombe dans le personnel, il est
rétribué avec ces précises conditions, c'est seulement cela que je
voulais dire.
E Manganoni, insomma, non è il caso di stare qui a pensare che
Manganoni, quando vede un'occasione per, non so io, per fare un
piccolo comizio, quando vede un po' di gente in tribuna,
naturalmente, lui non resiste a questa tentazione: guardi, Lei non
ne avrà certamente convinto neanche uno ... Caso mai ha convinto la
gente di dare un giudizio sui consiglieri, su quanto tempo si perde
per delle discussioni inutili, assolutamente inutili perché tutto
quello che Lei dice, attaccando la D.C. ecc... A parte il fatto che
poi la Democrazia Cristiana, stia tranquillo, che è destinato a
dargli ancora tanti di quei fastidi e di quelle delusioni, a parte
questo, non si potrebbe anche non perdere tutto questo tempo,
scusatemi tanto ... Ma diamine, se noi, se nel comitato ... si
mettevano cinque comunisti, era tutto fatto e tutto andava bene, e
benissimo ... Naturalmente, e poi dicono che non facciamo niente,
ma, io non mi stupisco che dicano questo, è il meno che possono
dire, ma anche della Giunta dicono che non fa niente, eppure,
insomma, ma quando io penso che facciamo 12, 15 ore al giorno di
ufficio, io penso, insomma, proprio niente, no, e i risultati, sia
dei bilanci, sia dell'attività che abbiamo svolta sono lì per dirlo
e per dimostrarlo, non a voi, perché voi, anche se siete convinti
non darete mai questo riconoscimento, ma alla popolazione, ben
presto sarà chiamata ed esprimere un giudizio, e noi ci adegueremo
a questo giudizio, e questo giudizio lo aspettiamo, senza paura, e
sicuramente con molta fiducia. Guardi, voi dite, non è il compenso
- scusi Manganoni - stia bravo, insomma, là, vuole sempre parlare,
il compenso per il Presidente è una cosa molto modesta; se soltanto
dedicassero un'ora al giorno, una seduta, sarebbe lì, anche con la
semplice medaglia si raggiungerebbe quello che si raggiunge ... E
va bene, no, perché è previsto dalla legge ...
(voce)
...Ma
che abbiamo fatto noi, non voi, l'abbiamo fatta tutti insieme
questa legge, diammine, ora, non mi sembra che sia il caso di
insistere di più per quanto riguarda la questione della
incompatibilità, non è assolutamente possibile ravvisarla, perché
si parla, la legge è precisa, si parla di stipendi e di salari,
cioè che predispone un rapporto di indipendenza, cosa che qui
assolutamente non c'è ...
Bionaz
(D.C.) -
Je voulais dire à Monsieur Bionaz
que mon ton n'était pas apaisant, c'était simplement une invitation
à réfléchir.
Artaz
Dotto (P.C.I.)
- Io voglio chiedere una
spiegazione, qui vedo sull'articolo n. 3 che dice "il Vice
Presidente sostituisce il Presidente in caso di assenza e di
impedimento"; allora non vedo proprio il perché si deve dargli una
paga che lui, non so, come la chiama, un giro di parole, stipendio,
assegno, di 100.000 lire, dovrebbe prendere quelle indennità,
quando sostituisce il Presidente, quando ha delle funzioni, almeno;
io non ho mai visto una cosa simile che sia pagato un Presidente e
un Vice-Presidente, quando un Vice-Presidente sostituisce il
Presidente; poi, io ho partecipato, non so, all'amministrazione di
comuni, dove il Vice-Presidente, naturalmente, sostituisce il
Presidente; mai nessuno ha pensato di dargli una indennità fissa
mensile; qui, indennità al Vice-Presidente, chiedo perché questa
novità, se si voglia fare passare dei soldi, fa pensare questo,
almeno, dei soldi dell'amministrazione, dei soldi di tutti, in
mano, nelle tasche, così, con giro di parole, come ha detto
Manganoni, passare dietro i sassi e andare nelle tasche dei
socialisti i quali trovano questo il modo di fare il socialismo; si
vede, ma porca miseria ... Io chiedo, non hanno niente da dire quei
socialisti su questo ...
Montesano (P.S.D.I.) -
... C'è Colombo prima ... io ho
detto, è una catena ... Non hanno sentito, almeno ...
(voci in
lontananza)
... L'attacco politico è inutile farlo in questo
... Il Consiglio, vi dico la verità, non ci fa nessuna bella figura
in questo...
(voce di Artaz Dotto in lontananza) ...
momento,
momento, se vogliamo fare una discussione politica, è un'altra ...
Però il Consiglio è richiamato da me e l'ho richiamato parecchie
volte a deliberare su questo punto ...
Colombo (P.S.I.) -
Io non voglio fare una polemica,
naturalmente, con quelli che sono gli interventi che si sono
succeduti su questo problema; voglio soltanto dire al Consigliere
Artaz che qui il compenso al Vice Presidente si dà perché
naturalmente, quando abbiamo presentato questa legge, tutti, il
Consiglio l'ha approvata e l'avete approvata anche voi, o
perlomeno, ecco, se avete votato contro, va bene, avete votato
contro, ma la maggioranza ha ritenuto che naturalmente fosse il
Presidente e il Vice-Presidente... Ce la pigliamo tutta la
responsabilità di questo, però parliamoci chiaro, adesso, si sta
sollevando il problema del Vice-Presidente, perché? Perché a
Vice-Presidente è stato designato un socialista; ora,
consentitemelo, insomma quando ...
(rumori in aula)
...Senta
... Da questo lato dico, sono tranquillo, Consigliere Pedrini, stia
tranquillo che noi, non è che ce la prendiamo, stia tranquillo
Consigliere; il problema, naturalmente, dico, si solleva perché qui
così si vede alla Vice-Presidenza un socialista. Io voglio dire che
queste cose qua, insomma, se vogliamo andare a guardare al passato,
sono sempre state fatte...
(voci)
... insomma, quando noi
abbiamo fatto le commissioni nel passato, abbiamo...
(voci...rumori) ...
Ma vengo anche lì, Casetta, se mi
consenti di dirlo, vengo anche lì, quando si parla appunto delle
150.000 lire, se vogliamo essere onesti, qui così, se
effettivamente questa gente, fa quello che deve fare, e per la
verità fino adesso non è che abbiamo avuto modo di poter fare tutto
quello che dovevamo fare, parliamo chiaro, insomma, la Commissione
è stata istituita da poco tempo, e naturalmente non è che abbia
potuto rendere tutto quello che doveva rendere, però io ritengo e
sono convinto che i compiti di questa commissione sono fondamentali
per quella che è la futura attività del Consiglio regionale, quindi
col presupposto che questa gente debba fare tutto quello che deve
fare, io ritengo che quello che oggi viene richiesto di stabilire
come compenso al Presidente e al Vice-Presidente, non ci sia nulla
di straordinario, perché, impegnati come dovranno essere impegnati,
la loro attività, guardate che sotto questo aspetto non è
certamente ben retribuito.
Ora, aggiungerò una cosa, perché naturalmente si è fatto il
problema dei soldi della Regione e via dicendo, non dimentichiamo
che in questa Commissione ci sono anche dei professionisti...
(voci e rumori)
Ma voi fate il discorso dei 12 milioni,
guardate che nei 12 milioni ci sono dentro anche le medaglie di
presenza che noi diamo ai professionisti, e voi sapete, voi sapete
cosa significa per un professionista perdere delle giornate in
queste commissioni, con 5.000 lire al giorno; quindi dico, non
facciamo di questo problema un problema di carattere scandalistico,
non è che stiamo buttando via i soldi qui così, parliamoci chiaro!
Qui, se la Commissione vuole lavorare, naturalmente ha lavoro fino
sopra i capelli ed è un lavoro fondamentale per l'Amministrazione
regionale e non stiamo assolutamente buttando via dei soldi perché
le retribuzioni che chiediamo per il Presidente, per il
Vice-Presidente, secondo me, non sono assolutamente adeguate a
quella che è la rispondenza del lavoro che noi gli richiediamo,
soprattutto non sono adeguate, la medaglia presenza, per i membri
del comitato consultivo, che, nelle 5.000 lire non trova
assolutamente rispondenza la loro prestazione.
Pedrini
(P.L.I.) -
Io non voglio entrare in merito
a questo, mi sia concesso soltanto una giusta precisazione, e il
Presidente mi ha richiamato all'ordine perché avevo interrotto; io
sono sempre stato un indisciplinato in questo Consiglio, già al
tempo del Presidente Marcoz, al quale devo dare atto che,
nonostante la mia indisciplina, mi tollerava, tollerava i miei
scatti e tollerava un po' questo sangue caldo che ho nelle vene, e
quindi ringrazio anche il Presidente Montesano se vorrà fare
qualche volta altrettanto. Mi sia concesso di dire solo una cosa
sull'argomento che ha sollevato l'Assessore Colombo che, io
capisco, i socialisti sono stati per tanti anni fuori dalla stanza
dei bottoni; oggi ci sono entrati, non soltanto in Valle d'Aosta ma
in campo nazionale a vele spiegate e si sono buttati,
letteralmente, questa è la verità sacrosanta, su tutti i posti di
sottogoverno, sotto tutti i profili, questo nessuno lo può negare
perché lo leggiamo continuamente su tutti i giornali. Non è un
attacco al Partito socialista ma una precisazione ben chiara,
perché noi possiamo dire che da quando c'è il Governo di centro
sinistra, sia pure, come dice la minoranza, e anche noi facciamo
parte di tale minoranza, ma la minoranza union comunista, non un
liberale è entrato nei cento e più posti dati da questo Consiglio
regionale ai dipendenti che sono entrati di straforo; questa è la
realtà che ad un dato punto bisogna dire perché la si tira fuori
con le pinze, anche se uno non vuole, questa è la verità. Ed
allora, giunti a questo punto, di avere almeno un minimo di
educazione politica e di fare le cose con una certa eleganza, con
un certo stile, non veramente cercare di sfondare sotto tutti i
profili, come si sta facendo in questo ultimo periodo; è una cosa
vergognosa e non mi si dica non si è fatto niente perché abbiamo
anche noi le prove come le ha Manganone o Manganoni che sia;
insomma, in tutte le cose una certa tolleranza, in tutte le cose
una certa ... Non ultima, mi si dice che il Consigliere Vallino sia
stato nominato, ha dato le dimissioni da Presidente della caccia;
non so se è vero o no, ma penso di sì; c'è già il nome del
socialista da sostituire Vallino; per Dio, non è ancora morto,
lasciatelo vivere un attimo, non ha finito ancora di fare la sua
firma; ma insomma, questo è veramente, questo è veramente passare
la misura, questo, c'è anche il nome, è veramente passare la misura
signori miei...
(voci in lontananza) ...
Insomma, in tutte le
cose ci vuole un certo metodo, ed allora, tirati per i denti,
diciamo le cose come stanno, e non soltanto per il Comitato caccia
o pesca, o vattelapesca, ma così in tante, tante e tante altre
cose, e non mi si tiri maggiormente.
Ed allora? Ed allora, evidentemente, vi è da trarre una
conclusione, una conclusione che si riassume in due parole: i
liberali, anche in questa Commissione, in questo Comitato Tecnico
Consultivo, non hanno nessuno dei loro a far parte.
Bionaz (D.C.) -
Io devo fare una constatazione,
consentitemela, che siamo già entrati, praticamente, in campagna
elettorale, e va bene, vuole dire che questa è una realtà alla
quale ci dobbiamo rassegnare, e prendiamone atto e basta.
Volevo soltanto rispondere al Consigliere Artaz: guardi che
quando si parla "lo sostituisce in caso di assenza", si parla di
"funzioni di Presidente", non è il fatto, non è esatto quello che
Lei dice, ma lui dovrebbe essere pagato soltanto, prendere la paga,
come ha detto Lei, solo quando c'è il Presidente. No, scusi, Lei
dice "io non l'ho mai visto", ma tante cose Lei non avrà mai visto,
e qui si parla di funzioni ed è logico che il Vice-Presidente
sostituisce il Presidente in tutte le sue funzioni, e lo
sostituisce in caso di assenza e di impedimento. Del resto lavora a
fianco del Presidente come uno qualsiasi dei membri, e anziché
prendere le medaglie di presenza, prenderà questo emolumento,
questa indennità, diciamo indennità, perché non è né stipendio, né
salario, cioè mi sembra che ho risposto alla sua domanda ed ai suoi
dubbi; per il resto penso che abbiamo già dimostrato quello che Lei
chiama la paga è una cosa, insomma, molto modesta, che, a parte
altre considerazioni di natura politica, perché è stato detto che
qui siamo essenzialmente in funzione politica, io vorrei solo
richiamare il Consiglio per dire che qui dobbiamo pensare anche un
po' alle funzioni amministrative, non soltanto alle funzioni
politiche, ma questo mi pare che in questo clima, in questo
ambiente, e di questi tempi i Consiglieri molte volte se ne
dimenticano.
Montesano (P.S.D.I.)
- Allora, chiudiamo la discussione e
si passa alla votazione di questa delibera che è stata... Avanti,
Consigliere Barone.
Barone (P.C.I.) -
Chiedo a nome di cinque Consiglieri la
votazione segreta ...
Montesano (P.S.D.I.) -
Non c'è bisogno di richiesta
perché la votazione è segreta.
Volevo pregare la Segreteria di leggere il testo della delibera
che è stata formulata, che coordina un pochino le richieste del
Presidente della Giunta.
"Delibera
1) di determinare nelle seguenti misure i compensi fissi
mensili da corrispondere ai sensi dell'articolo 3 della legge
regionale 10.4.1967 n. 10, al Presidente e al Vice-Presidente del
Comitato Tecnico consultivo per la programmazione, previsto
nell'articolo 2 della sopracitata legge:
a) mensili £. 150.000 da corrispondere al Presidente del
Comitato Tecnico consultivo
b) mensili nette £. 100.000 da corrispondere al
Vice-Presidente del Comitato tecnico consultivo
2) di delegare alla Giunta l'adozione dei successivi
provvedimenti deliberativi di esecuzione della presente
deliberazione per la liquidazione dei compensi di cui al precedente
n. 1 a decorrere dalla data di costituzione del Comitato Tecnico
consultivo di cui si tratta, nonché per l'approvazione e la
liquidazione delle relative spese da imputare al capitolo 6 della
parte spesa del bilancio preventivo della Regione per l'anno
finanziario 1967, e al corrispondente capitolo di spesa dei bilanci
preventivi della Regione per i successivi anni finanziari".
Montesano (P.S.D.I.) -
Allora, si passa alla votazione a
scrutinio segreto, pallina bianca accoglie... Quella legge lì...
c'è la delibera che io ho fatto leggere; quindi la delibera va
votata, pallina bianca significa approvazione della delibera;
pallina nera, respinge la delibera.
Manganoni
(P.C.I.) -
La decorrenza?
Montesano (P.S.D.I.) -
La decorrenza deve essere... già
scritto...
Bionaz (D.C.) -
È chiaro, è chiaro, dalla data che ha
cominciato a funzionare...
Manganoni
(P.C.I.) -
E quando è questa data?
Siggia
(P.C.I.) -
A decorrere dalla data di
costituzione del Comitato Consultivo di cui si tratta.
Manganoni
(P.C.I.) -
Bene, io ne so esattamente
quanto prima. Qual è quella data, chiedo io. Voi mi dite la data di
costituzione, ma quando è questa data...
Montesano (P.S.D.I.) -
Risultati della votazione:
presenti n. 33, votanti n. 33, maggioranza n. 17, favorevoli n. 19,
contrari n. 14, il Consiglio approva.
Si passa al n. 9 dell'ordine del giorno.
