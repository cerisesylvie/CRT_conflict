Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 109 del 29 settembre 1993 - Resoconto
OGGETTO N. 109/X - Presenza in Châtillon di due punti vendita di
prodotti lattiero-caseari da parte delle società cooperative
(Interpellanza).
Interpellanza - Premesso che la Giunta della Regione Autonoma
della Valle d'Aosta con delibera n. 6974 del 20 agosto 1993
approvava il contributo di Lire 93.240.000 da concedere alla
Cooperativa Valle del Marmore con sede in Valtournenche per
l'acquisto di un immobile sito in Châtillon da destinare a punto
vendita dei prodotti lattiero?caseari ed autorizzava, altresì, la
succitata co­operativa a contrarre un mutuo con tasso agevolato per
un im­porto massimo di Lire 30milioni;
Rilevato che a Châtillon, via della Rimembranza n. 10,
nell'ambito di una struttura di proprietà regionale, esercita, da
anni, la stessa attività di produzione e di punto vendita la
Coo­perativa Latte Châtillon a.r.l. (che raggruppa soci di Antey,
Châtillon, Pontey, St. Vincent e la Magdeleine) che pone in
ven­dita latte, formaggi, burro e derivati dai latticini;
Preso atto che le due cooperative succitate operano in
Châtillon con sedi di vendita che distano 150 mt. l'una dall'altra
e che la Cooperativa del Marmore a.r.l. con sede in Valtournenche
di­spone ed opera già con punti vendita in Valtournenche (sede pure
di produzione) ed in Antey St. André;
Considerato che la nascita di due punti vendita nell'ambito
del Co-mune di Châtillon comporta il radicarsi di una attività
con­cor-renziale fra le succitate cooperative in sede di
commercializ­zazione dei loro prodotti in un momento di crisi
generale e di settore;
il sottoscritto Consigliere regionale
interpella
l'Assessore competente per sapere:
a) quale significato abbia l'essere presente, come R.A.V.A:,
con una struttura propria di vendita in Châtillon, concessa nella
disponibilità della Cooperativa Latte Châtillon a.r.l. Ia cui
at­tività commerciale viene messa ora in concorrenza con l'attività
commerciale della Cooperativa del Marmore a.r.l., allorquando
sussiste un indirizzo regionale tendente ad incentivare e
finan­ziare l'istituzione di cooperative sul territorio così da
garantire la loro presenza con punti vendita;
b) quale significato abbia il finanziare come Regione
l'acquisto di strutture immobiliari costituenti nuovi punti vendita
che vanno ad operare in comuni in cui risultino già presenti altri
punti vendita della stessa specie e natura;
c) se tale scelta amministrativa non rischi di creare la
prolifera­zione di punti vendita sul territorio (con spreco di
denaro pub­blico) i cui costi sarebbero, come nel nostro caso, in
gran parte posti a carico della pubblica amministrazione così da
favorire una "guerra commerciale" fra cooperative per permettere
l'inte­grale vendita dei propri prodotti in sedi diverse da quelle
opera­tive di produzione allorquando ci si trovi in presenza di una
altra cooperativa già operativa in loco;
d) se esiste nella presente pratica l'impegno scritto da
parte della cooperativa del Marmore a.r.l., preliminare al
deliberato, diretto a non distogliere l'immobile, gli impianti e le
attrezzatu­re dall'uso cui sono destinati per un periodo di almeno
venti anni decorrenti dal collaudo delle opere e se non appare una
forzatura interpretativa, autorizzare, altresì, un mutuo a tasso
agevolato per l'acquisto di un immobile allorché la norma lo
ammetta esclusivamente per l'esecuzione di opere di migliora­mento
fondiario.
F.to: Dujany.
Presidente -
Ha chiesto la parola il Consigliere
Dujany.
Dujany (PVA) -
L'interpellanza prende spunto dalla
delibera di giunta n. 6974 del 20 agosto '93, che prevede un
contributo di 93.240.000 lire da concedere alla cooperativa Valle
del Marmore, per l'acquisto di un immobile sito in Châtillon da
destinare a punto vendita dei prodotti lattiero-caseari della
cooperativa stessa. Oltre a questo, autorizza la contrazione di
mutuo per un importo mas­simo di lire 30 milioni.
L'interpellanza parte dal fatto che questa cooperativa ha sede
di produzione in quel di Valtournenche, agisce già sul territorio
con una sede di vendita in Valtournenche e con una sede di­staccata
in Antey, e verrebbe in questo modo, tramite questo finanziamento
della giunta regionale, ad avere una propria se­de operativa in
Châtillon, là dove già opera una cooperativa (la cooperativa di
latte di Châtillon), fra l'altro nell'ambito di una struttura di
proprietà regionale, che è stata concessa alla coo­perativa stessa,
sia per la produzione che quale punto vendita dei propri
prodotti.
Questo è il fatto, quindi ci si chiedeva che senso aveva per la
pubblica amministrazione andare a finanziare un'iniziativa
nell'ambito di un comune là dove risulta già operativa una
coo­perativa, che vende gli stessi prodotti, in un momento di crisi
generale e di settore. In particolare l'interpellanza, rivolta
all'Assessore all'agricoltura, chiedeva che senso aveva porre in
concorrenza queste due cooperative in un momento di difficoltà
anche finanziaria e di vendita delle stesse, e quale significato
aveva per la regione, finanziare l'acquisto di strutture
immobi­liari costituenti nuovo punto vendita, là dove erano già
presenti altri punti vendita della stessa natura e specie.
Questo è il problema di facciata, che potrebbe anche essere
pre­so come un problema di campanile.
In realtà dietro abbiamo un problema ben più importante, che non
appare dalla delibera, che è una forte tensione che si respi­ra fra
operatori di cooperative e di caseifici in questo momento, di cui
si sta già interessando la magistratura e di cui anche gli organi
di informazione hanno parlato. Mi chiedo se in questo contesto di
sfondo molto più importante non sia compito dell'amministrazione
regionale di sedare queste tensioni anche tribali, cercando di
ricomporre un
modus vivendi
accettabile fra operatori
economici di settore.
Presidente -
Ha chiesto la parola l'Assessore
all'agricoltura, forestazione e risorse naturali, Vallet.
Vallet (UV) -
Partendo dalle ultime considerazioni
che ha fatto il consigliere Dujany, mi sento di poter dire che
sicuramente non è oggi e non è questo il momento per intavolare una
discussione sulle linee programmatiche di politica agricola, è
evidente che però in quest'ottica è necessario porsi al di sopra di
quelle che possono essere le logiche di cortile, e comunque è
necessario sgomberare il campo da personalismi.
Ammettendo a finanziamento la domanda presentata dalla
co­operativa del Marmore, la Giunta ha valutato che in un comu­ne
come quello di Châtillon preoccuparsi della presenza di due punti
vendita di prodotti lattiero-caseari potrebbe avere un senso, se le
due iniziative mirassero alla stessa clientela. Così non appare, in
quanto è evidente che il nuovo punto vendita mira ad una clientela
diversa, che è una clientela sicuramente di passaggio, una
clientela diciamo turistica.
In tema di concorrenza credo anche che una libera e seria
con­correnza andrà a tutelare anche i diritti dei consumatori.
Le valutazioni commerciali che sono state fatte dalle
cooperati­ve del Marmore e di Châtillon, quando è stato loro
offerto l'ac­quisto di questi locali, sono state evidentemente
diverse. Credo che la cooperativa del Marmore abbia ragionato in
una logica corretta, commerciale, intesa a incrementare la propria
capaci­tà di penetrazione sul mercato andando alla ricerca di nuovi
potenziali utenti, mirando ad incrementare le vendite dei pro­dotti
agricoli valdostani, che forzatamente non produce lei, ma che può
commercializzare.
Credo quindi che il significato di finanziare parzialmente come
regione l'acquisto di strutture immobiliari da destinare a punti
vendita rientri in questa logica.
Voglio ricordare che, a dimostrazione della validità economica
dell'operazione, la regione ha erogato un contributo che ha ammesso
una spesa ben inferiore al costo sopportato dalla coo­perativa per
l'acquisto, documentato evidentemente dall'atto notarile. Questa
scelta non è sicuramente intesa a far prolife­rare punti vendita,
ma rientra in un ragionamento di tipo commerciale, che abbiamo
giudicato corretto, fatto dalla coope­rativa del Marmore.
La cooperativa si è impegnata nella domanda, come previsto dalla
legge, a non distogliere l'oggetto del finanziamento per un periodo
di venti anni. Voglio segnalare anche che il finanzia­mento di cui
parliamo rientra nelle provvidenze previste dall'articolo 17, comma
1, punto 2, della legge 30 e successive modificazioni, pertanto può
beneficiare del contributo a fondo perso del 70 percento e del
contributo integrativo in conto inte­ressi, così come previsto
dall'articolo 19.
Voglio ancora fare due considerazioni di carattere generale, che
credo possano servire a motivare meglio il perché
dell'accogli­mento da parte della giunta di questa richiesta di
finanziamen­to. Siamo consci che il settore lattiero-caseario dovrà
subire una profonda trasformazione e razionalizzazione, gli
indirizzi sono già stati definiti nelle linee programmatiche
approvate dalla Giunta regionale precedente nel mese di marzo di
quest'anno, dove tra le problematiche affrontate viene conside­rato
indispensabile che ad ogni imprenditore agricolo, sia esso privato,
cooperativistico o altro, sia attribuito e consolidato uno
specifico ruolo professionale; ciò al fine di affermare il
principio che dalla produzione alla vendita tutti gli operatori del
settore siano cointeressati e responsabilizzati. Inoltre, le linee
di di­stribuzione e vendita dei prodotti, punto debole dell'intero
set­tore agricolo, dovranno essere razionalizzate. Il tutto dovrà
servire a diminuire percentualmente il costo gestionale in
rap­porto alla quantità di prodotto venduto, aumentando quindi la
capacità distributiva e di penetrazione sul mercato, anche
at­traverso l'offerta di una più ampia e diversificata gamma di
prodotti.
Credo quindi che in questa logica un punto in più nel comune di
Châtillon non potrà che andare nella direzione individuata,
apportando benefici a tutti gli operatori agricoli presenti nel
settore produttivo lattiero-caseario.
Proprio prendendo atto delle forti tensioni che esistono nel
settore in questo momento, credo di poter dire che i risultati
economici previsti da questa riorganizzazione si dovranno
rag­giungere quanto prima, e sicuramente i tempi di questa
rior­ganizzazione e i tempi di raccolta di questi frutti potranno
ab­breviarsi se politicamente si riuscirà a lavorare anche sul
piano umano, cercando di uscire da quelle logiche che prima
definivo forse campanilistiche, forse limitate, o dalle logiche dei
facili personalismi.
Presidente -
Ha chiesto la parola il Consigliere
Dujany.
Dujany (PVA) -
Ringrazio l'Assessore per i
chiarimenti apportati. Riconosco che il finanziamento in questione
rientra pienamente nella legge regionale 30/84. Mi fa piacere che
l'Assessore riconosca pure una esigenza generale di superamento
dell'attuale situazione di tensione che sussiste fra gli operatori
del settore.
Ho presentato questa interpellanza, perché ritenevo che questo
tipo di scelta amministrativa potesse contribuire a creare
un'ulteriore tensione; infatti non mi stupirebbe che qualche al­tra
cooperativa per ritorsione richiedesse l'istituzione di nuove sedi,
magari là dove operano concorrenzialmente altre coope­rative
cosiddette "non amiche". Quindi l'attenzione era portata proprio
sul fatto di fare in modo che l'amministrazione regiona­le, in un
momento come questo, tendesse sempre più a far se­lezionare la
spesa pubblica, al di là del fatto che una legge permette un certo
intervento, e che dall'altra parte ci fosse la preoccupazione di
ricercare di ricomporre quel tessuto sociale indispensabile per la
Valle d'Aosta e per la nostra stessa eco­nomia.
