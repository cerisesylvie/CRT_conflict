Classificazione
ASSISTENZA SOCIALE
ENTI LOCALI


Resoconto integrale del dibattito dell'aula
Oggetto del Consiglio n. 440 del 12 gennaio 1994 - Resoconto
OGGETTO N. 440/X - Concessione di contributi alle comunità
montane ed al Comune di Aosta per l'organizzazione di soggiorni
cli­matici marini per persone anziane ed invalide, durante l'anno
1994.
Deliberazione - Il Consiglio
Vista la legge regionale 15 dicembre 1982, n. 93 recante "Testo
unico delle norme regionali in materia di promozione di servizi a
favore delle persone anziane ed inabili";
Richiamata la legge regionale 26 maggio 1993 n. 46 recante norme
in materia di finanza degli enti locali della Regione ed in
particolare l'articolo 31;
Vista la richiesta in data 9 dicembre 1993 del Presidente
dell'Associazione dei Presidenti delle comunità montane della Valle
d'Aosta relativa alla concessione di un contributo per
or­ganizzazione di soggiorni marini invernali per anziani;
Considerato che, in relazione all'entrata in vigore della legge
sopracitata, gli enti gestori dei servizi in questione non hanno
potuto rispettare il termine previsto dall'articolo 15 della legge
regionale 93/82 per la presentazione delle domande relative alla
concessione di contributi per soggiorni climatici marini;
Vista la richiesta del Comune di Aosta in data 20 luglio 1993
relativa alla concessione di un contributo per l'organizzazione dei
soggiorni lacustri e marini invernali per anziani;
Ritenuto di promuovere l'organizzazione di tali soggiorni per
persone anziane ed inabili, per l'anno 1994, mediante la
con­cessione di contributi finanziari agli enti suddetti;
Visto il parere favorevole rilasciato dal Dirigente del Servizio
Affari generali, Assistenza e Servizi Sociali dell'Assessorato alla
Sanità ed Assistenza Sociale, ai sensi del combinato di­sposto
dell'articolo 72 della legge regionale n. 3/1956 e succes­sive
modificazioni e dell'articolo 21 della legge regionale n. 18/1980 e
successive modificazioni, in ordine alla legittimità della presente
deliberazione;
Richiamate le leggi regionali 15 dicembre 1982, n. 93 e 26
maggio 1993, n. 46;
Delibera
1) di approvare la concessione alle Comunità montane ed al
Comune di Aosta delle somme sottoelencate, a titolo di contri­buto
nelle spese per l'organizzazione di soggiorni climatici ma­rini per
anziani ed invalidi, durante l'anno 1994:
Comune di AOSTA
Lire 114.678.000
Comunità montana "MONT-BLANC - VALDIGNE"
Lire 20.892.000
Comunità montana "GRAND-PARADIS"
Lire 26.982.000
Comunità montana "GRAND-COMBIN"
Lire 14.083.000
Comunità montana "MONT-EMILIUS"
Lire 51.320.000
Comunità montana "MONTE CERVINO"
Lire 48.915.000
Comunità montana "EVANCON"
Lire 35.030.000
Comunità montana "WALSER"
Lire 4.695.000
Comunità montana "MONTE ROSA"
Lire 33.405.000
----------------------
Lire 350.000.000
2) di dare atto che la spesa di lire 350.000.000 graverà sul
capi­tolo del bilancio di previsione della Regione per l'anno 1994
corrispondente al Capitolo 58400 "Contributi ai comuni nelle spese
di gestione di servizi sociali a favore delle persone anzia­ne ed
inabili" del bilancio preventivo della Regione per l'anno 1993;
3) di rinviare ad un successivo provvedimento deliberativo della
Giunta regionale l'impegno della somma suddetta e le modalità di
liquidazione dei contributi di cui si tratta;
4) di incaricare il Presidente dell'Associazione dei Presidenti
delle Comunità montane di fungere da coordinatore tra gli Enti
perché siano fissati criteri uniformi generali per la selezione
delle domande di soggiorno, sia dal lato sanitario sia economi­co,
e per gli standard e trattamento vittuario ed alloggiativo che
debbono fornire gli esercizi alberghieri;
5) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 1, lett. b) del decreto legislativo 13
febbraio 1993, n. 40, come corretto dal successivo 10 novembre
1993, n. 479 e di darne esecuzione.
Presidente -
Qualcuno chiede la parola? Se nessuno
chiede la parola pos­siamo passare alla votazione della
delibera.
Presenti, votanti e favorevoli: 29
Il Consiglio approva all'unanimità.
La seduta è tolta.
L'adunanza termina alle 12,54.
