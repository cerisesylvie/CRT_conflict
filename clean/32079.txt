Classificazione
BILANCIO E CONTABILITA' REGIONALE



Oggetto del Consiglio n. 911 del 2 dicembre 2009 - Resoconto
OBJET N° 911/XIII - Continuation et clôture de l'examen de
l'annexe au budget pour le triennat 2010/2012.
Président
- Collègues, comme j'avais annoncé hier soir,
je crois opportun se rendre pour une petite rencontre entre les
Chefs de groupe, le Président de la Région et l'Assesseur au budget
pour la façon dans laquelle procéder dans l'examen des
approfondissements.
La séance est suspendue pendant 10 minutes.
La séance est suspendue de neuf heures et deux minutes
jusqu'à neuf heures et quatorze minutes.
Président
- Nous reprenons nos travaux. Nous sommes aux
approfondissements, exactement nous sommes arrivés à la page 69, il
y a une requête du groupe Vallée d'Aoste Vive-Renouveau... est-ce
qu'on peut poursuivre? Merci. A la page 71 il y a une requête de la
part du Partito Democratico et de Vallée d'Aoste Vive-Renouveau...
alors on passe à la page 75. Pages 75, 76, 78, 79, 80, 82 et 83...
il y a une requête du Partito Democratico.
La parole à la Conseillère Carmela Fontana sur la page 75.
Fontana (PD)
- Per "Altre spese correnti in materia di
lavoro e formazione professionale", nel 2010 ci sono 138.000 euro e
nel triennio poi 88.000 euro, vorrei capire come mai vi è tale
differenza di spesa.
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- Grazie, Presidente. Anche questa voce fa
parte di un totale di uno, due, tre, quattro, cinque, sei, sette,
otto, nove, dieci sottocapitoli. La diminuzione prevalentemente è
legata al fatto che sul capitolo 27010 "Spese per informazione e
diffusione delle conoscenze, monitoraggio, indagini, ricerche sul
mercato del lavoro, attività di formazione professionale" -
parliamo di informazione, ricerca e conoscenza, dove si passa da
71.000 a 21.000, perché questa è l'esigenza di un programma che è
stato impostato.
Président
- La parole à la Conseillère Carmela Fontana
sur la page 76.
Fontana (PD)
- Numero 21: "Programma cooperazione
territoriale 2007-2013", anche qui c'è un importo di 5.119.313, poi
vedo nel 2010 3.856.999 e nel 2012...
(interruzione dell'Assessore Lavoyer, fuori
microfono)
...pagina 76, ma l'aveva detto...
Président
- La parole au Président de la Région,
Rollandin.
Rollandin (UV)
- Si tratta dei piani di finanziamento e
degli oneri concernenti l'attuazione del progetto denominato
"Demochange", che è finalizzato allo studio dei cambiamenti
demografici nel territorio alpino... per quanto riguarda il
discorso della segreteria generale... ci sono stanziamenti che sono
a valere sui fondi europei, quindi sono stati approvati alcuni
progetti nel 2006 e questa è la prima parte. Se vuole, do poi nel
dettaglio i corrispettivi dei vari programmi di cooperazione
transfrontaliera "Italia-Francia", "Italia-Svizzera", "Spazio
alpino", "Europa centrale", così può vedere gli impegni
relativi.
Président
- La parole à la Conseillère Carmela Fontana
sur la page 78.
Fontana (PD)
- Anche qui a pagina 78, "Fondo regionale
per le politiche abitative e relativi interventi di investimento"
vedo 4.381.522 e poi man mano si riduce di quasi 1.000.000 di euro;
volevo capire come mai.
Président
- La parole à l'Assesseur aux ouvrages publics,
à la protection des sols et au logement public, Marco Viérin.
Viérin M. (SA-UdC-VdA)
- Qui è un discorso meramente
tecnico, ne avevamo già discusso all'atto dell'approvazione del
piano triennale in aula, quindi le risorse andranno ad aumentare,
ma sono gli impegni che la Regione fa rispetto ad altre situazioni,
quindi vanno poi sommate ad altre situazioni.
Président
- La parole à la Conseillère Carmela Fontana
sur la page 79.
Fontana (PD)
- Grazie, Presidente. Penso allora che anche
per la 79 abbia lo stesso significato, visto che si parla di
edilizia residenziale... okay, va bene.
Passiamo alla pagina 80: "Investimenti per la viabilità", anche
qui vedo che c'è un significativo importo, 20.413.500, poi passiamo
nel 2011 a 23.000.000 e drasticamente nel 2012 scendiamo a
19.000.000, volevo capire come mai. Grazie.
Président
- La parole à l'Assesseur aux ouvrages publics,
à la protection des sols et au logement public, Marco Viérin.
Viérin M. (SA-UdC-VdA)
- Anche qui è un ragionamento di
pianificazione, perché ci sono certi interventi che durano più anni
e altri in annualità diverse; basti pensare che su questo capitolo
abbiamo anche l'investimento sulla statale n. 26, qui dobbiamo
sapere anche quale sarà l'impegno della Regione rispetto all'ANAS,
abbiamo per esempio il parcheggio cosiddetto "PRUSST" del Comune di
Aosta che si dovrà avviare, abbiamo anche l'allargamento del
secondo lotto della strada regionale di Allein, come abbiamo anche
gli interventi sulla strada dell'Envers. Rispetto alla
pianificazione degli interventi, per non tenere troppi soldi a
residuo, abbiamo impostato nelle annualità somme diverse.
Président
- La parole à la Conseillère Carmela
Fontana.
Fontana (PD)
- Volevo chiedere all'Assessore se questi
interventi sono per il 2010 o per il 2011... vedo che è
incrementato di più nel 2011.
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- Non voglio rubare la scena al collega
Viérin, eventualmente le faccio avere la copia. Queste
differenziazioni di impegni, come ha detto bene il collega, partono
dal fatto che tali lavori hanno, nel momento in cui vengono
appaltati o decisi, degli impegni pluriennali, faccio un esempio:
sistemazione della strada dell'Envers 3.200.000 nel 2010, 3.700.000
nel 2011, 1.700.000 nel 2012, perché questa era l'esigenza. Questo
allora fa sì che, come per altri interventi, per esempio quelli che
ha citato prima: 10.000.000 nel 2010, 11.150.000 nel 2011,
8.600.000 nel 2012, perché l'impegno pluriennale va a... questo fa
sì che venga modificato il totale.
Président
- La parole au Conseiller Rigo sur la page
82.
Rigo (PD)
- "Spese di gestione e sviluppo del trasporto
ferroviario". Non entro nel merito delle cifre, né del contratto
integrativo con il gestore del servizio... mi sembra questo il
tema. È un tema difficile e delicato, credo che rappresenti per
l'Assessore Marguerettaz un grosso problema; i materiali e gli
orari sono problemi che si trascinano da tempo. Come giustamente
dice l'Assessore, mancano le risorse, ma credo manchi anche la
volontà e l'interesse di Trenitalia. Il prossimo anno forse
aumenteranno gli utenti con la scomparsa della Carte Vallée, allora
chiedo all'Assessore se è possibile o se ha già qualche idea,
qualche programma rispetto agli interventi nelle stazioni, in
alcune di esse almeno, non solo come stazioni ferroviarie, ma come
attestamento per eventuali altri servizi di accompagnamento per i
cittadini. Volevo sapere se è stata fatta una riflessione da parte
dell'Assessore sulla possibilità di una nuova vita per le stazioni
ferroviarie.
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Il problema è sicuramente spinoso, ma
è anche un'opportunità per la nostra Regione. Nell'ambito del
dialogo ho avuto modo anche di dare indicazioni alla stampa, ho
incontrato il Direttore di tutto il servizio regionale: ingegnere
Laguzzi; rispetto a questo tema, bisogna riuscire a mettere assieme
le istanze del gruppo Ferrovie dello Stato... quasi tutte le
Regioni, Piemonte escluso e alcune Regioni a statuto speciale...
dove hanno sottoscritto il contratto di servizio. Contratto di
servizio che noi riusciremo a sottoscrivere solo dopo il passaggio,
che arriverà anche in Consiglio... nella norma di attuazione
dovremo definire tutto. In questa definizione già dico che avremo
un confronto molto duro, perché già attualmente Trenitalia dice di
essere in sofferenza di 2.000.000 almeno nei confronti del
Ministero per il servizio che attualmente fa, che è già un servizio
che riteniamo non particolarmente performante. Il contratto
integrativo loro in questo momento non lo vogliono firmare, perché
lo vogliono introdurre nell'ambito dei servizi a catalogo, che sono
nell'ambito del contratto di servizio generale. In più ci sono
tutti i problemi con RFI, ossia il proprietario, anche nell'ambito
della stazione di Aosta tutte le modifiche... avevamo guardato il
discorso delle biciclette, sono tutti interventi che facciamo con
RFI, con la quale, se posso dire, abbiamo un rapporto ancora più
difficile che con Trenitalia.
Dobbiamo quindi riuscire a livello politico con un'azione sia
della Presidenza, sia del sottoscritto a definire il quadro, perché
dobbiamo richiedere degli interventi da parte statale sulla
struttura, non può farsi carico l'Amministrazione regionale di
tutti questi interventi. Il mancato utilizzo delle risorse che
nella finanziaria di qualche anno... Consigliera Fontana la Regione
non c'entra nulla, perché sono soldi che il Ministero ha già
trasferito al gruppo Ferrovie dello Stato e la lunetta di Chivasso,
così come le altre, non sono state approvate dalla Regione Piemonte
nell'ambito del VIA. La Regione non c'entra nulla, anzi il 14 c'è
un incontro con l'Assessore Borioli, con l'Amministrazione di
Chivasso per riuscire noi in ambito politico a risolvere dei
problemi che non sono sul nostro tavolo, per migliorare
qualcosa.
Président
- La parole à la Conseillère Carmela Fontana
sur la page 83.
Fontana (PD)
- Sempre all'Assessore Marguerettaz in
merito all'aeroporto, spese di investimento, volevo chiedere anche
qui come mai nel 2010 ci sono 3.000.000 e poi si aumenta di colpo
così? Volevo capire se nel 2011 si parte già con la funzione
dell'aeroporto, come mai c'è questa differenza enorme nel
triennio?
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Gli investimenti che sono ancora da
fare riguardano l'aerostazione, quindi questo crescendo è relativo
al piano dei lavori relativi all'aerostazione, che grosso modo è
sui 10.000.000 di euro, quindi questo nel 2010, poi nel 2011 e nel
2012. Gli altri investimenti, come sapete, sono già tutti ultimati;
stiamo attendendo in questi primi giorni del mese di dicembre ci
sarà la commissione dell'ENAC che verificherà la chiusura dei
lavori dell'allungamento della pista e farà le valutazioni per dare
l'agibilità della pista.
Président
- La parole à la Conseillère Carmela Fontana
sur la page 88.
Fontana (PD)
- Anche qui: "Interventi di investimento per
la realizzazione e manutenzione straordinaria di impianti per la
gestione dei rifiuti", nel 2010 ci sono 2.740.000 euro, poi un
incremento: 6.000.000 nel 2011 e poi 2.000.000 nel 2012; volevo
capire come mai.
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- Il trend, che ha il picco nel 2011, è
motivato dal fatto che l'esecuzione delle opere sarà affidata agli
enti locali, per cui ci sarà nel 2010 in base agli accordi, mentre
nel 2011 l'erogazione e la realizzazione delle opere verrà fatta in
base alla modulazione delle cifre.
Président
- La parole à la Conseillère Carmela Fontana
sur la page 89.
Fontana (PD)
- Anche qui: "Interventi di investimento sul
sistema idrico regionale", vedo nel 2010 25.897.894 e poi di colpo
si scende a 20.000.000; volevo capire come mai.
Président
- La parole à l'Assesseur aux ouvrages publics,
à la protection des sols et au logement public, Marco Viérin.
Viérin M. (SA-UdC-VdA)
- Sì, è sempre un discorso di
modulazione nei vari anni. Questo deriva dalla legge n. 13 sul
servizio idrico integrato, per la quale stiamo definendo adesso il
programma e il relativo primo piano di intervento su tutte le opere
che si andranno a fare sul territorio in merito alla legge n. 13.
In seguito un secondo piano prevederà anche i depuratori della
Valdigne, di Pont-Saint-Martin e di Chambave, più l'adduttrice
dell'acquedotto di Ayas; rispetto alle necessità, si sono definiti
gli importi.
Président
- La parole à la Conseillère Carmela Fontana
sur la page 90.
Fontana (PD)
- Pagina 90: "Interventi sugli immobili ad
uso del Corpo forestale", qui sono degli investimenti, vedo che per
il 2010 ci sono 835.000 e poi si passa a 1.435.000... nel
triennio... vorrei capire questa differenza.
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- Il meccanismo è sempre lo stesso: essendo
questi degli investimenti, diciamo che la modulazione degli
interventi è in base a quanto previsto nel momento in cui viene
deliberato l'intervento. Normalmente la modulazione delle cifre va
nella direzione di non creare dei residui, (ad esempio nel 2010 ci
sono 835.000) perché si pensa di spendere quella cifra
oggettivamente come cassa e la ridistribuzione può essere fatta nel
triennio o anche nei 4-5 anni.
Président
- La parole à la Conseillère Carmela Fontana
sur la page 91.
Fontana (PD)
- Passerei alla pagina 93, le altre due,
visto che è il problema degli investimenti, penso siano la stessa
cosa. A pagina 93: "Gestione cave, miniere e acque minerali e
termali", vedo che nel 2010 ci sono 70.000 euro e poi la cifra
scende a 25.000, volevo capire come mai.
Président
- La parole à l'Assesseur au territoire et à
l'environnement, Manuela Zublena.
Zublena (UV)
- Questo aumento è legato all'effetto del
maggiore finanziamento che si rileva per il 2010, in particolare
per quanto riguarda gli studi che si sono approvati in relazione
alle sorgenti termali di interesse regionale per il Comune di
Brusson, di conseguenza la cifra scenderà nel 2011.
Président
- La parole à la Conseillère Carmela Fontana
sur la page 97.
Fontana (PD)
- A pagina 97: "Spese per costruzione e
sistemazione di opere di interesse pubblico" volevo capire, visto
che nel 2010 ci sono 4.117.000 euro e poi si passa a 20.000.000
euro e fischia, se si tratta dell'ospedale, gli interventi penso
siano...
Président
- La parole à l'Assesseur aux ouvrages publics,
à la protection des sols et au logement public, Marco Viérin.
Viérin M. (SA-UdC-VdA)
- Questo capitolo è formato da tre
parti ben definite: uno è il discorso delle grandi opere, quindi
l'ospedale ed è per quello che nel 2011-2012 si vedono degli
importi superiori in quanto sono previsti 1.500.000 euro sul 2010,
17.500.000 e 17.000.000 sul 2011 e 2012. Ci sono poi delle
programmazioni di 1.500.000 sul 2010, 1.000.000 e 1.000.000 sugli
altri due anni per il piano lavori, in merito agli altri edifici
pubblici oltre agli edifici di culto.
Président
- La parole au Conseiller Donzel sur la page
111.
Donzel (PD)
- Una brevissima considerazione politica
sulla questione dell'avanzo di bilancio. Soltanto per precisare,
siccome sono state fatte delle strane allusioni rispetto al fatto
che ci sono delle persone particolarmente... ossia si è detto
chiaramente che politicamente questa è una posta che sarebbe
necessario utilizzare proprio per gli investimenti, sarebbe secondo
me da usare non solo per gli investimenti, ma sarebbe quanto mai
auspicabile se si riuscisse anche ad utilizzarne una parte per gli
investimenti e l'altra per sistemare tutto quel personale precario
che da anni è in attesa di sistemazione. Quello che vorrei far
capire a quelli che immaginano che di questo argomento si occupi
solo una parte della politica valdostana è che noi lo abbiamo a
cuore, tant'è che sarà uno degli argomenti base della discussione
che avremo insieme a tutti gli amministratori comunali, regionali e
provinciali di tutta Italia il 14 dicembre a Milano, perché uno dei
punti chiave che vogliamo mettere all'attenzione del Governo è la
possibilità di intervenire rispetto al Patto di stabilità, laddove
queste risorse vengono utilizzate immediatamente per interventi e
investimenti. Tutti quindi lavorano in questa direzione ed è bene
che il Governo regionale lavori con il Governo nazionale per
risolvere tale problema. Grazie.
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- Inutile ripetere qual è la motivazione di
questo avanzo di amministrazione, che è legato al Patto di
stabilità. Condividiamo, ma volevo precisare che l'avanzo di
amministrazione non è destinato ad una cosa specifica: è un avanzo
di amministrazione generale. Nel momento in cui si può uscire dal
Patto di stabilità per un intervento specifico, è chiaro che si
libera una flessibilità nel bilancio, che poi può essere
ridistribuita in modo equo tenendo conto anche degli aspetti che
sottolineava il collega Donzel.
Président
- La parole au Conseiller Louvin sur la page
133.
Louvin (VdAV-R)
- Siamo nella pagina del cosiddetto
"libro dei sogni", ma è una vecchia denominazione che si utilizzava
per indicare i cosiddetti "fondi globali", ossia le somme che
vengono previste come stanziamento in bilancio, per dare poi
finanziamento a delle leggi che saranno presentate successivamente.
Questo ventaglio di fondi globali - mi riferisco alle pagine 133 e
134 per completezza, perché si tratta dell'insieme dei fondi
globali - è abbastanza disomogeneo: è un po' un
touche-à-tout
e incontra una serie di questioni molto
diverse. Abbiamo fatto riferimento nell'intervento generale al
piacere con il quale abbiamo trovato lo stanziamento per
l'istituzione di una fondazione per la ricerca sul cancro, ma qui
vorremmo fare alcune richieste e sottolineature La prima riguarda
la creazione di una
film commission
in Valle d'Aosta, mi
pare di poter immaginare che si intenda seguire l'esempio della
Regione Piemonte e di altre Regioni, che hanno già operanti
all'interno del loro territorio delle strutture che favoriscono poi
la nascita di opere cinematografiche all'interno della regione, per
avere delle ricadute non solo nel momento della realizzazione del
film, ma anche di immagine. Spero che l'Assessore voglia dare un
minimo più di concretezza all'idea e al progetto.
In secondo luogo volevamo un chiarimento circa la prospettiva di
un ulteriore intervento normativo, perché qui si tratterebbe di
nuove leggi e non di ripresa di leggi esistenti per quanto riguarda
il contenimento dei costi dell'energia elettrica. Non ci è chiaro
come questo venga a collocarsi rispetto ai provvedimenti già
adottati e già attualmente in vigore.
In terzo luogo, mi trasferisco sull'altro versante, pagina 134,
volevo capire, rispetto alla bonifica e reinfrastrutturazione
dell'area industriale ex Balzano di Verrès, per quale ragione
questo tipo di intervento da un lato rimane in carico alla Regione
e non se ne fa carico la Regione attraverso il proprio braccio
operativo di Vallée d'Aoste Structure, questa mi pareva essere la
linea perseguita in questi ultimi anni, ossia portare fuori dalla
"pancia" della Regione e dalle sue dirette attività l'intervento
sulle aree industriali, quindi sorprende il rimanere all'interno
dell'azione regionale e con un intervento piuttosto massiccio,
perché qui si parla in totale di 17.000.000 euro, di mantenere
nella sfera dell'azione diretta della Regione una
reinfrastrutturazione industriale di questo calibro. Da ultimo
volevamo capire quali sono gli orizzonti, Assessore Isabellon,
della disciplina degli aiuti regionali in materia di foreste, cosa
pensa di affrontare attraverso questo fondo globale. Grazie.
Président
- La parole à l'Assesseur à l'éducation et à la
culture, Laurent Viérin.
Viérin L. (UV)
- Merci, M. le Président. Per quanto
riguarda la questione della
film commission
, stiamo
predisponendo il disegno di legge che nei primi mesi del 2010
approderà in commissione, quindi sarà un'occasione interessante per
intavolare la discussione dal punto di vista operativo. A grandi
linee le finalità sono quelle che ricordava il Consigliere Louvin:
la promozione attraverso questa
film commission
, che sarà un
ente ad hoc, sulla falsariga delle
film commission
che
abbiamo studiato, sul modello piemontese, che è un modello molto
interessante, con il quale siamo anche in contatto per delle
eventuali sinergie, promozione in Valle d'Aosta di produzioni
cinematografiche con lo scopo di promuovere le
location
della nostra regione, in particolare quelle culturali, d'intesa con
l'Assessorato del turismo e la Presidenza, ci sarà un testo che
andrà non solo a promuovere la produzione di eventuali film o
produzioni cinematografiche in Valle d'Aosta. Con le ricadute
quindi che tutti conosciamo e che sono state citate anche nella
risposta all'interpellanza in Consiglio, a fronte di investimenti
in Piemonte che si aggirano sui 2-3.000.000 di euro, abbiamo delle
ricadute che sono superiori ai 20.000.000 di euro in termini di
troupe
presenti, di ricadute economiche sul territorio e
soprattutto ci sono delle ricadute per la crescita delle realtà
locali, giovani che sono del settore ma non solo, proprio
professioni inerenti a tale settore, tecnici che hanno e che
trarranno sicuramente beneficio da questa
film commission
.
Sicuramente il fatto di avere questa duplice veste, promozione
all'esterno della Valle, quindi conoscenza diretta e indiretta
della Valle attraverso produzioni cinematografiche, e ricadute
anche economiche, ma non solo sul territorio, ci fa ben sperare
nelle finalità che ci siamo posti. Ripeto: nei primi mesi ci
saranno i dettagli più concreti in quanto il gruppo di lavoro che
era stato incaricato con gli esperti che tutti conosciamo, in
primis Luciano Barisone che ha fatto un importante lavoro di
raffronto anche con tutto il panorama non solo italiano di
film
commission
, perché vorremmo un'apertura sull'Europa, il gruppo
di lavoro sta lavorando con i nostri responsabili da un punto di
vista dirigenziale all'interno dell'Assessorato per predisporre il
testo definitivo che approderà in commissione.
Président
- La parole à l'Assesseur à l'agriculture et
aux ressources naturelles, Isabellon.
Isabellon (UV)
- Grazie, Presidente. In merito alla nuova
legge sulle foreste, che è stata oggetto di notifica per gli
aspetti comunitari, gli obiettivi sono di dare organicità a tutto
quello che già in questi anni veniva sviluppato da parte del
Dipartimento delle risorse naturali. L'obiettivo è quello della
valorizzazione in genere del patrimonio boschivo attraverso
interventi che riguardano sia le attività che possono essere
sviluppate a livello di enti locali e di consorzi di miglioramento
fondiario, sia iniziative da parte di privati, evidentemente il
tutto sarà oggetto di deliberazioni applicative che gli uffici
stanno già predisponendo... e per le attività legate alla
realizzazione di bacini antincendio per andare a completare la rete
di prevenzione incendi e la manutenzione degli accessi e delle
viabilità. Uno degli obiettivi poi è anche quello di andare a
sviluppare la possibile utilizzazione delle biomasse per la
valorizzazione di questo patrimonio per la produzione di energia da
biomasse.
Président
- La parole à l'Assesseur aux activités
productives, Pastoret.
Pastoret (UV)
- Intervengo in merito alle altre due
questioni che il Consigliere Louvin ha posto. Contenimento dei
costi dell'energia elettrica: è vero, avevamo già un provvedimento
che affrontava questo tema, ma era un provvedimento che era stato
inserito in legge finanziaria lo scorso anno; qui si prevede un
intervento che è previsto nel triennio, perché si intende a questo
punto fare un provvedimento di legge ad hoc, che quindi abbia una
vita propria e che dia continuità a questo intervento di
contenimento dei costi di energia elettrica attraverso il sostegno
alle famiglie per risparmio del famoso 30 per cento.
Per quanto riguarda invece la questione di cui al punto n. 5,
sviluppo economico regionale, la bonifica e la
reinfrastrutturazione dell'area industriale ex Balzano di Verrès,
ovviamente sapete tutti che quest'area è interessata nell'ambito
della trattativa e dell'accordo che si sta concludendo con Lavazza.
La reinfrastrutturazione di quest'area comporta delle spese
significative, rispetto alle quali dovrà fare fronte il soggetto
operativo, come giustamente è stato ricordato, che è Vallée d'Aoste
Structure, il quale non dispone però di risorse finanziarie di
questo genere. Evidentemente per prevederne il trasferimento
dovremo fare tale cosa in forza di un provvedimento di legge:
questa è la ragione per cui sono state inserite tali somme nei
fondi globali. La conseguenza sarà, una volta chiuso l'accordo per
quanto riguarda l'installazione di Lavazza nell'area industriale ex
Balzano, di dare corso ad un disegno di legge che preveda le
risorse necessarie per realizzare gli interventi necessari a
soddisfare detto accordo per l'insediamento nell'area industriale
Balzano.
Président
- La parole au Président de la Région,
Rollandin.
Rollandin (UV)
- Se mi è permesso, solo una
sottolineatura per il riferimento che il collega Louvin ha voluto
fare per quanto riguarda la previsione della Fondazione per la
ricerca sul cancro. A seguito di incontri che erano stati fatti con
i responsabili di Candiolo, assieme ai colleghi Louvin e André
Lanièce, erano state sviluppate delle idee, che andavano nella
direzione di contribuire in modo concreto e continuativo alla
possibilità di essere parte in questo grande progetto di ricerca.
Questa è la concretizzazione di tale fatto, naturalmente tutto sarà
seguito dalla sanità, in modo da vedere un collegamento stretto fra
quello che avviene nell'ambito della ricerca e le ricadute, che
anche la nostra regione potrà avere nell'ambito di una
collaborazione scientifica, e anche per quanto riguarda il
beneficio per quelli che sono purtroppo casi sempre più frequenti
di malattie oncologiche che toccano la nostra popolazione.
Grazie.
Président
- La parole au Conseiller Louvin.
Louvin (VdAV-R)
- Grazie, Presidente. Sono grato agli
Assessori per le risposte che mi sono state date, trovo convincenti
le argomentazioni sulla necessità dell'intervento legislativo, per
come è stata rappresentata nel settore industriale, per la
normalizzazione normativa in materia energetica e anche per la
nascita della
film commission
, a cui arriviamo un po' tardi,
perché l'iniziativa in altre regioni è già operante da molto tempo,
comunque si va in una direzione giusta e necessaria.
Molto meno convincente, Assessore Isabellon, è il chiarimento
che ci ha fornito sulla nuova legge sulle foreste, già notificata,
le chiederei la gentilezza di farne avere una copia al nostro
gruppo, mi stavo consultando con i colleghi, non avevamo conoscenza
del provvedimento, ma trovo curioso che siamo già in deliberazioni
applicative prima ancora di aver visto passare un'iniziativa di
legge! È un terreno questo delle foreste sul quale penso vi siano
dei nodi da sciogliere, anche in relazione alle proprietà di
condominio agrario, di consorteria che ci sono e che dovrebbero
poter aiutare non poco la riattivazione dello sfruttamento di
queste risorse, ma su tale terreno mi pare che il suo Assessorato
sia un po' fermo. Penso che andremo, se avrà seguito a breve il via
libera da parte di Bruxelles, a parlarne in commissione e il nostro
gruppo non mancherà di farle avere il suo contributo. Grazie.
Président
- La parole à la Conseillère Carmela Fontana
sur la page 134.
Fontana (PD)
- In gran parte mi ha dato la risposta già
l'Assessore Pastoret, era la stessa motivazione. Grazie.
Président
- Collègues, nous avons terminé l'examen des
approfondissements.
Avant de passer à l'examen article par article du projet de loi
n° 69, je vous annonce que le Président de la Région nous a fait
parvenir le rapport sur l'activité de l'année 2009 concernant:
"Nuove disposizioni in materia di interventi regionali di
cooperazione allo sviluppo e di solidarietà
internazionale"
.
