Classificazione
ASSISTENZA SOCIALE



Oggetto del Consiglio n. 1174 del 12 maggio 2010 - Resoconto
OGGETTO N. 1174/XIII - Interrogazione: "Promozione di
iniziative a sostegno della lotta alla povertà e all'esclusione
sociale".
Interrogazione
Ricordato che la Commissione Europea ha designato il 2010
quale Anno Europeo della lotta alla povertà e all'esclusione
sociale;
Sottolineato che il tema dell'Anno Europeo cade in un momento
estremamente critico da un punto di vista economico per una crisi
legata ad aspetti congiunturali internazionali che sta provocando
processi di trasformazione sociale anche nella realtà
valdostana;
Preso atto della fotografia emersa dalla recente indagine
regionale per la conoscenza dell'incidenza della povertà;
Ricordato che sono quattro gli obiettivi specifici promossi
dalla campagna europea;
i sottoscritti Consiglieri regionali
Interrogano
l'Assessore regionale alla sanità, salute e politiche sociali
per conoscere:
1) quali sono le azioni promosse dal Governo regionale per
sostenere nella nostra regione gli obiettivi strategici decisi
dall'Unione Europea;
2) se non ritiene opportuno ed utile relazionare, prima
dell'estate, in Consiglio regionale, sulla situazione valdostana in
merito alla povertà e all'esclusione sociale.
F.to: Rigo - Carmela Fontana - Donzel
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie, Presidente. Grazie per questa
interrogazione, che permette di fare il punto della situazione per
quanto riguarda il problema della povertà presente anche nella
nostra regione. Con decisione n. 1098/2008/CE del 22 ottobre il
Parlamento europeo e il Consiglio hanno designato il 2010 come Anno
europeo della lotta alla povertà e all'esclusione sociale.
All'articolo 2 vengono esplicitati gli obiettivi e i principi
guida, che riprendiamo:
"a) riconoscimento di diritti: riconoscere il diritto
fondamentale delle persone in condizioni di povertà e di esclusione
sociale di vivere dignitosamente e di far parte a pieno titolo
della società, agevolando il loro efficace accesso a tutti i
diritti sociali, economici e culturali, a risorse sufficienti e a
servizi di qualità e contribuendo a combattere gli stereotipi e la
stigmatizzazione; b) responsabilità condivisa e partecipazione:
aumentare la partecipazione pubblica alle politiche e alle azioni
di inclusione sociale, sottolineando la responsabilità collettiva e
individuale nella lotta alla povertà e all'esclusione sociale e
l'importanza di promuovere e sostenere le attività di volontariato,
creando possibilità di partecipazione di tutti i cittadini; c)
coesione: promuovere una società più coesa, sensibilizzando i
cittadini sui vantaggi offerti a tutti da una società senza
povertà, che consenta l'equità distributiva e nella quale nessuno è
emarginato, sostenendo e sviluppando la qualità della vita, delle
competenze, dell'occupazione e il benessere sociale, garantendo lo
sviluppo sostenibile e la solidarietà intergenerazionale; d)
impegno e azioni concrete: riaffermare il fermo impegno politico
dell'Unione Europea e degli Stati membri ad attivarsi con
determinazione per eliminare la povertà e l'esclusione sociale e
promuovere tale impegno con azioni a tutti i livelli di
potere."
Gli obiettivi proposti investono più aree di intervento, in una
prospettiva estesa, complessa e multidimensionale. Le azioni
coinvolgono coerentemente un
corpus
di soggetti pubblici e
del privato sociale, impegnati nelle politiche sociali, ma anche in
quelle del lavoro, dell'istruzione, della formazione, della casa in
maniera sistematica. Per partire da quest'ultimo punto: quello
degli impegni e delle azioni concrete, gli obiettivi dell'anno
europeo della lotta alla povertà e all'esclusione sociale sono già
da tempo attivamente perseguiti in Valle d'Aosta, regione nella
quale la solidarietà sociale è tanto radicata nella cultura
popolare quanto nell'impegno delle istituzioni, ispirata dallo
stesso spirito di concretezza. Negli ultimi mesi è evidente
l'incremento delle azioni e delle iniziative di questa
Amministrazione, da parte di più assessorati e strutture competenti
in materia di casa, trasporti, politiche sociali a contrasto della
situazione di crisi... che registra un sensibile aumento delle
situazioni a rischio e mobilita verso la pianificazione di
politiche adeguate rivolte sia ai singoli casi, sia al contesto
socio-economico in generale.
Nel nuovo piano socio-sanitario 2010-2012 in fase di ultimazione
si darà ulteriore enfasi ai principi di equità e di accessibilità
in un'ottica di condivisione fin dalle prime fasi di programmazione
di azioni con il territorio nelle sue specificità e sfaccettature,
in modo tale da rispondere ai bisogni particolari con risposte
puntuali ed efficaci. Un altro strumento di programmazione che
entra in relazione con il tema della povertà e dell'esclusione
sociale è il piano di politica del lavoro per il triennio 2009-2011
che presta particolare attenzione all'integrazione fra lavoro e
formazione, all'innovazione, alla ricerca e alla vocazione
all'imprenditorialità, alle fasce deboli: giovani, donne, forza
lavoro con qualifiche e competenze di basso profilo, persone in
situazione di svantaggio sociale, alla responsabilità sociale delle
imprese, prevedendo specifici interventi per affrontare l'attuale
momento di crisi. Ricordiamo inoltre che recentemente è stato
firmato l'accordo di programma per l'adozione del Piano di Zona
della Valle d'Aosta e per la realizzazione di un sistema integrato
di interventi e servizi sociali, un ulteriore strumento di
programmazione delle politiche sociali, che necessariamente avrà
delle ricadute a livello concreto sul territorio. È prevista la
realizzazione di progetti locali e un progetto regionale, il cui
tema sarà l'accesso ai servizi e il segretariato sociale.
Come strategia di fondo, quindi, l'Amministrazione regionale ha
adottato un sistema che prevede di pianificare azioni concrete
sulla base di dati raccolti tramite indagini competenti, svolte con
l'ausilio di un dispositivo di strumenti di rilevazione, in modo da
intercettare i bisogni impliciti ed espliciti reali e dimostrabili.
La buona prassi dunque è quella di impostare un'attività di ricerca
e di studio sul contesto sociale, individuare i problemi, mettere a
punto le soluzioni e realizzare progetti operativi dall'efficacia
misurabile. In questa prospettiva è stata pubblicata ad ottobre
2009 la ricerca "Quali condizioni di vita in Valle d'Aosta", che
riporta "gli esiti dell'indagine regionale per la conoscenza
dell'incidenza della povertà", che quindi consideriamo ancora
valida ed attuale, attraverso la quale è stato possibile
approfondire l'individuazione delle condizioni di maggiore
fragilità e povertà nella nostra regione e prospettare possibili
soluzioni, in particolare in questo momento di difficoltà. Sono
note le misure anticrisi attivate dall'Amministrazione regionale
per far fronte alla difficile situazione socio-economica attuale,
rivolte a tutte le famiglie: sospensione del pagamento delle rate
di mutui regionali,
bonus chauffage
(sconto sulla componente
energia) e alle famiglie a basso reddito (bonus energia, esenzione
del pagamento della tassa sui rifiuti, della tariffa per l'acqua,
sostegno dei versamenti di contributi alla previdenza integrativa).
Provvedimenti specifici invece per ciò che concerne le situazioni
di difficoltà temporanea sono previsti nella legge 23 dicembre 2009
n. 52: "Interventi regionali per l'accesso al credito sociale", che
prevede programmi di microcredito e concessione di prestiti sociali
d'onore nella forma di mutuo chirografario o del contributo.
L'applicazione della legge partirà a fine di questo mese. Inoltre
il disegno di legge n. 95/XIII: "Testo unico in materia di
interventi economici di sostegno e promozione sociale, abrogazione
di leggi regionali", presentato il 27 aprile 2010 dalla Giunta
regionale al Consiglio, propone un'azione diretta a prevenire e
rimuovere le cause di ordine economico e sociale che possono
provocare stati di disagio, marginalità e non autonomia, in una
prospettiva di recupero e reintegrazione sociale all'interno del
più ampio sistema di protezione sociale, secondo una logica di rete
e in base al principio della sussidiarietà. Il disegno di legge
presenta gli interventi economici di sostegno e di promozione
sociale in base alle caratteristiche dei destinatari in termini di
età, difficoltà socio-economica e livello di non autosufficienza,
per perseguire i seguenti obiettivi, che saranno poi oggetto di
discussione in commissione e in Consiglio: attestare il diritto dei
minori e delle loro famiglie ad essere sostenuti nei loro bisogni
socio-educativi assistenziali, promuovere la domiciliarizzazione
per le persone non autosufficienti riconoscendo anche il lavoro di
cura e di assistenza prestato dal nucleo familiare (qui ci saranno
delle importanti novità che spiegheremo); sostenere economicamente
le persone non autosufficienti e le loro famiglie allorquando sia
necessario il loro inserimento in strutture; sostenere
economicamente i singoli nuclei familiari che si trovano a vivere
in situazioni di difficoltà socio-economica anche temporanea.
Per quanto concerne invece le attività specifiche, rivolte a
situazioni di povertà e di disagio, ricordo le deliberazioni della
Giunta regionale n. 411/2010: "Approvazione del finanziamento per
il triennio 2010-2012 e dei criteri per la selezione di progetti
destinati a persone che versano in situazione di povertà ed
esclusione sociale, ai sensi dell'articolo 28 della legge n.
328/2000, impegno e finanziamento di spesa", questo bando è stato
attivo fin dal 2002, poi la delibera n. 1099/2010: "Approvazione
del finanziamento, nonché dei criteri e delle modalità di
presentazione e selezione nell'anno scolastico 2010-2011 di
progetti socio-educativi di doposcuola, destinati in particolare a
minori appartenenti a famiglie che versano in situazione di
disagio, finanziamento di spesa" e questa è una novità rispetto ai
provvedimenti del Governo regionale.
In merito invece ad aspetti più generali e legati alla cultura
dell'inclusione sociale, dell'integrazione e dell'accoglienza,
della promozione del protagonismo del territorio, in un'ottica di
prevenzione dell'esclusione sociale e dell'emarginazione di
soggetti in situazioni di fragilità, ricordiamo che
l'Amministrazione regionale propone con cadenza regolare le
seguenti possibilità di finanziamento: piano di intervento per
l'archiviazione di progetti rivolti all'infanzia e all'adolescenza,
piano di intervento per l'attivazione di progetti in favore dei
giovani, progetti di autorganizzazione familiare, bando per la
realizzazione di azioni positive e progetti che afferiscono ai
settori della casa, dei trasporti e delle attività
turistico-ricreative dello sport, della cultura e della formazione.
Per concludere, ricordiamo che l'Amministrazione appoggia
iniziative di promozione e sensibilizzazione che nascono da chi
pratica sul campo azioni virtuose di volontariato, anche a favore
delle persone in condizioni di bisogno: fra queste la Festa
dell'Europa quest'anno 7-8 maggio, con tema principale l'Anno
europeo della lotta alla povertà ed esclusione sociale.
Ho fatto un intervento un po' lungo, ma era necessario fare
questa carrellata di importanti iniziative che il Governo regionale
sta portando avanti.
Président
- La parole au Conseiller Rigo.
Rigo (PD)
- Grazie, Presidente. Ringrazio l'Assessore per
la relazione, per l'impegno, in particolare per le azioni di lungo
periodo che ci ha indicato. Sembra quasi un aspetto superficiale,
marginale, rispetto alla crisi che sta investendo e che ha
investito in pieno l'Europa in questi giorni, parlare di Anno
europeo della lotta alla povertà, invece quasi 84.000.000 di
cittadini europei sono esposti al rischio della povertà, quindi
vivono nell'insicurezza e nella mancanza di quanto la maggior parte
dei cittadini dà usualmente per scontato. Vivere in povertà può
comportare una serie di problemi: dalla mancanza di denaro
necessario per procurarsi cibo e vestiti, a vivere in alloggi
inadeguati, addirittura ad essere senza tetto. La povertà significa
anche essere costretto ad uno stile di vita molto limitato, che può
portare all'esclusione sociale.
Anche in Valle d'Aosta, come ha giustamente ricordato
l'Assessore, sono ben presenti i segnali di allarme: i posti di
lavoro persi, ne abbiamo più volte parlato in questo Consiglio, la
cassa integrazione, ancora questa mattina il Presidente della
Regione ci ha messo al corrente di una situazione particolare, la
mobilità, l'indagine dell'Osservatorio regionale per le politiche
sociali, con il richiamo relativo al 5 per cento delle famiglie
residenti che vivono al di sotto della soglia di povertà, ovvero
con meno di 400 euro al mese. Il pignoramento della casa di
abitazione, anche di questo abbiamo parlato, il numero delle
persone che si rivolgono costantemente alla tavola amica o al banco
alimentare. Ecco l'Anno europeo ha il compito di avere un impatto
forte e cruciale in materia di sensibilizzazione sull'esclusione
sociale, di promozione all'inclusione attiva, poiché nessun Paese,
piccolo o grande, nessuna autorità, nessun settore pubblico o
privato può sottrarsi alle conseguenze di questa crisi mondiale. Il
documento presentato, il quadro strategico preparato dalla
Commissione europea all'indirizzo degli organismi nazionali non
poteva certo indicare precisi campi di intervento per ogni Paese o
realtà locale, ma il suo obiettivo era quello di assicurare che i
programmi nazionali, d'intesa con le realtà regionali, fossero
coerenti con gli obiettivi dell'Anno europeo 2010 e con la
strategia per la protezione e l'inclusione sociale. Insomma,
obiettivi ricordati anche dall'Assessore, che mirano a far crescere
la consapevolezza dei cittadini nei confronti di queste
problematiche: dare voce alle persone vittime della povertà ed
ispirare un coinvolgimento diretto dei cittadini europei e degli
altri attori. L'Anno europeo mira a mettere in discussione gli
stereotipi e la percezione collettiva della povertà, abbracciando i
principi di solidarietà e collaborazione. Non solo quindi
interventi diretti, immediati, necessari, concreti, ma una politica
culturale e di orientamento alla cittadinanza attiva e alla
sussidiarietà. Ed allora certo la Regione, gli enti locali, le
istituzioni valdostane hanno in questi mesi messo in campo
provvedimenti importanti, lo ha ricordato l'Assessore, per
contrastare la crisi e i suoi effetti sulle famiglie e sulle
imprese valdostane; lo sappiamo, lo abbiamo condiviso con il
Consiglio, lo abbiamo sempre riconosciuto, ma con questa iniziativa
invece volevamo sapere dalla Regione come si è mossa per fare
propri quegli obiettivi e in parte l'Assessore ce lo ha elencato.
Un'iniziativa nata per due ragioni: la prima, dalla lettura di una
notizia relativa alla non presenza della Valle d'Aosta fra le
Regioni che hanno presentato progetti per l'attuazione del
programma nazionale nell'ambito europeo. Alla fine del 2009 infatti
una direttiva del Ministero del lavoro prevedeva la presentazione e
la selezione di azioni progettuali di contrasto alla povertà e
all'esclusione sociale, che potevano essere realizzate da
amministrazioni pubbliche o da enti
non profit
sia a livello
territoriale, sia nazionale. Tutte le Regioni hanno presentato
progetti che sono stati finanziati o considerati idonei, ma non
finanziati, oppure non idonei, o ancora non ammessi; fra le
centinaia di progetti la Valle d'Aosta non ne ha presentato neanche
uno; allora, preoccupati di questo, volevamo con tale
interrogazione capire meglio gli interventi dell'Amministrazione
regionale in base a questo programma, che bene ha ricordato prima
l'Assessore. Mi dispiace che non siamo presenti in questo panorama
nazionale e chiediamo - ed è la seconda richiesta - se fosse
possibile, d'accordo con la commissione, prima dell'estate o subito
dopo fare un punto della situazione, ossia come la Valle d'Aosta si
è mossa in questa direzione. Credo che possa essere un momento per
arricchire il dibattito in Consiglio regionale, per rendere edotti
i cittadini e per fare cultura su questo tema.
Président
- Collègues, moi je me permets d'inviter tous
au respect des temps, parce que sinon on sorte des prévisions. Je
vous annonce qui ont été déposés à la Présidence le rapport du
Conseiller Crétaz sur la proposition de règlement n° 7: "Disciplina
dell'accesso e della mobilità nell'ambito dell'organico del Corpo
forestale della Valle d'Aosta, ai sensi degli articoli 5, comma 3,
e 11 della legge regionale 8 luglio 2002, n. 12", inscrite à
l'objet n° 21; le rapport du Conseiller Maquignaz sur le projet de
loi n° 89: "Interventi regionali per il recupero e la
riqualificazione del poligono di tiro militare di Clou-Neuf",
inscrit à l'objet n° 24. Le groupe ALPE a déposé 13 amendements sur
la proposition de règlement n° 7, l'Assesseur Lavoyer a déposé 2
amendements sur la proposition d'acte administratif: "Affrancazione
dell'enfiteusi di cui alla deliberazione del Consiglio regionale n.
457/1977 e l'acquisto relativo a locali situati in comune di
Saint-Christophe ubicati all'interno del condominio "Carrefour 2"",
inscrit à l'objet n° 23. Ont été déposées aussi deux propositions
de résolution de la part des groupes ALPE et PD, concernant
respectivement
la ratifica integrale della Convenzione delle
Alpi
et les problématiques relatives à l'actuation du
fédéralisme fiscal.
