Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1648 del 12 dicembre 1990 - Resoconto
OGGETTO N. 1648/IX - DATI RELATIVI ALLA ISCRIZIONE, ALLA
SELEZIONE ED AL FENOMENO DELL'ABBANDONO SCOLASTICO NELLE SCUOLE
DELL'OBBLIGO. (Interrogazione con risposta scritta)
PRESIDENTE:
Do lettura dell'interrogazione con risposta
scritta presentata dal Consigliere Riccarand ed iscritta al punto
10 dell’ordine del giorno.
INTERROGAZIONE CON RISPOSTA SCRITTA
RICHIAMATA l'interrogazione con risposta .scritta del 21 marzo
1989 con cui si chiedevano dati relativi all'iscrizione ed alla
selezione nelle scuole dell’obbligo della Valle
d'Aosta;
AL FINE di avere un aggiornamento di tali dati e verificare
l’evoluzione negli ultimi due anni scolastici delle
iscrizioni e della selezione;
il sottoscritto Consigliere regionale del Gruppo Verde
Alternativo
INTERROGA
l'Assessore regionale alla Pubblica Istruzione per sapere se i
risultati degli ultimi due anni scolastici nella scuola
dell’obbligo denotano, in Valle d'Aosta, un
incremento od una diminuzione del numero degli alunni non ammessi
alla classe successiva.
In particolare si chiede di conoscere, per gli anni scolastici
1988/89 1989/90:
1) il numero di iscritti ad ogni classe delle scuole elementari
e delle scuole medie inferiori;
2) il numero di allievi che si sono ritirati nel corso dell'anno
o che non sono stati ammessi alla classe successiva (suddivisa per
ogni classe delle scuole elementari e medie inferiori).
Si chiede infine di conoscere se, ed in che misura, esistono
fenomeni di abbandono scolastico prima del completamento della
scuola dell'obbligo.
PRESIDENTE:
All'interrogazione testé letta è stata data
risposta con lettera n. 18327 in data 2 novembre 1990.
