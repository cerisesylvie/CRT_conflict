Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 279 del 2 dicembre 1971 - Resoconto
OGGETTO N. 279/71 - Allagamento sottopassaggio ferroviario
della strada regionale Verrès-Issogne. (Interpellanza)
Montesano (P.S.D.I.)
- C'è qualcuno che vuole illustrare
l'interpellanza? Prego Consigliere Tonino.
Tonino (P.S.I.U.P.)
- Avevamo presentato diverse mozioni
su questo sottopassaggio che doveva giustamente essere allargato
sul tratto Issogne-Verrès.
Ora che il Comune sta cercando dei terreni dall'altra parte
della ferrovia per poter costruire dei nuovi stabilimenti che
dovrebbero... io non capisco perché questi lavori non siano ancora
stati portati avanti.
Prima di tutto c'è stata una promessa che i lavori avrebbero
avuto inizio nella primavera del 1971.
Ora questo è stato fatto, io chiedo all'Assessore per sapere
quando si inizieranno questi lavori, altrimenti non possono passare
degli automezzi di grossa cilindrata... ostruisce.
Montesano (P.S.D.I.)
- Chi risponde? La parola
all'Assessore Rollandoz.
Rollandoz
(D.P.)
- Io devo senz'altro chiedere
scusa a questo Consiglio perché i lavori avrebbero dovuto iniziare
nella primavera del 1971, ma per motivi che adesso esporrò e che
non dipendono dalla volontà di questa Amministrazione regionale,
non si è potuto procedere.
Con deliberazione della Giunta regionale n. 1795 in data 27
maggio 1969 veniva affidato all'Ing. Luboz Graziano di Aosta
l'incarico di predisporre il progetto esecutivo dei lavori di
modifica ed allargamento del sottopassaggio ferroviario sulla
strada regionale collegante la Strada statale 26 al Comune di
Issogne.
In data 27 gennaio 1971 il professionista incaricato consegnava
gli elaborati costituenti la minuta del progetto e spiegava il
ritardo con le lungaggini amministrative dovuti ai necessari
contatti preliminari con le Ferrovie dello Stato. L'Assessorato
regionale ai Lavori pubblici approvava le minute del progetto con
nota 1° marzo 1971, in data 18 giugno 1971 veniva consegnato il
progetto esecutivo completamente ultimato.
Tale progetto veniva esaminato dalla Giunta regionale il 14
luglio 1971 ed inviato all'Amministrazione ferroviaria,
dipartimento di Torino unitamente alla necessaria domanda di
autorizzazione.
In data 4 ottobre 1971, l'Amministrazione ferroviaria richiedeva
a questo Assessorato ulteriori modifiche al progetto presentato: di
ciò era informato il progettista che attualmente, presi ulteriori
contatti con la divisione lavori delle ferrovie, ha in corso la
redazione delle modifiche richieste.
Si deve far notare che la lenta gestione dell'opera dipende
essenzialmente dalla circostanza che il sottovia in questione
interessa lo scambio ferroviario per cui i competenti uffici
ferroviari hanno dovuto studiare a fondo il problema, suggerendo
via via diverse modalità di condurre i lavori al fine di non
interrompere il traffico su rotaia.
Tutto ciò ha interferito sulla celerità di approvazione del
progetto, né questa Amministrazione regionale può dar mano ai
lavori senza la regolare convenzione di concessione.
Allo stato attuale dei fatti, sentiti i competenti uffici
ferroviari, sussiste una ragionevole previsione di poter eseguire i
lavori nel corso della prossima estate 1972, sempre che non vengano
richieste altre modifiche impreviste che non dipendono da questa
Amministrazione regionale.
Montesano (P.S.D.I.)
- La parola al Consigliere
Tonino.
Tonino (P.S.I.U.P.)
- Io prendo atto che quando c'è da
fare con le Ferrovie dello Stato e dell'Anas, conosciamo già quali
sono le loro indagini, però, qui c'è un'urgenza, non so, il
problema della disoccupazione della bassa Valle, al quale proprio
in quella zona si è cercati di tenere per costruire uno
stabilimento, deve essere il tema da portare avanti nei confronti
delle Ferrovie dello Stato, altrimenti lì non si può passare sotto
questo sottopassaggio con dei macchinari grossi.
Io prego quindi l'Assessore di continuare ad avere dei contatti
con l'Amministrazione delle ferrovie.
Montesano (P.S.D.I.)
- Passiamo all'oggetto n. 6.
