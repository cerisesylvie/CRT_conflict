Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3500 del 24 febbraio 1988 - Resoconto
OGGETTO N. 3500/VIII - DATI CONCERNENTI LA SITUAZIONE DEGLI
UNIVERSITARI VALDOSTANI RELATIVAMENTE AGLI ANNI ACCADEMICI 1986/87
E 1987/88. (Interrogazione con risposta scritta).
PRESIDENTE:
Do lettura dell'interrogazione con risposta
scritta in oggetto, presentata dal Consigliere Cout.
INTERROGAZIONE CON RISPOSTA SCRITTA
Alcuni interessanti dati concernenti la situazione degli
universitari valdostani erano stati forniti dall'Assessore alla
Pubblica Istruzione relativamente agli anni accademici 1984-85 e
1985-86, in risposta ad una interrogazione di un collega
Consigliere regionale.
Ritenendo necessario ed interessante disporre anche dei dati
relativi alla situazione degli anni accademici 1986-87 e
possibilmente 1987-88, il sottoscritto Consigliere regionale del
Gruppo comunista con la presente
INTERROGA
l'Assessore alla Pubblica Istruzione per conoscere:
1) il numero di studenti universitari iscritti negli anni
accademici 1986-87 e 1987-88 alle varie Università italiane e
straniere;
2) il prospetto riepilogativo degli iscritti a Torino e nelle
altre sedi, suddivisi per facoltà, per gli anni 1986-87 e
1987-88;
3) le provvidenze disposte nei confronti degli universitari
valdostani, suddivise per tipologia di contributo, destinatari,
entità, ecc...;
4) la percentuale di studenti iscritti all'Università in
rapporto alla popolazione di età compresa tra i 19 ed i 24
anni.
PRESIDENTE:
All'interrogazione con risposta scritta,
testé letta, è stata data risposta con lettera n. 109 in data 28
gennaio 1988.
