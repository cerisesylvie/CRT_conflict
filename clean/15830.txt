Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 2133 del 25 settembre 1996 - Resoconto
SEDUTA POMERIDIANA DEL 26 SETTEMBRE 1996
OGGETTO N. 2133/X Designazione del dottor Riccardo Jans, in
sostituzione del dottor Dario Bonino, quale membro esperto in seno
alla Sezione regionale dell'Albo nazionale delle imprese esercenti
servizi di smaltimento dei rifiuti.
Deliberazione Il Consiglio
Visto l'articolo 4 del decreto del Ministro dell'Ambiente del 21
giugno 1991, n. 324, che istituisce le sezioni regionali dell'Albo
Nazionale delle imprese esercenti servizi di smaltimento dei
rifiuti;
Richiamata la deliberazione del Consiglio regionale n. 3442/IX,
in data 20 maggio 1992, che designava il dottor Dario Bonino quale
esperto di normativa ambientale;
Preso atto delle dimissioni rassegnate dal dottor Bonino in data
11 giugno 1996;
Considerato che si rende necessario designare un nuovo
componente, in sostituzione del dimissionario, quale esperto di
normativa ambientale;
Visto il curriculum vitae del dottor Riccardo Jans;
Ritenuto di dover proporre, in qualità di sostituto, il dottor
Riccardo Jans, dipendente dell'Assessorato dell'Industria,
Commercio e Artigianato in possesso dei requisiti richiesti;
Visto il parere favorevole di legittimità rilasciato dal
responsabile del Servizio del Commercio, Zona franca e
Contingentamento nell'ambito dell'Assessorato dell'Industria,
Commercio e Artigianato, ai sensi dell'articolo 72 della legge
regionale n. 3/1956 e successive modificazioni e del combinato
disposto degli articoli 13 - comma 1 - lett. e) e 59 - comma 2 -
della legge regionale n. 45/1995, in ordine alla presente
deliberazione;
Delibera
1) di designare, in sostituzione del dottor Dario Bonino,
dimissionario, il dottor Riccardo Jans - dipendente di VIII livello
presso il Servizio del Commercio, Zona franca e Contingentamento
dell'Assessorato dell'Industria, Commercio e Artigianato - quale
esperto di normativa ambientale in seno alla sezione regionale
dell'Albo Nazionale delle imprese esercenti servizi di smaltimento
dei rifiuti;
2) di dare atto che alla nomina degli esperti di cui al punto 1)
del presente deliberato provvede il Ministro dell'Ambiente con
proprio decreto;
3) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di dame
esecuzione.
Presidente Per questo oggetto si voterà con voto segreto
elettronico. Qualcuno chiede la parola? Si può passare alla
votazione:
Presenti: 26
Votanti e favorevoli: 24
Astenuti: 2 (Bionaz e Riccarand)
Il Consiglio approva
