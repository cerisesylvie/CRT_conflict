Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 19 del 12 gennaio 1983 - Resoconto
OGGETTO N. 19/VII - RATIFICA DI DELIBERAZIONI ADOTTATE DALLA
GIUNTA REGIONALE IN VIA D'URGENZA.
Oggetto n.
5933 in data 5 novembre
1982:
Concessione di un contributo di lire 40.000.000 a
favore del Comune di Morgex per la costruzione di una passerella in
ferro sulla Dora Baltea in località Pra-Sec - Approvazione ed
impegno di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Oggetto n.
6077 in data 12 novembre
1982:
Concessione al Comitato organizzatore del
campionato nazionale di sci per silenziosi di un contributo di lire
5.000. 000.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Oggetto n.
6094 in data 12 novembre
1982:
Lavori di completamento ex Caserma Ménabréaz da
destinarsi al centro sociale e culturale in Comune di
Châtillo
n.
- Appalto dei lavori a licitazione privata.-
Approvazione ed impegno di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Oggetto n.
6199 in data 19 novembre
1982:
Approvazione ed impegno di spesa per l'esecuzione
del 3° lotto dei lavori di rifacimento del tetto del Castello di
Aymavilles.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
Oggetto n.
6282 in data 26 novembre
1982:
Assistenza all'infanzia - Concessione e
liquidazione di contributo al Comune di Hône per l'organizzazione e
la gestione di un centro diurno estivo per l'anno 1982.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
Oggetto n.
6310 in data 26 novembre
1982:
Concessione e liquidazione di contributo a favore
della "Coopérative des producteurs de fruits", con sede in Comune
di Jovençan, nelle spese sostenute per il conferimento di frutta al
magazzino di Saint-Pierre.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
Oggetto n.
6347 in data 26 novembre
1982:
Concessione di contributi ai proprietari degli
immobili costituenti la frazione Frissonnière Dessus, in Comune di
Valpelline, per i danni subiti da eventi calamitosi.- Approvazione
e finanziamento di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
Oggetto n.
6356 in data 26 novembre
1982:
Lavori di sistemazione idraulica di un tratto del
torrente Lys a monte del ponte SS. n.
505 in Comune di
Fontainemore (1° tronco).- Approvazione di perizia suppletiva.-
Approvazione di spesa. Proroga al termine di ultimazione dei
lavori.
PRESIDENTE:
Ha chiesto di parlare il Consigliere
Carlassare. Ne ha facoltà.
CARLASSARE - (Nuova Sinistra):
Qui dice "riferisce alla
Giunta che occorre a salvaguardia della pubblica incolumità
provvedere con urgenza al proseguimento delle opere appaltate al 1°
lotto sino al ponte sulla SS. n. 505, giusto il progetto principale
approvato dalla Giunta con propria deliberazione n. 2805 in data
28.5.1982". Ora, questa non penso che sia una cosa venuta fuori
all'improvviso; chiedo perché non si è fatta una regolare gara di
appalto, che comprendesse tutta l'opera, mentre in pratica si è
fatta una gara di appalto per metà dell'opera, l'altra metà si è
concessa con perizia suppletiva.
PRESIDENTE:
Ha chiesto di parlare l'Assessore ai Lavori
Pubblici Borbey. Ne ha facoltà.
BORBEY - (D.C.):
Uscendo dal capoluogo di Fontainemore
c'è il ponte che attraversa il Lys, a monte c'è la confluenza di un
torrente, il Nana, che nella piena dello scorso anno ha devastato
interamente quella zona, rischiando di portare via i fabbricati che
si trovano di fronte alla confluenza di questo torrente. Abbiamo
fatto fare un progetto completo di tutta la regimazione idraulica,
dalla confluenza del Nana sino al ponte sul Lys, l'importo del
progetto è di 700-800 milioni ca. Abbiamo appaltato il mese di
marzo al - l'incirca il primo lotto di quest'opera perché non
avevamo fondi sufficienti per appaltare gli 800 milioni. Anche
perché proprio nel Lys, per i danni subiti, abbiamo dovuto
appaltare i tratti che ritenevamo più urgenti, indifferibili,
perché se veniva un'ulteriore piena durante l'estate o l'autunno,
portava danni enormi a Pont-Saint-Martin, all'ILSSA-VIOLA, e quassù
a questo nucleo di case.
E' successo che nell'assestamento di bilancio abbiamo avuto la
possibilità di avere dei fondi in più su questo capitolo e la
Giunta regionale ha ritenuto logico e doveroso fare una perizia
suppletiva; l'impresa ha operato molto bene, si è ritenuto di
ultimare l'opera durante l'inverno. Infatti fra un mese i lavori
saranno completati.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
Oggetto n.
6357 in data 26 novembre
1982:
Lavori di sistemazione idraulica di un tratto del
torrente Lys a valle presa canale ILSSA-VIOLA in Comune di
Pont-Saint-Marti
n.
- Approvazione di perizia suppletiva.-
Approvazione di spesa.
PRESIDENTE:
Ha chiesto di parlare il Consigliere
Carlassare. Ne ha facoltà.
CARLASSARE - (Nuova Sinistra):
Qui riprendiamo un
discorso già fatto: in pratica, ci troviamo di fronte ad una
perizia suppletiva per un'esecuzione di alcuni lavori che erano
previsti - perché indispensabili - già un anno fa; quello che non
capisco è perché si fa una gara d'appalto e successivamente si
interviene con la perizia suppletiva, mentre sarebbe più corretto
invece fare una gara d'appalto su tutta l'opera. Non metto in
discussione il fatto che si debbano eseguire questi lavori, perché
altrimenti si rischia di far portare via gli argini; però dato che
già un anno fa avevamo convenuto che era necessario ultimare questo
argine, ora ritrovo appaltata una parte ed in perizia suppletiva
un'altra con importi abbastanza simili, ritengo che sarebbe stato
corretto fare delle gare d'appalto che contenessero tutta
l'opera.
PRESIDENTE:
Ha chiesto di parlare l'Assessore ai Lavori
Pubblici Borbey. Ne ha facoltà.
BORBEY - (D.C.):
Concordo pienamente con il Consigliere
Carlassare; infatti da due anni a questa parte dove abbiamo un
appalto e possiamo eseguirlo completamente, sapendo che questo
lavoro verrà ultimato nell'arco di due anni, noi finanziamo l'opera
che riteniamo di pagare quest'anno e la inseriamo nel bilancio
1983, mentre quella che riteniamo verrà completata nel 1984 la
rinviamo al successivo provvedimento.
L'Amministrazione regionale era partita con un certo programma
di opere che purtroppo l'alluvione ha fatto saltare, perché non è
vero che era previsto tutto, ad esempio non era previsto un tratto
a valle dell'ILSSA-VIOLA. Non potevamo fare un appalto completo,
avevamo ancora circa 800 milioni a disposizione in quel momento ed
abbiamo deciso di intervenire a Fontainemore e a Pont-Saint-Martin.
Abbiamo appaltato metà dei due lotti, all'incirca dove ci sono le
opere più urgenti da fare, perché se appaltavamo il tutto le
imprese avrebbero completato tutto il lavoro e non disponevamo dei
fondi per pagarlo.
PRESIDENTE:
Ha chiesto di parlare il Consigliere
Carlassare. Ne ha facoltà.
CARLASSARE - (Nuova Sinistra):
Questo discorso poteva
essere valido prima dell'alluvione, perché solo dopo l'alluvione si
era deciso che era necessario ultimare tutto l'argine, altrimenti
si correva il rischio, nel caso fosse venuta un'altra alluvione, di
trovarci al punto di partenza.
PRESIDENTE:
Metto in approvazione la ratifica della
delibera in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n.
6363 in data 26 novembre
1982:
Lavori di sistemazione esterna di preparazione
all'area industriale in Comune di Cogne - Perizia suppletiva -
Concessione proroga - Approvazione di nuovi prezzi.- Esecuzione dei
lavori in economia diretta.- Approvazione ed impegno di
spesa.
PRESIDENTE:
Ha chiesto di parlare il Consigliere
MAFRICA
. Ne ha facoltà.
MAFRICA
-
(P.C.I.):
Due domande: la prima se gli
uffici stanno rispondendo ad un'interrogazione scritta relativa
agli appalti che ho preparato e che penso richieda un po' di
lavoro; la seconda è a quanto siamo arrivati per le spese per
l'insediamento industriale di Cogne, complessivamente per la CO.ROS
e la CO.FAR.CO.
PRESIDENTE:
Ha chiesto di parlare l'Assessore ai Lavori
Pubblici Borbey. Ne ha facoltà.
BORBEY - (D.C.):
Ho già dato un prospetto una volta,
penso che sia stato pubblicato anche sul giornale del Partito
Comunista e questo non cambia di una virgola, forse appena di mezza
virgola. Preciso solo che se alcune volte per determinate cose c'è
scritto "omissis", è anche perché ad esempio l'elenco delle imprese
nella delibera di Giunta non viene scritto; però debbo dire che
nella delibera che viene esposta, c'è tutto.
PRESIDENTE:
Metto in approvazione la ratifica della
delibera in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n.
6471 in data 26 novembre
1982:
Lavori di completamento di fognatura comunale
(Single-Riva) in Comune di Issime.- Approvazione di perizia
suppletiva.- Approvazione ed impegno di spesa.
PRESIDENTE:
Metto in approvazione la ratifica della
delibera in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n.
6473 in data 26 novembre
1982:
Concessione e liquidazione di un contributo
straordinario alla ditta Alberto Solutore e Renato corrente in La
Salle a titolo di indennizzo.
PRESIDENTE:
Ha chiesto di parlare il Presidente
della Giunta. Ne ha facoltà.
ANDRIONE - (U.V.)
: Chiederei di fare una discussione
unica con l'ultima delibera 7113. Vorrei solo dare alcune
indicazioni, non credo di togliere la parola, anzi poi risponderemo
a domande differenti.
Per chi conosce la situazione, finita la salita ed
immediatamente a valle della diga costruita verso il 1930 dalla
SIP, si è creata una situazione per la quale la sponda orografica
sinistra veniva lentamente erosa. Su questa sponda in epoca remota
- credo verso gli anni '40 - era stato costruito un atelier, poi
ampliato, dove si lavorava il legname. La Dora, con i suoi umori un
po' balzani, aveva già fatto tremare le mura di questo laboratorio,
per questa ragione è stato giustamente richiesto
all'Amministrazione regionale di fare i lavori necessari per
consolidare la sponda orografica sinistra. L'Assessorato dei Lavori
Pubblici aveva presentato un progetto alla Giunta regionale, che lo
aveva approvato. Come le grosse pale sono entrate nell'alveo e
hanno iniziato a spostare del materiale, è risultato che l'intera
sponda in questione sulla quale, ad una distanza che oggi non
sarebbe ammissibile ma che all'epoca lo era, era fondato questo
atelier, era franosa e che la prosecuzione dei lavori, avrebbe
richiesto spese enormi senza nemmeno garantire la solidità di
questo fabbricato. I lavori di arginatura, una volta decisi, erano
anche a protezione della strada nazionale. Dopo l'esame del
territorio abbiamo accettato di indennizzare a questa ditta i costi
dél trasferimento dei macchinari, calcolato in maniera onesta;
d'altra parte l'arginatura della Dora, là dove è necessaria, è
opera di interesse pubblico e può giustificare l'esproprio ed anche
che venga fatta contro l'interesse del privato, non potendo la
Regione ammettere un rischio grave di sbordamento del torrente con
tutte le conseguenze. Questa valutazione è stata fatta con perizia
sulla base di 100 milioni; la delibera di cui stiamo discutendo è
stata fatta con una certa imputazione, l'ultima delibera la
modifica e questo è quanto dovevo spiegare al Consiglio.
PRESIDENTE:
Ha chiesto di parlare il Consigliere De
Grandis. Ne ha facoltà.
DE GRANDIS - (P.R.I.):
Questo modo di intervenire della
Regione mi lascia molto perplesso perché nella delibera è scritto
che si tratta di lavori di costruzione di difese spondali della
Dora Baltea eseguiti a cura dell'Amministrazione regionale. Ho
ascoltato con attenzione le spiegazioni del Presidente
della
Giunta, però mi pare che se avessimo avvertito il privato che la
costruzione, cioè l'atelier, che aveva in quella zona era esposta a
particolari rischi, in funzione del fatto che la Dora continuava ad
erodere quel tratto di sponda, era una cosa diversa. Il fatto è
invece, per quanto mi risulta, che le fessurazioni a questo stabile
si sono verificate dopo che gli escavatori avevano proceduto a
scavare in notevole misura in quella zona, per cui a mio avviso ci
sono delle responsabilità o dell'Amministrazione regionale o più
ancora dell'impresa che ha seguito i lavori. Parlare di imperizia,
di imprudenza o di inosservanza di leggi e regolamenti mi sembra in
questo caso abbastanza facile. Così come vorrei sapere se la
competenza in queste cose è dell'Amministrazione regionale o del
Magistrato. Quindi competenza della Regione: va bene.
Le domande che mi pongo sono queste: i tecnici della Regione che
hanno fatto la progettazione dei lavori, avevano calcolato i rischi
che si correvano per procedere a quei lavori spondali? Avevano
edotto l'impresa dei rischi che si potevano correre eseguendo gli
scavi in una zona così disaggregata, di carattere alluvionale, che
poteva essere soggetta a franamenti? L'impresa ha adottato tutte le
precauzioni del caso perché questi eventi dannosi non si
verificassero? Si è fermata a tempo debito? Direi di no, perché si
sono verificate le fessurazioni ed i proprietari hanno dovuto
abbandonare lo stabile proprio per evitare il rischio di essere
travolti da eventuali crolli. In questo caso mi sembra che la
ricerca delle responsabilità dovrebbe essere fatta in maniera più
accurata, prima di disporre che del denaro pubblico venga dato a
copertura di danni che un privato ha subito. E' una richiesta
legittima da parte del privato, non lo metto in dubbio, è legittimo
anche l'intervento della Regione se non esistono responsabilità;
nel caso invece che esistano delle responsabilità, queste vanno
ricercate ed i responsabili vanno perseguiti nel modo dovuto.
PRESIDENTE:
Ha chiesto di parlare il Consigliere Mafrica.
Ne ha facoltà.
MAFRICA - (P.C.I.):
Questa delibera lascia un po'
perplessi anche dopo le spiegazioni del Presidente
della
Giunta. Non è ben chiaro se si tratta di un pagamento per danni
causati dalla Regione - dal testo della delibera sembrerebbe
trattarsi di una cosa del genere perché si dice "si verificarono
delle fessurazioni ad un fabbricato adibito a laboratorio
artigianale", quindi sembrerebbe che senza che nessuno ci avesse
pensato prima, l'intervento della Regione avesse provocato danni al
fabbricato di un privato.
L'esposizione del Presidente
della Giunta invece lascia
intendere che non si tratta da parte della Regione di una
riparazione, ma di una sorta di intervento per risolvere dei
problemi esistenti sia dal punto di vista della sicurezza, sia dal
punto di vista della sopravvivenza dell'attività artigianale di
questo privato. Però, se siamo nel secondo caso non mi sembra si
possa prendere la delibera come intervento per riparazione danni;
se siamo invece nel caso dei danni, si pongono poi i problemi a cui
faceva riferimento il Consigliere De Grandis. Innanzitutto si
tratta di vedere se non ci sia una responsabilità del privato
nell'aver costruito questo laboratorio in una zona pericolosa, ed
in seguito se non esistano delle responsabilità da parte
dell'Amministrazione regionale quando ha elaborato i progetti ed il
tipo di intervento, ed infine se non vi siano responsabilità da
parte dell'impresa che ha eseguito i lavori. Ci sembra che la cosa
non sia ancora chiara, ed il fatto stesso di passare al capitolo
delle spese casuali, per una parte almeno dell'intervento, farebbe
intendere che siamo per un intervento riparatore da parte della
Regione, mentre dalla posizione del Presidente
della Giunta
non sembra essere così.
PRESIDENTE:
Ha chiesto di parlare il Consigliere
Carlassare. Ne ha facoltà.
CARLASSARE - (Nuova Sinistra):
C'è una cosa che mi lascia
perplesso ed è il fatto che - se non ricordo male - è la prima
volta che il Presidente
della Giunta dà un'illustrazione
così dettagliata e precisa, senza che sia richiesta, di un
intervento anche se significativo dal punto di vista della
spesa.
Una serie di perplessità che avevo, sono già state illustrate
dai Consiglieri De Grandis e MAFRICA; chiaramente ritengo che vada
precisata molto bene la responsabilità dei tecnici della Regione
che non hanno fatto rilievi sufficienti per poter stabilire che
quella zona era così franosa da non poter consentire questo
intervento. Al limite si sarebbe potuto adottare prima un
provvedimento, trovando una transazione con questi signori. Non
viene chiarito bene inoltre se l'intervento, dal punto di vista
tecnico, è stato fatto da operai, direttamente dalla Regione oppure
da un'impresa e quale. Questa è una domanda che faccio
all'Assessore.
Vorrei anche sapere in base a quale delibera di Giunta è stato
fatto il primo intervento di quest'opera e conoscere il valore del
fabbricato. Il Presidente
della Giunta dice che c'è un
trasferimento di macchinari da un'altra parte; vorrei sapere se in
una proprietà di questi signori o se in un locale in affitto, ed
inoltre che fine farà l'attuale fabbricato.
Non vorrei che si trattasse semplicemente di fare una difesa
spondale con alcune precauzioni e per accelerare i tempi si sia
intervenuti con quei grossi macchinari che portano sollecitazioni
al terreno ed alle case vicine al luogo ove si sta lavorando, per
cui ci sarebbero delle precise responsabilità da parte dell'impresa
che non è intervenuta con le dovute cautele.
PRESIDENTE:
Ha chiesto di parlare l'Assessore ai Lavori
Pubblici Borbey. Ne ha facoltà.
BORBEY - (D.C.):
Intanto una delibera di Giunta che
liquida una certa cifra non può riportare perizie o altro.
Certamente quando a monte c'è un appalto, c'è anche un progetto
redatto dall'Amministrazione regionale, una ditta che ha vinto
l'appalto, un Direttore dei lavori nominato dalla Regione, un
tecnico dell'Assessorato ai Lavori Pubblici, e delle precise
indicazioni per l'impresa che deve operare; quando succede il fatto
interpelliamo immediatamente chi crediamo di dovere interpellare, e
cioè il geologo, che è il consulente normale della Regione, un
Ingegnere, mentre i due fratelli Alberto hanno nominato i loro
tecnici. Il risultato della perizia è stato che si tratta di un
terreno veramente particolare ma sono stati anche il transito di
determinati mezzi e le vibrazioni che hanno portato a queste
ulteriori crepe. E' quindi un fatto che è stato valutato
profondamente e la notte stessa in cui si è verificato abbiamo
chiamato i pompieri ed imbrigliato con corde questo fabbricato
perché si temeva il crollo ed oltre a questo è ubicato su un
terreno che ha più acqua che humus. In ogni caso si sono fatte
delle valutazioni: per fare delle difese spondali bisognava andare
a delle profondità di metri e metri, per cui si è ritenuto, facendo
i debiti calcoli, di risparmiare l'arginatura in quel tratto e di
bloccare l'acqua a monte con una deviazione. I proprietari si sono
impegnati a lasciare questo fabbricato ed a non renderli più
abitabili; continueranno ad usarlo solo come magazzino, ma se in
futuro dovesse crollare, non chiederanno più alcun indennizzo. Si è
ritenuto di fare tutto questo per non andare in causa, il che
avrebbe forse fatto ristagnare la situazione per alcuni anni
portando un danno economico non indifferente a questa piccola ditta
artigianale del luogo, che da nostre informazioni lavora ed ha
contratti con privati, Enti pubblici ed Enti locali per fornitura
di serramenti di una certa consistenza. La nostra è stata una
scelta di buon senso, suffragata anche dai consigli dei tecnici e
degli esperti legali.
PRESIDENTE:
Ha chiesto di parlare il Presidente
della Giunta. Ne ha facoltà.
ANDRIONE - (U.V.)
: Mi rivolgo soprattutto ai Consiglieri
De Grandis e Mafrica, ai quali chiederei di pensare all'orografia
della zona. Circa 50 anni fa è stata costruita una diga
immediatamente a monte, la quale ha cambiato il regime delle acque
della Dora, alzando il letto del fiume, che in quel punto formava
una rapida e scorreva in profondità, drenando il pieno di questo
terreno, che era molto più solido. Noi valdostani ci rendiamo
difficilmente conto delle modificazioni che apporta allo stato dei
terreni una modifica quale può essere una diga. Le conseguenze si
vedono cento anni dopo. La diga di La Salle ha fatto sì che il
letto della Dora si alzasse e quindi scalzasse questa zona in
maniera tale che, per esempio, la piccola "ferme" che c'è di fronte
non è più raggiungibile a piedi, mentre prima lo era. Adesso
l'Assessorato ai Lavori Pubblici sta studiando un sistema di
arginatura che serva anche come strada per arrivare ad essa. Questo
scalzamento è proseguito negli anni, ma quando quel laboratorio è
stato costruito non esisteva la licenza edilizia - prego il
Consigliere Mafrica di credere che non è polemica - e il Sindaco di
La Salle essendo una persona tuttora vivente, può essere consultata
al riguardo, la quale non era neppure iscritta all'U-nion
Valdôtaine.
Le nostre posizioni potevano essere quella di dire che non
riconoscevamo alcun addebito, perché effettivamente potevamo farlo;
l'estremo opposto era quello di riconoscerci colpevoli; la terza
ipotesi era quella di valorizzare quella che è l'attività
lavorativa e la parte macchinari - cosa che noi abbiamo fatto -
mentre il fabbricato è fuori norma ed è in una posizione che
obiettivamente oggi, così come la Dora scorre, è molto pericolosa,
ed anche quando saranno fatte le opere di arginatura basterà
un'alluvione per scalzare nuovamente il terreno di questa collina.
Il nostro intendimento è quello di costruire una scogliera tale che
questa erosione non avvenga più e che una parte dell'acqua in
uscita dalla diga venga ribattuta di fronte e qui trovi un'altra
scogliera che la incanali. Questo è il lavoro che fanno gli
Assessorati dei Lavori Pubblici e dell'Agricoltura e Foreste, e
direi che è uno degli interventi di competenza assoluta della
Regione su tutti i torrenti della Valle d'Aosta.
PRESIDENTE:
Ha chiesto di parlare il Consigliere De
Grandis. Ne ha facoltà.
DE GRANDIS - (P.R.I.):
La situazione che ha esposto il
Presidente
della Giunta mi convince, sono perfettamente
d'accordo e conscio che lì la Dora stava facendo un lavoro di
erosione che avrebbe portato nel tempo a guai ben maggiori. La mia
preoccupazione è di altro tipo: quando i tecnici della Regione
hanno constatato sul posto l'esistenza di questa abitazione - che
non possono avere conosciuto a posteriori, ma debbono aver rilevato
prima, altrimenti non sono dei tecnici - dovevano essere in
condizioni di prevedere che un intervento di quel tipo in quella
zona avrebbe accelerato i rischi che quello stabile comunque
avrebbe corso per effetto dell'erosione della Dora. A questo punto
mi chiedo se l'impresa che ha utilizzato degli escavatori così
grossi, provocando delle vibrazioni tali che hanno causato la
fessurazione di questo stabile, non si è resa conto del rischio che
si correva. Il direttore dei lavori ha detto che si sarebbe assunto
la responsabilità? Questo è il punto che mi sta a cuore. Se non ho
la certezza che qui sono state escluse delle responsabilità non
voterò la delibera, perché anche la perizia eseguita riguarda
l'ammontare del danno, non le responsabilità eventuali da parte
dell'impresa o dell'Amministrazione regionale, ed ecco perché
chiedo all'Assessore Borbey se queste cose sono state chiarite.
PRESIDENTE:
Ha chiesto di parlare il Consigliere
Carlassare. Ne ha facoltà.
CARLASSARE - (Nuova Sinistra):
Capirei l'indennizzo se i
danni si fossero verificati in una situazione assolutamente
tranquilla dove si va a fare un lavoro senza nessuna facile
previsione, ma sento descrivere dal Presidente
della Giunta
una situazione dove chiunque si poteva rendere conto della realtà,
sento dire dall'Assessore ai Lavori Pubblici che questa casa è
costruita su una specie di barchetta, perché c'è più acqua che
terreno, per cui penso che qualsiasi tecnico, in un caso del
genere, avrebbe dovuto accertarsi della situazione esistente prima
di dare il via ad un progetto. Si sarebbero dovuti fare i sondaggi
del terreno e di conseguenza elaborare un progetto, stabilendo con
quali mezzi lo si intendeva realizzare. Si doveva procedere ad una
valutazione dei costi da sostenere per quest'opera e dei benefici
che se ne sarebbero ricavati, prima di prendere la decisione di
arrivare ad una transazione che salvaguardi il lavoro di
quell'atelier, o magari intervenire con l'esproprio se il
proprietario del laboratorio non voleva andarsene. Questo sarebbe
stato un metodo logico di comportamento.
Concordo in pieno con quanto ha detto il Consigliere De Grandis,
che in una situazione di questo genere, dove la precarietà del
terreno salta agli occhi, devono esserci delle responsabilità: o
chi ha fatto il progetto non ha tenuto conto di questa precarietà,
o l'impresa ha eseguito i lavori come da qualsiasi altra parte,
senza attenersi alle indicazioni del progetto che invece era fatto
sulla base di un terreno molto precario. E questa è la situazione
generale.
Però vorrei che mi si rispondesse ad alcune domande che ho
posto, che non riguardano il poi ma il prima: vorrei sapere qual è
l'impresa che ha eseguito il lavoro, sulla base di quale delibera
di Giunta è stato fatto l'appalto, quale è la valutazione dell'Ing.
Vallacqua, che è il perito nominato dalla Regione, ed infine il
valore di questo immobile che non è ancora stato demolito. Anzi
quest'ultimo aspetto mi quadra poco dal punto di vista della
sicurezza: il destinare il laboratorio a magazzino non è solo
affare del titolare, perché a prelevare la merce che è là
immagazzinata può mandarci anche dei dipendenti. Questo punto va
chiarito perché se è davvero una situazione di precarietà bisogna
impedire l'accesso a quel luogo, e soprattutto bisogna impedire che
quella costruzione venga utilizzata come struttura in qualche modo
collegata allo svolgimento del lavoro.
PRESIDENTE:
Ha chiesto di parlare il Consigliere Mafrica.
Ne ha facoltà.
MAFRICA
-
(P.C.I.):
Una curiosità: vorrei sapere
se questi fratelli si chiamano Alberto di cognome o Solutore.
Alberto è il cognome, quindi Solutore è il nome di uno dei due
fratelli.
Il nostro Gruppo si asterrà su questa delibera perché nonostante
tutte le spiegazioni, ci sono tre elementi che interferiscono fra
loro. Il primo è quello della fatalità: se la cosa fosse dovuta a
situazioni derivanti da fatti geologici in cui non c'è
responsabilità di nessuno, non si capisce perché si debba parlare
di danni nella formulazione della delibera. Il secondo è quello
della responsabilità: se la Regione indennizza, riconosce che ci
sono stati dei danni, implicitamente ammette una sua responsabilità
generale e questa cosa mi suona un po' più strana perché mentre
pagando cento milioni si ammette una responsabilità della Regione,
nelle dichiarazioni del Presidente, dell'Assessore, si cerca di
mettere più in luce aspetti che sono dovuti al caso ed a fattori
non prevedibili. Allora in questo caso il dare un indennizzo senza
verificare possibili responsabilità dell'impresa a noi sembra un
po' come sbrigare la faccenda in fretta senza andare fino in fondo.
Se invece, terza ipotesi è un intervento della Regione per favorire
un artigiano, ne facciamo tanti, possiamo dare benissimo cento
milioni ai fratelli operosi perché trasferiscano il loro atelier da
una sede pericolosa ad un'altra dove possano espletare la loro
attività, ma non parliamo di danni o di responsabilità della
Regione. Questa ci sembra un po' la situazione, per cui su queste
due delibere ci asterremo.
PRESIDENTE:
Ha chiesto di parlare il Presidente
della Giunta. Ne ha facoltà.
ANDRIONE - (U.V.)
: Quando si parla di danni non si parla
di responsabilità: si parla di una situazione obiettiva per la
quale una certa attività non può essere espletata in un certo luogo
e la Regione interviene perché l'attività venga svolta altrove. Ho
detto prima il perché quella sponda è franosa e - mi scusi il
Consigliere De Grandis - non ci sarà mai nessun tecnico che possa
avere lo sguardo radiografico per dirlo a priori.
Non vorrei citare la piscina di Pré-Saint-Didier dove
inizialmente non erano stati individuati i massi e sono stati
trovati poi; in questo caso avrebbero dovuto esserci dei massi
erranti che tenevano su la sponda: prima non c'erano. E non c'è
anima di tecnico che dica, guardando la sponda, lì ci sono le
pietre oppure lì non ci sono. Si possono fare dei sondaggi che
costano molto di più dei cento milioni in questione. Una cosa
importante che non ho detto prima: sono stati i fratelli Alberto a
segnalare alla Regione che loro avevano dei dubbi su questa sponda
e che chiedevano di fare un'arginatura. Evidentemente nè il tipo di
costruzione - e su questo punto il Consigliere Mafrica ha ragione -
era di quelli che sfidavano le intemperie dei secoli, nè il tipo di
sponda, che era fatta solo di detriti alluvionali, erano tali da
tenere. Prendiamo atto che vi astenete, però qui si tratta non
sotto la voce responsabilità della Regione, ma sotto il fatto
obiettivo di danni che impediscono ad un'azienda di continuare la
sua attività, di permettere di continuare altrove. Costo: cento
milioni. Qual è il valore del fabbricato? Questo effettivamente è
un quesito difficile, perché il fabbricato là dove è vale zero. Se
mi si chiede invece qual è il valore del macchinario, del lavoro
che viene fatto lì dentro, questo vale molto di più dei cento
milioni che la Regione ha speso. E questo è un dato di fatto che è
controllabile da chiunque.
Infine l'Ing. Vallacqua ha fatto una perizia che ha firmato ed è
disponibile a dare tutte le delucidazioni in merito.
PRESIDENTE:
Ha chiesto di parlare l'Assessore ai Lavori
Pubblici, Borbey. Ne ha facoltà.
BORBEY - (D.C.):
Per quanto riguarda la responsabilità
dell'impresa, direzione lavori e progettisti, noi abbiamo seguito
un progetto. Poiché abbiamo rilevato, con un sondaggio eseguito da
un piccolo "ragno", che a quattro metri di profondità era ancora
tutta nitta abbiamo fatto una progettazione con la fondazione larga
e solo con blocchi da annegare senza cemento nella nitta,
prevedendo che un domani questi blocchi anche con il peso, si
assestino in questo terreno.
Dopo che è successo il fatto, per soddisfazione, abbiamo fatto
un ulteriore sondaggio; però da quanto scritto nella perizia, e non
solo dal geologo dell'Amministrazione regionale ma anche da quello
di parte, la cosa non era prevedibile, perché questo fabbricato è
su un terreno che ha una situazione instabile. I lavori eseguiti
venti metri a valle hanno provocato un'uscita di acqua e
l'ulteriore vibrazione del macchinario l'ha aggravata; tutto questo
ha provocato il cambiamento di stabilità del terreno.
Certo, la cosa poteva essere prevedibile se a monte si fossero
fatti sondaggi e progettazioni così accurati che sarebbero costati
decine di milioni. Noi abbiamo dato incarico ai nostri tecnici di
fare un'arginatura, ma non abbiamo dato loro la possibilità
finanziaria, come amministratori regionali, di eseguire ogni tipo
di sondaggio e di consulenza per studiare tutta la zona. Però non
si poteva immaginare che solo la vibrazione di macchinari avrebbe
provocato questo cambiamento e l'impresa, per forza di cose, doveva
usare dei mezzi pesanti, perché il progetto prevedeva lo
spostamento di blocchi da due metri cubi. Questo è quanto posso
dire per quanto concerne questa vicenda, che per forza di cose è
incresciosa per un Assessore ai Lavori Pubblici, ma è quanto mi è
stato detto dai tecnici.
PRESIDENTE:
Metto in approvazione la ratifica della
delibera n. 6473:
ESITO DELLA VOTAZIONE
Presenti: 23
Votanti: 15
Astenuti: 8 ( Bajocco, Carrai, Cout, De Grandis, Dolchi,
Mafrica, Péaquin, Tonino)
Favorevoli: 14
Contrari: 1
Il Consiglio approva
Oggetto n.
7113 in data 23 dicembre
1982:
Parziale modificazione della deliberazione di
Giunta
n.
6473, in data 26 novembre 1982, recante la
concessione e la liquidazione alla ditta Alberto Solutore e Renato
di La Salle, di un contributo a titolo di indennizzo e tacitazione
per danni subiti da un fabbricato adibito a laboratorio
artigianale.
PRESIDENTE:
Metto in approvazione la ratifica della
delibera n. 7113:
ESITO DELLA VOTAZIONE
Presenti: 23
Votanti: 15
Astenuti: 8 (Bajocco, Carrai, Cout, De Grandis, Dolchi, Mafrica,
Péaquin, Tonino)
Favorevoli: 14
Contrari: 1
Il Consiglio approva
Oggetto n.
6474 in data 26 novembre
1982:
Concessione di un secondo contributo di £.
25.000.000 al Comune di Saint-Pierre per i lavori di rettifica e
sistemazione dell'innesto stradale alla S. S. n.
26 -
Approvazione ed impegno di spesa.
PRESIDENTE:
Metto in approvazione la ratifica della
delibera in oggetto:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Oggetto n.
6475 in data 26 novembre
1982:
Concessione e liquidazione di un contributo di £.
6.900.000 al Comune di Gressan nelle spese sostenute per la
sistemazione straordinaria della scuola di Chevrot nel Comune di
Gressan - Approvazione e liquidazione di spesa.
PRESIDENTE:
Metto in approvazione la ratifica della
delibera in oggetto:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Oggetto n.
6528 in data 3 dicembre
1982:
Concessione e liquidazione di un contributo di £.
40.500.000 al Liceo Linguistico Valle d'Aosta di Courmayeur - Anno
scolastico 1982/1983 - Approvazione e finanziamento di
spesa.
PRESIDENTE:
Metto in approvazione la ratifica della
delibera in oggetto:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Objet n° 6529 en date 3 décembre 1982:
Octroi
et liquidation d'une subvention de 6.000.000 de lires à la Commune
de Saint-Oyen pour le fonctionnement de l'école maternelle
communale - Année scolaire 1982/1983 - Approbation et liquidation
de dépense.
PRESIDENTE:
Metto in approvazione la ratifica della
delibera in oggetto:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Oggetto n.
6531 in data
3
dicembre
1982:
Concessione e liquidazione di un contributo alla
delegazione regionale del CONI per le spese sostenute per
l'organizzazione e lo svolgimento di un corso di aggiornamento per
gli insegnanti di educazione fisica delle scuole medie della Valle
d'Aosta - Approvazione e finanziamento di spesa.
PRESIDENTE:
Metto in approvazione la ratifica della
delibera in oggetto:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Oggetto n.
6532 in data 3 dicembre
1982:
Concessione e liquidazione di un contributo
all'Istituto "Don Bosco" di Châtillon, per le spese di
organizzazione e svolgimento di un corso di sci nell'anno
scolastico 1982/1983.
PRESIDENTE:
Metto in approvazione la ratifica della
delibera in oggetto:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Oggetto n.
6542 in data 3 dicembre
1982:
Concessione di contributi per l'anno 1982 ai
Comuni per il funzionamento della biblioteca pubblica -
Approvazione e liquidazione di spesa.
PRESIDENTE:
Metto in approvazione la ratifica della
delibera in oggetto:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Oggetto n.
6560 in data 3 dicembre
1982:
Lavori di costruzione di un 4° lotto della scuola
media della Comunità Montana
n.
2 - Località Villeneuve -
Approvazione di perizia suppletiva - Approvazione ed impegno di
spesa - Approvazione di nuovi prezzi.
PRESIDENTE:
Metto in approvazione la ratifica della
delibera in oggetto:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Oggetto n.
6562 in data 3 dicembre
1982:
Concessione di un contributo all'Azienda di
Soggiorno di Breuil-Cervinia nelle spese da sostenersi per la
parziale ristrutturazione dei locali dell'Azienda stessa -
Approvazione ed impegno di spesa.
PRESIDENTE:
Metto in approvazione la ratifica della
delibera in oggetto:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Oggetto n.
6563 in data 3 dicembre
1982:
Concessione e liquidazione di un contributo allo
Sci Club di Antey-Saint-André per l'acquisto di un battipista per
le piste di fondo della località - Approvazione e finanziamento di
spesa.
PRESIDENTE:
Metto in approvazione la ratifica della
delibera in oggetto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
Oggetto n.
6564 in data 3 dicembre
1982:
Concessione di un contributo al Comitato
organizzatore nelle spese per l'organizzazione della "Coppa
Consiglio Valle", gara internazionale di sci di fondo che avrà
luogo a Brusson il 2122 gennaio 1983 - Approvazione ed impegno di
spesa.
PRESIDENTE:
Metto in approvazione la ratifica della
delibera in oggetto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
Oggetto n.
6565 in data 3 dicembre
1982:
Concessione di un contributo di £. 30 milioni al
Comitato organizzatore nelle spese per l'organizzazione della Coppa
del Mondo di Bob a due e Bob a quattro che avrà luogo a
Breuil-Cervinia dall'8 al 17 gennaio 1983 - Approvazione ed impegno
di spesa.
PRESIDENTE:
Metto in approvazione la ratifica della
delibera in oggetto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
Oggetto n.
6566 in data 3 dicembre
1982:
Concessione e liquidazione di un contributo di £.
8.900.000 all'Azienda Autonoma di Soggiorno di La Thuile -
Approvazione e finanziamento di spesa.
PRESIDENTE:
Metto in approvazione la ratifica della
delibera in oggetto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
Oggetto n.
6572 in data 3 dicembre
1982:
Concessione di un contributo di Lire 5.000.000 al
Parroco di Hône Rev. Don Luigi Frassey, per il restauro della
Cappella sita in località Courtil del Comune di Hône - Approvazione
ed impegno di spesa.
PRESIDENTE:
Metto in approvazione la ratifica della
delibera in oggetto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
Oggetto n.
6573 in data 3 dicembre
1982:
Concessione di un contributo di Lire 4.000.000 al
Parroco di Hône, Rev. Don Luigi Frassey, per il restauro della
Cappella sita in località Biel del Comune di Hône - Approvazione ed
impegno di spesa.
PRESIDENTE:
Metto in approvazione la ratifica della
delibera in oggetto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
Oggetto n.
6574 in data 3 dicembre
1982:
Concessione di un contributo di Lire 7.000.000 al
Parroco di Châtillon, Rev. Don Silvio Perruquet, per il restauro
della Cappella di S. Bernardo sita in Frazione Nissod del Comune di
Châtillon - Approvazione ed impegno di spesa.
PRESIDENTE:
Metto in approvazione la ratifica della
delibera in oggetto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
Oggetto n.
6575 in data 3 dicembre
1982:
Concessione di un contributo di Lire 7.000.000 al
Parroco di Lillianes, Rev. Don Cesare Verthuy, per il completamento
del restauro della Cappella di Santa Margherita nella frazione
omonima del Comune di Lillianes - Approvazione ed impegno di
spesa.
PRESIDENTE:
Metto in approvazione la ratifica della
delibera in oggetto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
Oggetto n.
6576 in data 3 dicembre
1982:
Concessione di un contributo di Lire 5.000.000 al
Parroco di Challant-Saint-Anselme, Rev. Don Mario Vacher, per il
restauro del campanile nella Chiesa parrocchiale sita nel Capoluogo
di Challant-Saint-Anselme - Approvazione ed impegno di
spesa.
PRESIDENTE:
Metto in approvazione la ratifica della
delibera in oggetto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
Oggetto n.
6577 in data 3 dicembre
1982:
Concessione di un contributo di Lire 2.500.000 al
Parroco di Porossan, Rev. Don Quinto Vacquin, per il restauro della
torre campanaria della Chiesa parrocchiale di Porossan nel Comune
di Aosta - Approvazione ed impegno di spesa.
PRESIDENTE:
Metto in approvazione la ratifica della
delibera in oggetto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
Oggetto n.
6578 in data 3 dicembre
1982:
Concessione di un contributo di Lire 5.000.000 al
Parroco di Brusson, Rev. Don Massimo Lezin, per la sostituzione dei
canali di gronda e dei pluviali di discesa della Chiesa
parrocchiale di San Maurizio in Brusson - Approvazione ed impegno
di spesa.
PRESIDENTE:
Ha chiesto di parlare il Consigliere MAFRICA.
Ne ha facoltà.
MAFRICA
-
(P.C.I.):
Abbiamo votato tutte le
delibere precedenti e siamo d'accordo perché i beni culturali della
Valle d'Aosta siano difesi. In molte delle delibere precedenti si
parlava di restauro di mura, di tetti, qui si parla di canali di
gronda. Vorrei capire bene: gli interventi che facciamo, fino a
quale livello arrivano? Esiste un qualche orientamento?
PRESIDENTE:
Ha chiesto di parlare il Presidente
della Giunta. Ne ha facoltà.
ANDRIONE - (U.V.)
: La domanda è fondata perché
l'orientamento esiste ed è quello della conservazione e della non
possibile degradazione del monumento in questione. Questa Chiesa
purtroppo, come quella di Châtillon, è stata restaurata in epoca
relativamente recente e male, con infiltrazioni nei muri. Qui è
detto che noi ripariamo la parte che dovrà impedire alla Chiesa di
deteriorarsi.
PRESIDENTE:
Metto in approvazione la ratifica della
delibera in oggetto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
Oggetto n.
6579 in data 3 dicembre
1982:
Concessione di un contributo di Lire 9.000.000 al
Parroco di Cogne, Rev. Don Corrado Bagnod, per il restauro della
Cappella sita in località Cret, del Comune di Cogne - Approvazione
ed impegno di spesa.
PRESIDENTE:
Metto in approvazione la ratifica della
delibera in oggetto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
Oggetto n.
6580 in data 3 dicembre
1982:
Concessione di un contributo di Lire 10.000.000 al
Parroco di Pontboset, Rev. Don Germano Bois, per il rifacimento
della Cappella Gom nel capoluogo del Comune di Pontboset -
Approvazione ed impegno di spesa.
PRESIDENTE:
Metto in approvazione la ratifica della
delibera in oggetto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
Oggetto n.
6581 in data 3 dicembre
1982:
Concessione di un contributo di Lire 9.000.000 al
Parroco di La Salle, Rev. Don Silvio Perrin, per il restauro delle
Cappelle site in località Croix des Prés, di Châtelard e di Villair
del,. Comune di La Salle - Approvazione ed impegno di
spesa.
PRESIDENTE:
Metto in approvazione la ratifica della
delibera in oggetto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
Oggetto n.
6594 in data 3 dicembre
1982:
Concessione di un contributo di Lire 3.500.000 al
Comune di Montjovet per gli oneri sostenuti nell'esecuzione dei
lavori di ristrutturazione del ponte in legno in Frazione Borgo di
Montjovet - Approvazione e liquidazione di spesa.
PRESIDENTE:
Ha chiesto di parlare il Consigliere Mafrica.
Ne ha facoltà.
MAFRICA
-
(P.C.I.):
La domanda è rivolta
all'Assessore ai Lavori Pubblici. Anche in queste ratifiche ci sono
numerose delibere di contributo ai Comuni. Vorrei sapere se
comunque sta andando avanti l'orientamento di far fare ai Comuni i
lavori di competenza comunale, in particolare vorrei sapere se il
Comune di Aosta ha utilizzato i fondi che erano stati stanziati con
la legge n. 10 per lavori pubblici di natura comunale.
PRESIDENTE:
Ha chiesto di parlare l'Assessore ai Lavori
Pubblici Borbey. Ne ha facoltà.
BORBEY - (D.C.):
Si tratta di contributi che erano stati
promessi a questa Amministrazione comunale prima dell'entrata in
vigore della legge n. 10, salvo il primo contributo al Comune di La
Salle perché era una questione che oltre ad essere di interesse
comunale, era anche di competenza dell'Agricoltura e del Turismo,
quindi l'ha presa in carico il Comune ed ha chiesto ai tre
Assessorati un contributo. La Giunta ha deliberato il contributo
prendendo su quei fondi che sono contributi ai Comuni.
I Comuni stanno operando sulla legge n. 10, diciamo che per
1'80% appaltano loro e si stanno muovendo abbastanza bene. Ad oggi
sono stati utilizzati 6,5 miliardi dei 19,5; il Comune di Aosta ha
già deliberato per buona parte dei suoi fondi, ma non è ancora
pervenuta nessuna richiesta perché in base alla legge si dice che
l'Assessore ai Lavori Pubblici con proprio decreto emette il primo
mandato di pagamento quando è eseguito l'appalto, quando è fatto il
contratto con l'impresa. So che hanno già eseguito alcuni appalti,
ma sono in fase di contratti, quindi non abbiamo ancora una
richiesta.
PRESIDENTE:
Metto in approvazione la ratifica della
delibera in oggetto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
Oggetto n.
6595 in data 3 dicembre
1982:
Concessione di un contributo di Lire 3.000.000 al
Parroco di Saint-Germain, Rev. Don Antonio Bizzotto, per esecuzione
di lavori di restauro ed installazione di impianto di allarme nella
Chiesa parrocchiale di Saint-Germain, in Comune di Montjovet -
Approvazione e liquidazione di spesa.
PRESIDENTE:
Metto in approvazione la ratifica della
delibera in oggetto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
Oggetto n.
6596 in data 3 dicembre
1982:
Concessione di un contributo di Lire 6.000.000 al
Parroco di Diemoz, Rev. Don Paolo Brunodet, per il restauro della
Cappella sita in Frazione Payé del Comune di Verrayes -
Approvazione ed impegno di spesa.
PRESIDENTE:
Metto in approvazione la ratifica della
delibera in oggetto:
ESITO DELLA VOTAZIONE
Presenti: 24
Votanti: 23
Favorevoli: 23
Astenuti: 1 (Faval)
Il Consiglio approva
Oggetto n.
6597 in data 3 dicembre
1982:
Concessione di un contributo di Lire 4.000.000 al
Parroco di Pollein, Rev. Don Maurizio Anselmet, per il
completamento del restauro della Cappella dedicata a Santa Barbara
in Frazione Cheneaux del Comune di Pollein - Approvazione ed
impegno di spesa.
PRESIDENTE:
Metto in approvazione la ratifica della
delibera in oggetto:
ESITO DELLA VOTAZIONE
Presenti: 24
Votanti: 23
Favorevoli: 23
Astenuti: 1 (Faval)
Il Consiglio approva
Oggetto n.
6641 in data 3 dicembre
1982:
Concessione di un contributo di Lire 83.450.000 al
Comune di Saint-Christophe nelle spese sostenute per la
ristrutturazione della scuola elementare di Pallin - Approvazione
ed impegno di spesa.
PRESIDENTE:
Ha chiesto di parlare l'Assessore alla
Pubblica Istruzione M. Ida Viglino. Ne ha facoltà.
M. Ida VIGLINO - (U.V.):
Vorrei solo far rettificare la
grafia di Pallein perché esiste ancora sulla nostra vecchia casa
questa parola scritta "Pallein".
PRESIDENTE:
Metto in approvazione la ratifica della
delibera in oggetto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
Oggetto n.
6642 in data 3 dicembre
1982:
Concessione di un contributo di Lire 238.000.000
al Comune di Issime per l'acquisto dello stabile "Villa Oderio" -
Approvazione e finanziamento di spesa - Liquidazione di un primo
acconto.
PRESIDENTE:
Metto in approvazione la ratifica della
delibera in oggetto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Oggetto n.
6643 in data 3 dicembre
1982:
Lavori di ampliamento del cimitero di Arnad -
Approvazione di perizia suppletiva - Approvazione ed impegno di
spesa.
PRESIDENTE:
Metto in approvazione la ratifica della
delibera in oggetto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Objet n. 6740 en date du 9 décembre 1982:
Octroi d'une subvention à la chorale "Châtel Argent" de
Villeneuve pour l'achat de vestes de laine - Approbation et
liquidation de dépense.
PRESIDENTE:
Metto in approvazione la ratifica della
delibera in oggetto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Oggetto n.
6771 in data 9 dicembre
1982:
Lavori di ammodernamento ed allargamento della
strada regionale
n.
14 di Saint Marcel tra le progressive
Km. 0+050 e Km. 0+250 interessante il sottopasso ferroviario -
Approvazione di perizia suppletiva - Approvazione ed impegno di
spesa - Approvazione di nuovi prezzi.
PRESIDENTE:
Metto in approvazione la ratifica della
delibera in oggetto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
