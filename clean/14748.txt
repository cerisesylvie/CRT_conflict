Classificazione
CONSULTE COMMISSIONI E ORGANI COLLEGIALI
INFORMAZIONE
Radiotelecomunicazioni


Resoconto integrale del dibattito dell'aula
Oggetto del Consiglio n. 1184 del 22 febbraio 1995 - Resoconto
SEDUTA ANTIMERIDIANA DEL 22 FEBBRAIO 1995
OGGETTO N. 1184/X Sostituzione di un componente del Comitato
regionale per i servizi radiotelevisivi.
Presidente Ha chiesto la parola il Presidente della Giunta,
Viérin Dino.
Viérin D. (UV) Au nom de la majorité je propose M. Aldo
Sommi.
Presidente Ha chiesto la parola il Consigliere Chiarello.
Chiarello (RC) A nome di Rifondazione propongo il nome di Gianni
Bertone.
Presidente Pongo in votazione la sostituzione del rappresentante
mediante schede segrete.
Presenti e votanti: 29
Schede nulle: 2
Schede valide: 27
Schede bianche: 2
Hanno riportato voti:
Sommi Aldo: 20
Bertone Gianni: 5
Deliberazione Il Consiglio
Premesso che:
- la legge regionale 27 dicembre 1991, n. 85 stabilisce che i
membri del Comitato regionale per i servizi radiotelevisivi devono
essere scelti fra esperti di comunicazione radiotelevisiva e che
gli stessi non possono, a pena di decadenza, rivestire la carica di
Consigliere regionale, né essere dipendenti o collaboratori o
rivestire incarichi per conto della società concessionaria del
servizio pubblico radiotelevisivo o essere dipendenti o
collaboratori o amministratori di imprese radiotelevisive private,
ivi comprese quelle di produzione e distribuzione di programmi o di
produzione o gestione di pubblicità;
- con provvedimenti n. 44/X del 13 luglio 1993, n. 131/X del 30
settembre 1993, n. 226/X del 27 ottobre 1993 e n. 924/X del 5
ottobre 1994, il Consiglio regionale ha eletto quali membri del
Comitato regionale per i servizi radiotelevisivi i Signori:
Caligaris Alida, Carello Angelo, Favre Fabrizio, Minuzzo Piero,
Pelanda Davide, Pongan Lucrezia, Thiébat Pier Giorgio, Vallomy
Luigi e Vivoli Piergiorgio;
Considerato che il Sig. Carello Angelo è recentemente
deceduto;
Ritenuto opportuno provvedere alla sostituzione del Sig. Carello
Angelo in seno al CO.RE.RAT. procedendo alla elezione di un altro
membro in sua sostituzione;
Visto il parere favorevole rilasciato dal Dirigente del Servizio
affari generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamata la legge regionale 27 dicembre 1991, n. 85;
Delibera
1) di prendere atto del decesso del Sig. Carello Angelo
componente del Comitato regionale per i servizi radiotelevisivi e
di eleggere il Sig. Sommi Aldo in sua sostituzione;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Presidente In base all'esito della votazione, dichiaro eletto in
sostituzione del Sig. Carello Angelo, quale componente del Comitato
regionale per i servizi radiotelevisivi, il Sig. Sommi Aldo.
