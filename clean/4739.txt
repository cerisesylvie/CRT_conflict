Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 437 del 14 luglio 1982 - Resoconto
OGGETTO N. 437/VII - DISEGNO DI LEGGE CONCERNENTE:
"RIFINANZIAMENTO PER L'ANNO 1982, CON MODIFICAZIONI, DELLE LEGGI
REGIONALI 16 GIUGNO 1978, NUMERI 22, 23, 24 E 25, CONCERNENTI
L'ADESIONE DELLA REGIONE AI CONSORZI GARANZIA FIDI FRA GLI
ALBERGATORI, GLI ARTIGIANI, GLI INDUSTRIALI E I COMMERCIANTI DELLA
VALLE D'AOSTA".
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti Chabod, ne ha
facoltà.
CHABOD - (D.C.):
Anche questa è una legge che tutti gli
anni si ripete, abbiamo portato a sei punti i contributi ad
albergatori, artigiani, industriali e commercianti dai due che
erano in precedenza. Sono allora per gli albergatori 70 milioni,
per gli artigiani 150 milioni, per i commercianti 180 milioni ed
infine per gli industriali 350 milioni.
PRESIDENTE: E'
aperta la discussione generale.
Ha chiesto di parlare il Consigliere Minuzzo, ne ha facoltà.
MINUZZO - (P.S.D.I.):
Vorrei chiedere all'Assessore il
suo pensiero in merito al parere espresso dalla III^ Commissione,
cioè è vero che questa legge si ripete da alcuni anni a questa
parte, però quest'anno ci troviamo di fronte ad una realtà nuova
che è la "Cassa rurale di Gressan", che mi sembra abbia gia chiesto
di poter far parte di questi Consorzi.
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Chabod, ne ha
facoltà.
CHABOD - (D.C.):
Volevo dire al Consigliere Minuzzo, che
noi, già prima che la III^ Commissione l'avesse espresso nel
parere, questa realtà l'avevamo presa in considerazione.
PRESIDENTE
: Passiamo all'esame dell'articolato.
Do lettura dell'art. 1.
Art. 1
La Giunta regionale è autorizzata a concedere, per l'anno
1982, contributi per l'abbattimento, fino ad un massimo di sei
punti, del tasso di interesse fissato fra gli Istituti di credito
ed i Consorzi sottoelencati, fino ad un ammontare complessivo di
spesa di lire 750 milioni, così ripartito:
1)
lire 70 milioni al Consorzio garanzia fidi fra gli
albergatori della Valle d'Aosta, di cui alla legge regionale
16.6.1978, n. 22;
2)
lire 150 milioni al Consorzio garanzia fidi fra gli
artigiani della Valle d'Aosta, di cui alla legge regionale
16.6.1978, n. 23;
3)
lire 350 milioni al Consorzio garanzia fidi fra gli
industriali della Valle d'Aosta, di cui alla legge regionale
16.6.1978, n. 24;
4)
lire 180 milioni al Consorzio garanzia fidi fra i
commercianti della Valle d'Aosta, di cui legge regionale 16.6.1978,
n. 25.
PRESIDENTE
: Metto in approvazione l'articolo l.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
PRESIDENTE
: Do lettura dell'art. 2.
Art. 2
Le somme eventualmente non utilizzate dai predetti Consorzi
nel corso dell'anno 1982 saranno riutilizzate nell'anno 1983 e
successivi, per lo stesso fine indicato al precedente articolo
1.
PRESIDENTE
: Metto in approvazione l'articolo 2.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
PRESIDENTE
: Do lettura dell'art. 3.
Art. 3
Per gli interventi di cui all'art. 4 lettera b) della legge
regionale 16 giugno 1978, n, 22, l'abbattimento del tasso di
interesse applicato dagli Istituti di credito è autorizzato nella
misura di nove punti percentuali.
PRESIDENTE
: Metto in approvazione l'articolo 3.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
PRESIDENTE
: Do lettura dell'art. 4.
Art. 4
L'onere di 750 milioni a carico della Regione per
l'applicazione della presente legge graverà sui capitoli 35750,
36600, 36900 e 37850 della parte spesa del bilancio di previsione
della Regione per l'anno finanziario 1982.
Alla copertura dell'onere di cui al comma precedente si
provvede mediante riduzione di pari importo del capitolo 50050
della parte spesa del bilancio stesso "Fondo globale per il
finanziamento di spese per l'adempimento di funzioni normali (spese
di investimento - Settore II Sviluppo economico).
PRESIDENTE
: Metto in approvazione l'articolo 4.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
PRESIDENTE
: Do lettura dell'art. 5.
Art. 5
Al bilancio di previsione della Regione per l'anno
finanziario 1982 sono apportate le seguenti variazioni:
PARTE SPESA
Variazione
in
diminuzione
Cap. 50050 - Fondo globale di spesa per l'adempimento di
funzioni normali (spese di investimento)
£ 750 milioni.
Variazioni in aumento
Cap. 35750 - Contributi al Consorzio garanzia fidi fra gli
industriali della Valle d'Aosta
lire 350 milioni
Cap. 36600 Contributi al Consorzio garanzia fidi fra gli
artigiani dell'Associazione Artigiani - lire 150 milioni
Cap. 36900 - Contributi al Consorzio garanzia fidi fra i
Commercianti della Valle d'Aosta - lire 180 milioni
Cap. 37850 - Contributi al Consorzio garanzia fidi tra gli
albergatori della Valle d'Aosta - lire 70 milioni
Totale lire 750 milioni
PRESIDENTE
: Metto in approvazione l'articolo 5.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
PRESIDENTE
: Do lettura dell'art. 6.
Art. 6
La presente legge è dichiarata urgente ai sensi del terzo
comma dell'articolo 31 dello Statuto speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE
: Metto in approvazione l'articolo 6.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
PRESIDENTE
: Metto in approvazione la
legge nel suo complesso per votazione segreta.
VOTAZIONE A SCRUTINIO SEGRETO
ESITO DELLA VOTAZIONE
Presenti: 25
Votanti: 25
Favorevoli: 24
Contrari: 1
Il Consiglio approva
