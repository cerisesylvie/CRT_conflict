Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 890 del 14 novembre 1984 - Resoconto
OGGETTO N. 890/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
Oggetto n. 6401 in data 19 ottobre 1984:
Concessione di un contributo di lire 21.300.000 all'azienda
autonoma di soggiorno di Courmayeur - Approvazione ed impegno di
spesa.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND - (N.S.):
Vedo che la deliberazione parla
genericamente di una spesa di 30.450.000 lire sostenuta
dall'azienda autonoma di soggiorno di Courmayeur per una generica
sistemazione interna degli uffici: vorrei sapere più in dettaglio
di cosa si tratta.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Borbey, ne ha facoltà.
BORBEY - (D.C.):
Posso farmi dare dagli uffici e
riportarlo nel pomeriggio il computo metrico previsto dall'azienda
di soggiorno. L'azienda occupa un locale in più e sono lavori di
abbattimento di una tramezza, di tinteggiatura, impianto elettrico,
più una parte di arredamento. Noi diamo un contributo su fatture
che ci perverranno dall'azienda di soggiorno.
Si dà atto che dalle ore 12,50 riassume la Presidenza il
Presidente Giovanni Bondaz.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti: 25
Votanti: 24
Favorevoli: 24
Astenuti: 1 (Riccarand)
Il Consiglio approva
Oggetto n.' 6538 in data 26 ottobre 1984:
Lavori di costruzione della fognatura per le frazioni Plaisant -
Fogner - Chevence - Ronchettes in Comune di Nus - Appalto dei
lavori a licitazione privata - Approvazione ed impegno di
spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Oggetto n. 6584 in data 26 ottobre 1984:
Intervento finanziario a favore della scuola Magistrale "San
Giuseppe" di Aosta - Liquidazione e saldo per l'anno scolastico
1983/84 - Approvazione e liquidazione di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Oggetto n. 6594 in data 26 ottobre 1984:
Contributo al parroco di Carema per lavori di restauro murario e
pittorico eseguiti nella cappella dedicata a Sant'Erasmo sita in
località Prati Nuovi nel Comune di Pont-Saint-Martin - Approvazione
e liquidazione di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti: 26
Votanti: 25
Favorevoli: 25
Astenuti: 1 (Baldassarre)
Il Consiglio approva
Oggetto n. 6595 in data 26 ottobre 1984:
Concessione di un contributo al parroco di Lillianes per
l'installazione di nuovi canali di gronda pluviali di discesa in
rame per la chiesa parrocchiale di Lillianes - Approvazione ed
impegno di spesa.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Prima non ho avuto modo di fare una
osservazione, ma siccome anche questa delibera si riferisce al
contributo ad un parroco, vorrei porre la questione della
corrispondenza dei confini diocesani. Noi abbiamo dato prima un
contributo al parroco di Carema perché questa parrocchia è in parte
sul territorio valdostano. Sono d'accordo sul contributo che viene
dato sia a Carema che a Lillianes, però chiedo che a Giunta
promuova iniziative perché il territorio valdostano sia tutto sotto
la diocesi del Vescovo di Aosta.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti: 26
Votanti: 25
Favorevoli: 25
Astenuti: 1 (Baldassarre)
Il Consiglio approva
Oggetto n. 6598 in data 26 ottobre 1984:
Approvazione ed impegno della spesa di lire 100.'000.000 per il
rifacimento della centrale termica della piscina regionale di
Pré-Saint-Didier.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 6639 in data 26 ottobre 1984:
Concessione e liquidazione di un contributo a favore dei
proprietari dei fabbricati coinvolti nel movimento franoso di
Fiernaz in Comune di Antey-Saint -André.
PRESIDENTE:
Ha chiesto di parare il Consigliere Tonino,
ne ha facoltà.
TONINO - (P.C.I.):
Chiedo all'Assessore se è possibile
spiegare meglio il contenuto di questa delibera di Giunta che mi
sembra un po' troppo concisa. In particolare, le questioni che non
sono riuscito a capire sono le seguenti: nella premessa del
deliberato si dice che l'intervento della Regione si prefigge lo
scopo di alleviare il grave danno economico e pare di capire che
l'intervento copre solo una parte dei danni che i privati hanno
subito. Sarebbe interessante conoscere a quanto sono ammontati i
danni, e lo stesso vorrei sapere quando si parla di spese di
trasloco.
La seconda domanda riguarda invece un altro problema: circa il
50% dei danneggiati sono proprietari di seconde case, così pare di
capire dall'elenco; chiedo alla Giunta se questi proprietari non
avevano sull'edificio una assicurazione contro i danni, che avrebbe
potuto coprire una parte di questo danno, che è pur sempre
accidentale.
Questo elemento della eventuale copertura assicurativa è
importante per capire se è opportuno o meno un intervento della
Regione, altrimenti si pone il problema in generale della garanzia
di tutte le seconde case esistenti in Valle, il che può diventare
un impegno troppo gravoso per l'Amministrazione regionale.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
Farò pervenire questo pomeriggio al
Consigliere Tonino le perizie che sono state eseguite, però posso
dire a memoria i criteri che sono stati seguiti.
E' stata fatta una valutazione del costo di costruzione a nuovo
dei fabbricati che sono stati distrutti; ne è derivata una certa
cifra, di cui, per i proprietari di prime case è stato deciso un
contributo nella misura del 75%, per i proprietari di seconde case
un contributo del 40%.
Per quello che riguarda il trasloco, è stata fatta una
valutazione di 250.000 lire a vano, moltiplicato per due, andata e
ritorno, nel senso che i mobili sono stati trasferiti una volta
fuori da Fiernaz e quindi riportati. Quindi i 13,5 milioni
dipenderanno dal numero di vani.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Signor Presidente, avevo già
chiesto prima la parola, ma l'Assessore ha voluto anticipare la
risposta, che però lascia delle perplessità. Si è premesso che
queste case sono state completamente distrutte, ed allora, in
questo caso, dovrebbero essere stati coinvolti anche i mobili, per
cui non so quali mobili siano stati trasportati.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
Intanto mi pare che c'è stata gente che
ha dovuto traslocare per il pericolo di frana, c'è stata una
ordinanza di sgombero a cui si è dovuto ottemperare: quindi se ne
sono andati e sono tornati. La casa che è stata distrutta, era già
stata sgomberata, quindi non abbiamo pagato traslochi non
eseguiti.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti 27
Votanti: 19
Favorevoli: 19
Astenuti: 8 (Bajocco, Baldassarre, Cout, Dolchi, Mafrica,
Millet, Riccarand e Tonino)
Il Consiglio approva
Oggetto n. 6649 in data 26 ottobre 1984:
Concessione di un primo contributo al comitato organizzatore di
una gara di slalom speciale femminile, valida per la coppa del
mondo FIS. - Approvazione e liquidazione di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 6653 in data 26 ottobre 1984:
Concessione di un contributo alla Comunità Montana Monte Rosa
per l'estensione della terza rete televisiva sul territorio della
Comunità Montana stessa - Approvazione, finanziamento e
liquidazione di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 6654 in data 26 ottobre 1984:
Concessione di un contributo alla Comunità Montana Walser Alta
Valle del Lys per l'estensione della terza rete televisiva sul
territorio della Comunità montana stessa - Approvazione,
finanziamento e liquidazione di spesa.
PRESIDENTE: Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Il Consiglio sospende i suoi lavori e
riprenderà alle ore 16.
La seduta è tolta.
La seduta termina alle ore 13,02.
