Classificazione
ISTRUZIONE PUBBLICA
Personale docente e non docente



Oggetto del Consiglio n. 2035 del 17 novembre 2022 - Resoconto
OGGETTO N. 2035/XVI - Approvazione di risoluzione:
"Espressione di solidarietà al corpo docenti della Valle
d'Aosta".
Bertin (Presidente) -
Punto n. 20.02 all'ordine del
giorno. Il consigliere Perron per l'illustrazione, a lei la
parola.
Perron (LEGA VDA) -
Inizio soltanto con un breve
incipit
che riprende un po' quello che è stato detto prima
dal collega Paolo Sammaritani, il quale ha cercato di indicare la
luna piuttosto che il dito.
Quello che sta succedendo nel mondo occidentale, nelle nostre
democrazie liberali citate varie volte, è quello di scivolare un
po' in una deriva illibertaria, con l'unione di un moralismo senza
morale, che è il politicamente corretto, di una scienza che diventa
una nuova religione, ma la scienza non è religione, con la libertà
di espressione che viene sottoposta a un vaglio preventivo, quindi
non è più libertà, perché se qualcuno decide prima cosa si deve
dire, non è più libertà. Le entità politiche, tra l'altro
democratiche come la nostra, stanno vedendo spesso
un'esautorazione, anche questo è un meccanismo studiato, verso
poteri superiori, molto superiore ai nostri, i grandi interessi
finanziari, sovranazionali, mediatici, quindi tutta una serie di
processi che si vedranno anche nei prossimi anni. Questo è il
futuro, questa è la luna che noi vi indichiamo, e se voi volete
guardare il dito, buon per voi.
Applicando questi stessi concetti, che ho stigmatizzato adesso e
nei quali ovviamente noi non ci riconosciamo, noi avremmo potuto
impostare questa risoluzione partendo con: "Sono indignato come
uomo, sono indignato come professore, sono indignato come
analfabeta digitale" - perché uno può anche essere analfabeta
digitale; io sono scarso in effetti con la digitalizzazione - "Come
valdostano, come caso umano". Anche lì, chi è che può dire chi è un
caso umano oppure no? Potrei sentirmi anch'io come un caso umano,
quindi come, come, come... e andare avanti con questi cerchi
concentrici. E poi quindi potrei dissociarmi, rimarcare che
l'assessore Caveri è stato in vacanza qualche volta, che ha
festeggiato Halloween, oppure che ha detto quello, che ha detto
quest'altro, che un giorno ha postato una cosa, che un giorno ha
discriminato i medici
NoVax
e quindi è pericoloso. Questo è
tutto l'armamentario retorico che mi pare che non sia una novità e
che si sente: il
gossip
politico, la demonizzazione della
persona; tutto un armamentario di una certa parte politica che
spesso altro armamentario non ha e quindi fa di questo moralismo il
suo grande fulcro politico.
Io resetto tutto questo, perché non ci appartiene e quindi
riparto da capo.
Vediamo un attimo quali sono state le parole dell'Assessore, che
hanno ispirato questa risoluzione. Torniamo al 2 di novembre,
l'Assessore disse (vado un po' di sintesi): "Gli insegnanti che
sbagliano sulla piattaforma; la piattaforma è a prova di imbecille;
chi sbaglia non ha la cultura digitale minima; da me sono venuti i
casi umani", questo è l'
ipse dixit
.
Le parole espresse, soprattutto in virtù della posizione
gerarchica che l'Assessore rappresenta nel mondo della scuola,
perché qui c'è una discriminante tra quello che è un consigliere e
quello che è un assessore, c'è una posizione gerarchica nel mondo
della scuola che rappresenta, e queste considerazioni non lasciano
adito a grandi interpretazioni e, in effetti, risultano offensive
presso il corpo docente valdostano nella sua professionalità e
reputazione.
Ripeto, per quello che riguarda noi, lei Assessore può dire
tutto ciò che vuole, perché la libertà è nel nostro DNA, ne
prendiamo atto.
Ora parlo un attimo della scuola, perché questa risoluzione
verte in positivo sul dare un sostegno al mondo della scuola;
l'abbiamo un po' ribaltata. Il mondo della scuola in Italia è già
alle prese con uno spirito del tempo, in cui ogni forma di autorità
viene messa in discussione, delegittimata, compresa quella degli
insegnanti, lo sappiamo benissimo, situazione alla quale si
aggiunge spesso un conflitto con i genitori, proprio per lo stesso
motivo, conflitti che anni fa non c'erano, perché c'era un altro
concetto di autorità anche in famiglia. Inoltre, gli insegnanti
italiani sono gravati - questa è una nostra situazione purtroppo -
da u forte precariato storico, da stipendi tra i più bassi
d'Europa, e sono alle prese anche con una digitalizzazione che, in
molte occasioni, ha acuito e reso ancor più gravoso il carico
burocratico dell'insegnante. Lo posso garantire, c'è molta
burocrazia in più: i registri elettronici in questo senso hanno
aumentato la burocrazia; funzionano, sono meglio, benissimo, ma
l'hanno aumentata, quindi spesso l'insegnante posso assicurare che
diventa, più che un insegnante, un burocrate. Quindi, è necessario
e doveroso un sostegno verso il mondo della scuola, soprattutto da
parte delle istituzioni.
Nella nostra regione poi, veniamo a noi, questi problemi
atavici, nazionali, che spero con questo nuovo Governo andranno
risolti al meglio, si sono sovrapposti ad altri, come l'inizio
ritardato della scuola, pur senza l'assegnazione di tutte le
cattedre, la carenza di personale, in special modo quello di
segreteria, fino ad arrivare ai bidelli, con una situazione
amministrativa molto difficile, di cui l'Assessore si renderà
conto. C'è una sofferenza del personale amministrativo. In ultimo,
la questione della Carta del docente, che è stata tra l'altro
oggetto della discussione che ha fatto scaturire le esternazioni
dell'Assessore, che in Valle è stata interpretata diversamente,
risulta essere più farraginosa rispetto alle altre regioni che
hanno la Carta.
Detto questo però, nonostante tutti questi problemi che ci sono
in qualsiasi sistema complesso, per carità, il sistema scolastico
valdostano dimostra la propria qualità di insegnamento, ad esempio
con i risultati delle prove Invalsi che sono stati pubblicati in
questi giorni: abbiamo di che essere fieri del mondo
dell'insegnamento valdostano. E guardate, lo dice uno che spesso,
con i suoi colleghi, per la mia appartenenza politica, ha avuto
tante di quelle fiammate e discordie che la metà basta. Ma questi
sono dati oggettivi e possiamo essere fieri del modello valdostano,
perché si sta comunque dimostrando vincente, funzionale e offre un
alto grado di formazione.
La richiesta di scuse da parte dell'Assessore è arrivata da più
parti, dai sindacati di categoria, alle forze politiche, dai
singoli insegnanti alla società civile. Credo che questa sia
l'occasione giusta per farlo, ma questo - e ritorno al concetto di
prima - sta a lei, Assessore. I toni moralistici, i tribunali di
quel tipo non ci appartengono, quindi non è questo
nell'impegnativa. Sta a lei, se lo fa bene, se non lo fa noi ne
prendiamo atto.
Quello che invece chiediamo è uno sforzo a tutti i colleghi e a
tutta l'aula di ribaltare in positivo questo fatto, ribaltare in
positivo questa situazione, quindi chiediamo nella nostra
impegnativa che il Consiglio regionale esprima la propria
solidarietà al corpo docenti valdostano, evidenziandone il ruolo
attivo nella formazione degli studenti e il costante impegno
nell'aggiornamento professionale. Come dicevo, i dati lo
confermano, non è una percezione, abbiamo anche molto di cui essere
fieri e la direzione, secondo noi, dev'essere questa: massimo
sostegno.
Presidente -
Per il Governo l'assessore Caveri.
Caveri (AV-VdA Unie) -
Intanto, sull'opinione espressa in
aula, io credo che non ci sia differenza tra un consigliere e un
assessore, questa è un'interpretazione della norma statutaria. Io
cercherò di essere avvocato di me stesso, dicendo già che le mie
dichiarazioni rese in aula sono state chiarite nelle interviste
alla RAI e questa è l'occasione. Vi ringrazio per poter in qualche
maniera chiarire il mio pensiero, partendo dal presupposto che può
capitare in aula, nella logica della
vis polemica
, di usare
dei toni sopra le righe, e ho già detto che coloro che
eventualmente si fossero sentiti colpiti e offesi li capisco e
quindi mi scuso, come ho già detto in altre occasioni.
Resta il fatto che nella vostra risoluzione c'è un sillogismo
che non funziona. Riportate, credo correttamente, nella prima parte
della risoluzione le espressioni, comprese quelle improprie che ho
adoperato in aula, per poi dire che queste erano state espresse per
l'intero corpo docente, cosa che non è vera. Ho fatto male a
prendermela con quelli che non sono stati capaci ad adoperare la
piattaforma, ma ovviamente l'espressione troppo forte che ho
adoperato in aula era riferita solo a loro e non all'intero corpo
docenti. Se io dovessi pensare male dei docenti valdostani, dovrei
domani mattina in scienza e coscienza dare le dimissioni da
Assessore, nel momento in cui uno pensasse tutto il male possibile
del sistema scolastico valdostano. E non parlo delle migliorie che
sono necessarie, perché lei ha elencato in un brevissimo
plaidoyer
quelli che sono gli argomenti topici delle
questioni: le segreterie, la formazione, anche la Carta dei
docenti, che probabilmente va migliorata rispetto all'attuale
struttura; ma l'attuale struttura non è impossibile da adoperare,
lo dimostrano i dati e il fatto che appunto chi cade nell'errore è
una piccola minoranza.
Che cosa dire di più di quello che ho detto fino adesso? Forse
la cosa che si può aggiungere è il fatto che la dialettica politica
all'interno di quest'aula deve poter essere calda, ma nel momento
in cui si ritiene che in qualche maniera si sia ecceduto e i toni
siano stati forse troppo alti, bisogna avere anche l'umiltà e il
coraggio di ammetterlo, ed è quanto faccio questa sera.
Presidente -
Consigliera Minelli a lei la parola.
Minelli (PCP) -
Io prendo atto delle scuse che
l'Assessore ha appena formulato e che credo siano gradite da parte
degli insegnanti, immagino da parte di tutti gli insegnanti, non
solo di quelli - e mi sembra che lei abbia detto questo - che lei
ha identificato e ha descritto con quelle espressioni colorite. Mi
sembra però che in qualche modo quasi le confermi, e mi sembra che
anche qui forse qualche problema c'è.
La cosa che lei ha detto, e che io non ho visto nell'intervista
alla RAI, ma ho letto in qualche dichiarazione, è che il 2 di
novembre, quando in quest'aula si è discussa quell'interpellanza,
lei era in piena
vis polemica
, e poi l'ha anche detto poco
fa. Io ricordo che è stata fatta da parte mia l'illustrazione di
un'interpellanza che segnalava un problema reale, sentito e
sottovalutato, ancorché già affrontato in aula. Io sono andata
anche, come penso abbiano fatto altre persone, a riascoltare tutto,
non soltanto quel pezzettino che riguarda la risposta
"incriminata", e nell'esposizione che le era stata fatta, non c'era
stato nessun intento polemico.
Il fatto che lei dica "Eh, mi sono lasciato prendere, la
risposta era dovuta alla vis polemica", mi pare che sia un po'
troppo semplicistico, perché le espressioni che lei ha utilizzato,
e non solo le espressioni, anche il tono utilizzato in
quell'occasione, sono stati - a mio avviso e non solo a mio avviso,
visto che è insorta tutta la scuola valdostana e tutte le
organizzazioni sindacali degli insegnanti -  supponenti e,
permetta Assessore, anche piuttosto arroganti. Quindi, molto giusto
chiedere scusa però, come è stato detto in altri momenti anche oggi
qui dentro, credo che occorra fare attenzione. Certo, poi ci sono
dei casi in cui nella discussione ci si lascia prendere e la
discussione può essere, come l'ha definita lei, calda. Lì però non
era in corso una discussione, perché lei ha utilizzato quelle
espressioni nell'
incipit
della sua risposta! Io credo che
non avesse nemmeno ascoltato bene quello che le era stato
evidenziato e che le era stato esposto.
Resta il fatto che i docenti della scuola valdostana si siano
sentiti non solo attaccati e denigrati, ma che si siano sentiti
feriti da quelle espressioni, anche da quella meno forte di essere
incapaci di una cultura digitale minima. Potrebbe anche essere che
fino a un paio di anni fa una buona parte del corpo docente, perché
abbiamo un corpo docente che non è giovane, non avesse una grande
cultura digitale; i due anni della pandemia hanno fatto sì che
nella scuola valdostana, come nella scuola italiana, siano stati
fatti degli sforzi immani attraverso la DAD e tutti gli
accorgimenti sono stati messi in atto, per fare in modo che gli
alunni e gli studenti potessero continuare non solo ad avere le
lezioni e a poter svolgere quelle che sono le normali attività, ma
potessero continuare a essere una comunità scolastica, una vera
comunità scolastica.
Io so per certo, perché ho seguito in maniera molto diretta nel
periodo dei due
lockdown
le persone che insegnavano, che
erano nella scuola in quel momento, che hanno fatto miracoli, anche
a livello digitale. Quindi l'aver sentito quelle espressioni ha
suscitato una reazione spontanea...
Voce fuori microfono.
Spontanea! Lei probabilmente no, ma io sì, e come me molte altre
persone, hanno ricevuto immediatamente tutta una serie di messaggi.
Gliene leggo uno solo: "Se anche il nostro Assessore", perché lei è
riconosciuto come l'Assessore degli insegnanti, "ci dà degli
incompetenti", e la parola è incompetenti, neanche imbecilli o
altro, "cosa può pensare la gente all'esterno, quando la scuola è
già criticata in tutti i modi?".
C'è poi, e lo ha ricordato il collega Perron, un'esasperazione
nella scuola valdostana che riguarda tante cose. Sono stati citati
ritardi nelle graduatorie, i problemi per la nomina degli
insegnanti, la mancanza dei bidelli, c'è carenza di personale nelle
segreterie e nella Sovrintendenza, e tutte queste cose, in un modo
o nell'altro, si ripercuotono sul corpo docente che, dopo tutta la
fatica fatta, davvero si è sentito molto, molto colpito.
Come dicevo, ha fatto bene a scusarsi. Le era stato fatto un
appello subito dopo quel famoso 2 novembre, poi con una settimana
di ritardo, a scoppio ritardato, ci sono state forze politiche
presenti in quest'aula che hanno fatto le loro considerazioni e
sono uscite con i comunicati. Noi non abbiamo fatto proprio nulla,
perché non era nelle nostre intenzioni creare una polemica, né
quando è stata presentata l'iniziativa, né dopo. Certo, ci siamo
sentiti molto vicini a quelle persone.
L'impegno della risoluzione, che è stato proposto dai colleghi e
dal collega Perron in particolare, è abbastanza generico,
abbastanza semplice: esprimere la solidarietà al corpo docenti. È
un impegno che votiamo, anche se ci saremmo aspettati qualche cosa
di diverso ma, come ha illustrato correttamente il collega Perron,
l'intento non era quello di cavalcare chissà quale polemica, non
c'era stato quell'intento nemmeno quindici giorni fa, e di questo
credo che chiunque abbia visionato tutto l'intervento, la mia
illustrazione, la sua risposta e la mia replica, se ne sia accorto.
Tra l'altro, e lo dico come chiosa, è significativa, per chi è
andato a vedere il video dell'intervento, l'espressione del suo
vicino, l'assessore Bertschy, nel momento in cui lei ha pronunciato
quelle frasi, perché ha immediatamente colto la gravità delle
stesse e quello che avrebbero potuto suscitare!
Presidente -
Ci sono altri interventi? Consigliere
Chatrian, ne ha facoltà.
Chatrian (AV-VdA Unie) -
Vista la discussione, chiederei
se possiamo fermarci un momento in modo da poter valutare se si
possa eventualmente emendare le premesse. Quindi le chiederei una
sospensione.
Presidente -
Il Consiglio è sospeso.
La seduta è sospesa dalle ore 18:28 alle ore 18:34.
Bertin (Presidente)
-
Riprendiamo. Mi dicono che
si è giunti a una modifica del testo della risoluzione, è stata
emendata. Se magari si possono illustrare le modifiche, così anche
il resto dell'aula ne è a conoscenza. Consigliere Perron a lei la
parola,
Perron (LEGA VDA) -
Leggo la formulazione nuova: "Preso
atto delle richieste di scuse pubbliche rivolte dalle
organizzazioni sindacali di categoria, dalle forze politiche, dai
singoli insegnanti e dalla società civile valdostana e delle scuse
fornite in Consiglio regionale dall'Assessore competente, impegna
il Consiglio regionale ad esprimere la propria solidarietà al corpo
docenti della Valle d'Aosta, evidenziandone il prezioso ruolo
attivo nella formazione degli studenti valdostani e il costante
impegno nell'aggiornamento professionale".
Presidente -
Non vedo altre richieste, mettiamo in
votazione la risoluzione. La votazione è aperta.
Esito della votazione:
Presenti, votanti e favorevoli: 33
La risoluzione è approvata all'unanimità.
Con questo punto all'ordine del giorno si concludono i lavori
del Consiglio regionale. Buona serata.
---
La seduta termina alle ore 18:39.
