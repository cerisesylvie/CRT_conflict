Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 179 del 24 marzo 1983 - Resoconto
OGGETTO N. 179/VII - DISEGNO DI LEGGE CONCERNENTE:
"RIFINANZIAMENTO DELLA L.R. 8.10.1973, N. 33, CONCERNENTE LA
COSTITUZIONE DI FONDI DI ROTAZIONE REGIONALI PER LA PROMOZIONE DI
INIZIATIVE ECONOMICHE NEL TERRITORIO DELLA VALLE D'AOSTA".
PRESIDENTE:
Ha chiesto di parlare il Presidente della
Giunta. Ne ha facoltà.
ANDRIONE - (U.V.):
Si tratta di rifinanziare i fondi di
rotazione e la relazione penso sia completa. Le Commissioni
interessate hanno espresso all'unanimità parere favorevole.
PRESIDENTE:
E' aperta la discussione generale. Ha chiesto
di parlare il Consigliere Mafrica. Ne ha facoltà.
MAFRICA - (P.C.I.):
Nella serata di martedì c'è stato un
interessante dibattito sul credito nella saletta a pianterreno. Si
è discusso molto di come utilizzare le somme che potrebbero essere
raccolte in Valle d'Aosta. Si è parlato di Finanziaria regionale,
di fondi di rotazione, si è parlato di casse rurali, ed ho proposto
nel corso di quella riunione di prendere in considerazione anche
l'ipotesi di una banca regionale. Credo che il modo in cui sono
state presentate le notizie non abbia poi dato il senso
problematico che c'era nella discussione, che invece è stata
presentata come una contrapposizione di proposte molto diverse. Si
è fatta passare la proposta di una banca regionale che noi avevamo
ipotizzato, come un'idea informata ad uno statalismo eccessivo.
Non capisco come una banca regionale possa essere considerata un
qualcosa collegato allo Stato anzi avrebbe proprio la
caratteristica di essere uno strumento per la Regione; vorrei fare
osservare come la nostra posizione sia stata presentata in modo
distorto, perchè abbiamo detto che le casse rurali a nostro parere
hanno una loro importanza - così come l'hanno avuta e continuano ad
averla i fondi di rotazione, così come dovrebbe averla la
Finanziaria regionale.
Accanto a queste forme chiediamo che si studi anche la
possibilità di una banca regionale su cui la Regione abbia una
parte rilevante. Questa è una precisazione per la quale ho preso
spunto da questo oggetto perchè credo che la materia debba essere
approfondita in questo periodo ma anche successivamente dal
Consiglio regionale.
PRESIDENTE:
Ha chiesto di parlare il Consigliere Voyat.
Ne ha facoltà.
VOYAT - (U.V.):
Non conosco le possibilità che ci possano
essere di istituire una banca regionale; io direi che sarebbe bene,
in tutti i casi, cominciare ad approfittare della possibilità che
ci dà l'unica banca valdostana, la Cassa Rurale, che abbiamo a
Gressan. Se la Regione aiutasse questo Istituto con depositi oppure
dandogli la possibilità di concedere mutui, evidentemente ci
sarebbe un giro d'affari maggiore, tanto più che come servizi -
questo lo posso garantire - non è inferiore allo standard delle
altre banche. Questo lo abbiamo constatato quando, avendo la
Regione necessità di un credito, tramite la Banca di Gressan, la
Federcasse rurali italiana è stata una delle prime a rispondere
mettendo a disposizione dell'Amministrazione anche solo dieci
miliardi, ma nel giro di otto giorni!
Si era già fatto questo discorso anche per i fondi di rotazione
dell'artigianato e commercio, che poi sono stati dati in gestione
alla FINAOSTA. Avevamo suggerito, sia in Consiglio che in
Commissione, di prendere in considerazione, per la gestione dei
fondi anche la Cassa Rurale di Gressan, ma fino ad ora non è stato
fatto. Io pregherei la Giunta di prendere in considerazione questa
piccola Banca che sta "decollando", invece di andarsi ad
immischiare con quelle iniziative sempre più burocratiche che ci
vengono proposte dalle banche più grandi e che io chiamerei anche
ricattatorie.
PRESIDENTE:
Ha chiesto di parlare il Consigliere Fosson.
Ne ha facoltà.
FOSSON - (D.C.):
In occasione del dibattito su questo
disegno di legge i Consiglieri Mafrica e Voyat hanno introdotto il
discorso sul credito, sviluppato, l'altra sera, anche in un
dibattito organizzato dalle ACLI. Il dibattito è stato estremamente
interessante e l'ho ascoltato con attenzione, perchè vi sono stati
alcuni risvolti particolarmente tecnici illustrati dagli addetti
dell'Assessorato alle Finanze.
Devo dire, per quanto hanno sostenuto i Consiglieri Mafrica e
Voyat, l'uno sulla necessità di costituire una banca regionale con
partecipazione della Regione, l'altro sulla possibilità di favorire
le Casse rurali o banche locali, che si tratta di valutazioni
corrette e positive però mi pare giusto ricordare - ed è già stato
sostenuto anche nel dibattito dell'altra sera - che il credito è
solo uno strumento che va inserito in un programma di sviluppo
molto più ampio. Il credito deve essere di supporto a certi
obiettivi che la Regione si propone.
In questo senso dico che la legge che approviamo, cioè il
rifinanziamento dei fondi di rotazione, può rappresentare la
volontà di orientamento della attività economica in un certo senso
e quindi prefigurare lo sviluppo della nostra Regione in una certa
direzione.
Ci pare che il voto favorevole che diamo a questa legge debba
essere così interpretato.
PRESIDENTE:
E' chiusa la discussione generale, passiamo
all'esame dell'articolato. Do lettura dell'art. 1:
Art. 1
(Rifinanziamento fondi di rotazione)
La legge regionale 8.10.1973, n. 33, concernente la
costituzione di fondi di rotazione regionali per la promozione di
iniziative economiche nel territorio della Valle d'Aosta, è
rifinanziata per l'esercizio 1983 con lo stanziamento complessivo
di £.15.500.000.000, da ripartire come segue:
per gli interventi di cui al Capo I della legge:
£. 4.000.000.000
per gli interventi di cui al Capo II della legge:
£. 9.000.000.000
per gli interventi di cui al Capo IV della legge:
£. 2.500.000.000
PRESIDENTE:
Metto in approvazione l'art. 1:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'art. 2:
Art. 2
(Norma finanziaria)
L'onere complessivo di Lire 15.500.000.000 derivante
dall'applicazione della presente legge graverà sui capitoli
25350,
32250 e
37900 della parte spesa del bilancio
preventivo della Regione per l'esercizio finanziario 1983.
Alla copertura dell'onere di cui al comma precedente si
provvede mediante riduzione di pari importo del Cap. 50050 "Fondo
globale per il finanziamento di spese per l'adempimento di funzioni
normali (Spese di investimento)" (Allegato n. 8 - Settore I -
Assetto del territorio e tutela dell'ambiente; Settore II -
Sviluppo economico) del bilancio di previsione della Regione per
l'anno 1983.
PRESIDENTE:
Metto in approvazione l'articolo 2:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 3:
Art. 3
(Variazioni al bilancio di previsione)
Alla parte spesa del bilancio di previsione della Regione per
l'esercizio 1983 sono apportate le seguenti variazioni:
Variazione in diminuzione:
Cap. 50050 - Fondo globale per il finanziamento di spesa per
l'adempimento di funzioni normali (spese di investimento)
£. 15.500.000.000
Variazioni in aumento:
Cap. 25350 - Spese per finanziamenti sui fondi regionali di
rotazione istituiti per lo sviluppo delle iniziative economiche in
Valle d'Aosta (Capo I - Villaggi rurali)
£. 4.000. 000. 000
L.R. 8.10.1973, n. 33
" 11.8.1975, n. 41
" 5.7.1976, n. 23
" 24.8.1979, n. 61
" 25.10.1982, n. 63
Cap. 32250 - Spese per finanziamenti sui fondi regionali di
rotazione istituiti
per lo sviluppo di iniziative economiche
in Valle d'Aosta (Capo IV - Agricoltura)
£. 2.500.000.000
L.R. 8.10.1973, n. 33
" 11.8.1975, n. 41
" 5.7.1976, n. 23
" 24.8.1979, n. 61
" 25.10.1982, n. 63
Cap. 37900 - Spese per finanziamenti sui fondi regionali di
rotazione istituiti per lo sviluppo di iniziative economiche in
Valle d'Aosta (Capo II - Alberghi)
£. 9.000.000.000
L.R.
8.10.1973, n. 33
"
11.8.1975, n. 41
"
5.7.1976, n. 23
"
24.8.1979, n. 61
" 25.10.1982, n. 63
PRESIDENTE:
Metto in approvazione l'articolo 3:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 4:
Art. 4
(Dichiarazione d'urgenza)
La presente legge è dichiarata urgente ai sensi del terzo
comma dell'articolo 31 dello Statuto Speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione l'articolo 4:
ESITO DELLA VOTAZIONE
Presenti: 28
Votanti: 28
Maggioranza: 18 Favorevoli: 28
Il Consiglio approva all'unanimità
PRESIDENTE:
Metto in approvazione la legge nel suo
complesso per votazione segreta:
VOTATION A SCRUTIN SECRET
RESULTAT DU VOTE
Présents, votants et avis favorables: 31
Le Conseil approuve à l'unanimité
