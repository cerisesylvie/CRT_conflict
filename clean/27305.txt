Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 202 del 23 luglio 1971 - Resoconto
OGGETTO N. 202/71 - Concessione di un contributo alla
delegazione valdostana del Corpo nazionale di Soccorso alpino nelle
spese per lo svolgimento di un corso addestrativo all'impiego
dell'elicottero.
Montesano (P.S.D.I.)
- Relatore l'Assessore al
Turismo.
Milanesio (P.S.I.)
- Come i Signori Consiglieri avranno
potuto vedere dalla deliberazione e dalla relazione allegata, si
tratta di concedere un contributo di 3.500.00 al Corpo Nazionale
del Soccorso Alpino, nella conquietanza al Signor Franco Garda
delegato per la Valle d'Aosta, per il corso che hanno sostenuto per
l'impiego dell'elicottero che è stato fornito gentilmente e
collaborativamente dalla "Protection Civile de la Gendarmerie".
Come i Signori Consiglieri potranno vedere anche per spese di
3.500.000 si viene in Consiglio, non è stata assunta con delibera
d'urgenza proprio perché poteva essere oggetto di discussione e,
diciamo così, di contestazione, sottolineo solo come sia abbastanza
ridicolo che il Consiglio regionale si debba occupare di queste
piccole spese.
Ovviamente propongo di approvare questa spesa, avendo così
risolto come Regione e come Delegazione del Soccorso Alpino un
problema importante servendoci degli elicotteri che più erano
vicini a noi e che più erano disponibili.
Fosson (U.V.)
- Nous sommes parfaitement d'accord, mais
je voudrais souligner au Conseil régional qu'après toutes les
discussions que nous avons fait sur l'emploi de l'hélicoptère et
nous avions dit à son temps qui serait été bien de prendre, dénouer
des rapports avec la Gendarmerie française parce qu'ils disposaient
d'hélicoptères qui étaient les plus adaptes pour le secours en
montagne et alors vraiment dans cette salle plusieurs personnes
avaient dit que c'était impossible et pratiquement on devait se
baser sur les hélicoptères de Linate. Maintenant nous voyons que
cela qui était impossible, il y a quelques années a été possible
maintenant et probablement on aurai pu le faire avant, avec
seulement un résultat négatif pour nous, parce que pratiquement
nous aurons quand même les hélicoptères militaires à Aoste dans la
zone de Pollein où il sont en train de surgir maintenant les
hangars et nous en aurons un certain nombre qui voleront sur la
Ville d'Aoste en cassant les pieds pas mal, sans servir à ce but
avec lequel on a dit qu'on aurait porté ces hélicoptères à Aoste
qui étaient pour le secours alpin. Nous voyons que pour le secours
alpin on a dû faire recours aux alouettes qui sont effectivement
les hélicoptères fléchir que bien des fois au lieu de prendre
certaines décisions en toute vitesse et en pensant de faire les
choses bien, il serait bien de voir quel est le résultat final.
Savioz (P.C.I.)
- Ecco, io vi premetto subito che qui non
era necessario il parere della Commissione del Turismo, tenuto
conto del regolamento antiquato a cui sempre noi ci riattacchiamo,
però il problema - giusto quel che solleva Fosson - il problema
degli elicotteri nella Valle d'Aosta, quando in Consiglio ne
abbiamo discusso a suo tempo, abbiamo sentito da tutti i banchi
quella che era la posizione e l'opinione del Consiglio, ora io dico
anche se il regolamento non prevede, non ritiene l'Assessore che
questa consiliare del Turismo? Ecco dove arriviamo.
Allora, una volta la deliberazione presa, adesso il Consiglio
che pesci prende? Non può fare altro che approvare e deliberare di
dare i 3.500.000, ma si capisce perché lo sappiamo bene, io sfido
chiunque a prendere una posizione contraria a una deliberazione del
genere; è chiaro, alla luce del sole, scusa. L'esperienza anche in
questo campo insegna. Questo è il classico sistema, il classico
metodo per far andare le cose come uno vuole, quindi io dico si
capisce il regolamento, teniamo conto del regolamento e allora le
Commissioni praticamente che cosa esistono a fare? Per vedere le
leggi, per vedere le disposizioni di carattere generale
importantissime, punto e basta.
Manganoni (P.C.I.)
- Ecco, io vorrei solo un chiarimento.
Dice, addestramento all'impiego dell'elicottero, no? Ne abbiamo
mandati 35 partecipanti. Ma questo vorrà dire che noi dobbiamo
comprarci un elicottero? No, e questo già mi fa piacere, allora
praticamente questo corso che hanno fatto loro, a che cosa serve?
Nel senso che questi hanno partecipato ad un corso di addestramento
all'impiego dell'elicottero. Noi quando abbiamo salvataggi da fare,
arrivano gli elicotteri non da Linate, da dove, dalla Francia,
comunque arrivano gli elicotteri, allora questi 35 che si sono
addestrati, questo addestramento a che cosa servirà, cioè
praticamente - io confesso anche la mia ignoranza in fatto di
elicotteri, perché non ci sono mai andato sopra, sento solo il
fracasso quando volano - comunque mi interesserebbe un po' sapere
lo scopo.
Savioz (P.C.I.)
- Io voglio ancora dire una cosa. Io non
voglio, non sono classificato per dare dei giudizi su quello che
potrà essere o non essere il servizio di cui qui si parla, io mi
permetto solo di ricordare che quando avevamo delle disgrazie in
montagna c'erano soltanto tre centri che potevano servirci per
venirci in aiuto, e non sempre, ed era il Centro di Chamonix degli
elicotteri della Gendarmeria francese, era Geiger che veniva dalla
Svizzera e c'erano gli elicotteristi che venivano da Linate, ma non
sempre quelli di Linate avevano la possibilità di fare i servizi di
cui noi avevamo bisogno. Se si voleva avere un servizio sicuro,
efficiente in tutte le circostanze, in tutte le possibilità,
l'unico era Geiger; quindi io metto le mie riserve su quello che
potrà essere un servizio di elicotteri fatto così da gente che si
prenderà le patenti e via di questo passo qui, però io non lo so.
Sono delle prove che delle volte costano molto care, era meglio
continuare la vecchia strada, era assicurato alla Gendarmeria
francese, gli si dava un colpo di telefono, cinque minuti dopo
l'elicottero era in marcia, quindi avevamo una sicurezza matematica
di intervenire a tempo debito, con del materiale, degli uomini
preparatissimi in materia.
Con questo sistema qui io non lo so, non dico di no ...
Milanesio (P.S.I.)
- Ma io non so, Signori Consiglieri,
io chiedo scusa al Consiglio e non voglio offendere il Consiglio,
ma certi Consiglieri o stanno zitti oppure si leggano gli atti
prima di parlare, per la miseria. No, mi dispiace, ma io non voglio
mica venir qui a fare la figura del cretino, ora i Consiglieri o si
leggono gli atti e quando intervengono dicono delle cose sensate,
oppure che vadano a spasso, non lo so. Io allora leggo tutta la
delibera, chiedo scusa al Consiglio, ma la leggo tutta.
"La delegazione valdostana del Corpo Nazionale di Soccorso
Alpino ha organizzato dal 27 giugno al 4 luglio 1971 un corso di
addestramento all'impiego dell'elicottero da parte delle Guide
alpine valdostane, preposte al Soccorso alpino - quindi non
significa che guidano l'elicottero - tale corso sotto l'egida
dell'Assessorato al Turismo e con la collaborazione degli Enti
francesi, "Protection Civile et Gendarmerie" si è svolto secondo il
programma allegato, allegato n. 1 che poi leggo, e si è concluso
con una esercitazione addestrativa che ha avuto un ottimo successo
per l'elevato grado di specializzazione raggiunto dai partecipanti
al corso.
La Delegazione valdostana del Corpo Nazionale al Soccorso alpino
ha fatto a suo tempo pervenire all'Assessorato regionale Turismo,
il seguente preventivo di spesa:
- Ospitalità: L. 4.000 giornaliere per ogni partecipante per
giorni 7;
- Trasporto materiale - Diaria giornaliera.
La predetta delegazione ha segnalato che è stato raggiunto un
accordo con la Circoscrizione doganale di Aosta per il libero
transito attraverso il Traforo del Monte Bianco, dell'automezzo
destinato al trasporto del carburante necessario per il
rifornimento dell'elicottero di proprietà francese, pertanto si
propone di ... ecc. ecc.".
Cosa è successo, come si sono svolti questi corsi?
Voi sapete che qui non abbiamo le nostre guide addestrate
all'impiego dell'elicottero e quando c'era da fare un intervento di
soccorso alpino tramite elicottero le guide che partecipavano a
questo intervento, se non si trattava di recuperare cadaveri perché
allora son capaci a farlo anche i becchini, non erano le guide
italiane ma erano le guide francesi, bene! Oh, porco cane! Abbiamo
addestrato 35 guide valdostane a fare questo, ora se si legge la
deliberazione si capisce, se non si legge allora non si capisce
niente, per forza. Ora leggiamo l'allegato e dove si scopre 27
giugno ore 15: trasporto materiale dal punto di partenza alla
teleferica in Val Veny al rifugio Monzino. Raduno partecipanti
entro le ore 18 rifugio.
4 luglio termine del corso con pranzo di chiusura, va bene alle
tredici, in località da destinarsi.
Lezioni del corso, pratiche, prove con mezzi improvvisati o
meccanici su rocce e ghiaccio. Esperimenti di ricerca di
infortunati travolti da valanghe, con sonde e cani, ovviamente il
tutto trasportato su elicottero. Prove di esercitazioni terra aria,
con elicottero. Prove di recupero caduti in crepaccio a mezzo della
prima Friedling, che sarebbe l'elicottero sospeso che scende un
uomo legato ai piedi per recuperare la gente che ci casca dentro.
Prove teoriche sui mezzi aerei tenute da due guide francesi che
parteciperanno al corso per tutto il periodo. Sulla parte
burocratica-amministrativa relativa al funzionamento del Corpo
Nazionale Soccorso Alpino, assicurazioni, rapporto informativo,
note spese ecc. sanitarie, tenute dai Medici iscritti alla stazione
del Soccorso Alpino di Courmayeur.
Ecco ora Signori, se qualcuno avesse letto questi atti avrebbe
capito che nessuno imparava a guidare l'elicottero, anche perché
nessuno ha intenzione di comprare degli elicotteri, anche perché
gli elicotteri, come ricordava Savioz, dobbiamo farceli dare o
dalla Gendarmerie di Chamonix, o da Sion, oppure da Linate, perché
non c'è nessun altro che ce li dà.
Adesso i militari stanno facendo una loro base elicotteristica a
Pollein, sono stati interessati anche dal sottoscritto a nome della
Giunta, per fare un discorso di collaborazione, hanno detto che
loro hanno ricevuto un calcio negli stinchi dal Consiglio regionale
quando il Consiglio regionale si è rifiutato di lasciarli insediare
sul Campo di Aviazione e che pertanto non chiediamogli niente,
perché loro vengono lì e faranno le loro esercitazioni di carattere
militare. Ho preso contatti con la Guardia di Finanza perché ha
intenzione di portare due elicotteri in Valle d'Aosta, la Guardia
di Finanza invece si è dichiarata disposta a collaborare per il
soccorso alpino e per addestrare i suoi uomini al soccorso alpino,
tenuto conto che la Guardia di Finanza già svolge compiti di questo
genere in altre Regioni d'Italia.
Ecco, siamo a questo livello. Abbiamo ritenuto comunque di dover
addestrare le nostre guide all'impiego dell'elicottero, non alla
guida dell'elicottero, all'impiego dell'elicottero per il Soccorso
alpino. Questo abbiamo fatto e mi pare che abbiamo una cosa
meritoria e tra l'altro questa deliberazione non è stata assunta, è
una proposta di deliberazione al Consiglio, la Giunta non ha
deliberato niente, quindi se il Consiglio vuole votare contro, può
votare contro.
Montesano (P.S.D.I.)
- Consigliere Savioz è già la quarta
volta che ...
Savioz (P.C.I.)
- D'accordo ma è una precisazione?
Presidente abbia pazienza. Io volevo solo precisare che da quando
si è fatto il servizio di elicotteri in montagna le nostre guide
hanno sempre partecipato, sempre, quindi non è vero che le nostre
guide non erano in grado di fare il loro servizio, comunque ...
Montesano (P.S.D.I.)
- Allora chi approva la delibera
alzi la mano...
(Fosson:
precisando che qualcuno l'ha letta)
...Contrari, astenuti. Il Consiglio approva.
Si passa all'oggetto n. 21.
