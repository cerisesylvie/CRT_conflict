Classificazione
TRASPORTI E VIABILITÀ
Trasporti


Resoconto integrale del dibattito dell'aula
Oggetto del Consiglio n. 2756 del 24 settembre 1997 - Resoconto
SEDUTA POMERIDIANA DEL 24 SETTEMBRE 1997
OGGETTO N. 2756/X Disegno di legge: "Disciplina del servizio di
trasporto a mezzo elicotteri".
Articolo 1 (Oggetto)
1. La presente legge disciplina l'impiego ed il controllo degli
elicotteri utilizzati in servizio di elitrasporto per interventi
nell'ambito della protezione civile e dei servizi istituzionali
della Regione, nonché di ulteriori servizi o attività disciplinati
sulla base di normativa regionale o di apposite convenzioni.
2. Il servizio di elitrasporto di cui al comma 1 avviene tramite
gestione diretta dell'Amministrazione regionale, ovvero tramite
affidamento del servizio a imprese esterne individuate ai sensi del
decreto legislativo 17 marzo 1995, n. 157 (Attuazione della
direttiva 92/50/CEE in materia di appalti pubblici di servizi).
Articolo 2 (Tipologie degli interventi e autorizzazioni)
1. L'impiego degli elicotteri di cui all'articolo 1 è sempre
diretto al perseguimento di un fine di pubblico interesse e, salvo
quanto previsto dall'articolo 6, l'utilizzazione è consentita
esclusivamente per l'effettuazione di interventi diretti o
quantomeno connessi:
a) alla tutela della salute e dell'incolumità delle persone;
b) alla protezione e alla salvaguardia dell'ambiente;
c) alla prevenzione degli eventi dannosi;
d) al miglioramento della qualità dei servizi rientranti
nell'ambito delle attività di protezione civile o con queste
connesse.
2. Gli interventi di cui al comma 1 e l'utilizzazione degli
elicotteri sono richiesti alla struttura regionale competente in
materia di protezione civile e sono autorizzati secondo quanto
previsto dall'articolo 3.
3. Gli interventi che comportano voli fuori dal territorio
regionale sono autorizzati, previo accordo con le autorità
territorialmente competenti, in caso di calamità naturali od altre
peculiari circostanze che rendano obbligatoria o preferibile
l'utilizzazione dello spazio aereo extraregionale.
Articolo 3 (Coordinamento degli interventi e rilascio delle
autorizzazioni)
1. Al coordinamento degli interventi di cui all'articolo 2
provvede la struttura regionale competente in materia di protezione
civile.
2. Le autorizzazioni all'utilizzo degli elicotteri per gli
interventi di cui all'articolo 2 sono rilasciate, salvo quanto
previsto dal comma 3 del presente articolo e dall'articolo 6, dal
responsabile della struttura competente in materia di protezione
civile, individuata ai sensi dell'articolo 8 della legge regionale
23 ottobre 1995, n. 45 (Riforma dell'organizzazione
dell'Amministrazione regionale della Valle d'Aosta e revisione
della disciplina del personale), o, in caso di sua assenza o
impedimento ed esclusivamente per interventi necessari ed urgenti,
dal personale in servizio di reperibilità della struttura
stessa.
3. In deroga a quanto previsto dal comma 2, limitatamente agli
interventi di trasporto sanitario di ammalati o infortunati in
strutture ospedaliere, come previsto dalla legge regionale 20
agosto 1993, n. 70 (Organizzazione del sistema di emergenza
sanitaria), il coordinamento degli interventi e il rilascio delle
autorizzazioni sono definiti sulla base di apposite convenzioni e
protocolli operativi tra l'Amministrazione regionale e l'Unità
sanitaria locale della Valle d'Aosta (USL).
Articolo 4 (Regolamento regionale)
1. Entro sessanta giorni dall'entrata in vigore della presente
legge, il Consiglio regionale emana un regolamento attuativo
contenente:
a) l'individuazione specifica delle tipologie degli interventi
di cui all'articolo 2, comma 1, e l'indicazione dei criteri di
priorità nel caso di concomitanza di eventi per i quali si rende
necessario l'intervento degli elicotteri;
b) l'elencazione indicativa degli interventi di cui all'articolo
6;
c) i criteri e le modalità per il rilascio delle
autorizzazioni;
d) l'eventuale disciplina dei rapporti tra l'Amministrazione
regionale e l'appaltatore del servizio di elitrasporto, con
possibilità di ulteriori specificazioni in sede di capitolato
speciale di appalto.
Articolo 5 (Determinazione dei compensi per l'uso
dell'elicottero, tariffe agevolate e esenzioni)
1. I costi degli interventi degli elicotteri sono posti a carico
dell'Amministrazione regionale, salvo quanto stabilito ai commi 2 e
3.
2. I costi degli interventi di cui all'articolo 3, comma 3, sono
anticipati dall'Amministrazione regionale con successivo rimborso
da parte dell'USL.
3. La Giunta regionale, con proprio provvedimento,
determina:
a) le tipologie di intervento a titolo oneroso per il
beneficiario e le modalità di esecuzione delle missioni;
b) le tariffe a carico del beneficiario dell'intervento;
c) l'ammontare dell'eventuale concorso regionale sulle spese a
carico dei beneficiari degli interventi di cui all'articolo 6.
Articolo 6 (Autorizzazioni eccezionali)
1. Oltre agli interventi di cui all'articolo 2, è facoltà
dell'Amministrazione regionale disporre interventi di diversa
natura, di propria iniziativa ovvero dietro richiesta motivata e su
autorizzazione rilasciata, in deroga a quanto previsto
dall'articolo 3, esclusivamente dal Presidente della Giunta
regionale o, in caso di sua assenza o impedimento, dall'Assessore
da lui delegato.
2. Le attività di volo di cui al comma 1 sono autorizzabili
sempreché non contrastino, ostacolino o ritardino, in qualsiasi
modo, l'effettuazione degli interventi indicati all'articolo 2.
3. Il regolamento regionale di cui all'articolo 4 prevede
un'elencazione indicativa degli interventi di cui al comma 1.
Articolo 7 (Disposizioni finanziarie)
1. L'onere derivante dall'applicazione della presente legge,
valutato in complessive lire 4.500.000.000 annue, grava sullo
stanziamento iscritto al cap. 40780 del bilancio della Regione per
l'anno 1997 e pluriennale 1997/1999.
Président La parole au rapporteur Conseiller Bionaz.
Bionaz (UV) Dal 1983, a seguito dell'istituzione dell'Ufficio
regionale della protezione civile, l'Amministrazione regionale
gestisce il servizio di trasporto a mezzo elicotteri destinato
essenzialmente al servizio di elisoccorso, prestato con l'aiuto di
personale tecnico appositamente preparato e messo a disposizione
dal soccorso alpino valdostano e dall'unità operativa soccorso
sanitario 118 al servizio di estinzione degli incendi boschivi,
quale indispensabile supporto all'attività prestata a terra nonché
dell'esecuzione di lavori aerei necessari al funzionamento di
cantieri della Regione operanti in alta quota o in zone non servite
da idonee strade.
Il servizio di trasporto a mezzo elicotteri è stato finora
espletato sulla base di un'apposita regolamentazione a carattere
interno per cui si è reso necessario provvedere attraverso un
disegno di legge alla disciplina del servizio delle numerose
attività ad esso collegate. Sulla base delle esperienze e
conoscenze acquisite ci si è pertanto proposti di definire i
principi fondamentali e le linee guida per il corretto utilizzo
degli elicotteri adibiti al servizio di elitrasporto, destinati
agli interventi della protezione civile, a favore dei servizi
istituzionali della Regione, salvaguardando l'elasticità della
gestione necessaria alla rilevanza, delicatezza, professionalità e
competenza finora acquisite di cui il mantenimento è da ritenersi
essenziale.
Il disegno di legge, composto da 7 articoli, è così
strutturato:
- il primo articolo definisce le finalità e i settori di
intervento;
- gli articoli 2 e 3 individuano natura e tipologie degli
interventi di carattere ordinario e identificano le figure
abilitate al coordinamento delle missioni e al rilascio delle
relative autorizzazioni, tali interventi diretti al perseguimento
di un fine pubblico devono risultare connessi alla tutela della
salute e all'incolumità delle persone, alla protezione e alla
salvaguardia dell'ambiente, alla prevenzione di eventi dannosi, al
miglioramento dei servizi attinenti alle attività svolte dalla
protezione civile e ad esse connesse; viene inoltre stabilito che
la struttura competente in materia di protezione civile provvede al
coordinamento degli interventi e delle attività previste;
- l'articolo 4 prevede entro 60 giorni l'entrata in vigore delle
norme in questione, l'emanazione di un apposito regolamento
regionale di attuazione delle linee della legge;
- l'articolo 5 individua le tipologie di intervento per le quali
l'Amministrazione regionale si assume o anticipa le spese
determinanti i tipi di missioni a titolo oneroso per i beneficiari,
definisce le relative tariffe e quantifica l'eventuale concorso
regionale sulle spese a carico dei beneficiari che verranno
individuate con apposito provvedimento della Giunta;
- l'articolo 6 definisce ulteriori interventi di diversa natura
e di carattere eccezionale in aggiunta a quelli dell'articolo 2 e
individua nel Presidente della Giunta regionale o Assessore
delegato le figure abilitate al rilascio delle autorizzazioni;
- l'articolo 7 infine stabilisce la disposizione finanziaria con
oneri qualificati in 4,5 miliardi.
Président La discussion générale est ouverte. La parole au
Conseiller Parisi.
Parisi (Aut) Intervengo perché in II Commissione non ho avuto la
possibilità di capire esattamente quali sono le modifiche che
questo disegno di legge apporta alla legge dell'83 e anche per
chiedere se vi sono dei dati in merito a quello che è stato il
servizio fin qui espletato dalla protezione civile o comunque
dall'intervento degli elicotteri. Mi auguro che l'Assessore
nell'intervenire ci dica qualcosa di più rispetto a quello che sono
riuscito a sapere in Commissione.
La mia astensione in Commissione era non tanto perché ritenga
che questo servizio non vada effettuato o vada intensificato, ma
solo perché i dati pervenuti in II Commissione sono stati molto
scarni. Purtroppo, Assessore, io la sentivo molto volentieri in III
Commissione, adesso sono nella II Commissione per cui non ho molto
spesso questo piacere. Mi auguro che l'Assessore nell'intervenire
chiarisca le modifiche apportate e quali vantaggi scaturiranno in
merito al servizio che verrà espletato dal trasporto a mezzo
elicotteri.
Président Si personne demande la parole, je déclare close la
discussion générale. La parole à l'Assesseur à l'agriculture et aux
ressources naturelles, Vallet.
Vallet (UV) Je n'ai pas grand-chose à ajouter au rapport qui a
été tenu par Monsieur Bionaz.
Il s'agit avec ce projet de loi de définir avec l'instrument de
la loi une praxis qui est celle de l'emploi des hélicoptères, qui a
été toujours réglementée de 1993 à aujourd'hui avec des
dispositions qui sont contenues dans l'appel d'offres qui a été
fait pour assigner le service de hélitransport.
Il y avait la nécessité de définir avec une loi et après avec un
règlement ce qu'on fait exactement chaque jour et chaque année.
Donc les avantages seront ceux d'avoir une loi et un règlement qui
définissent avec clarté les procédures.
En ce qui concerne les données, je suis désolé; si le Conseiller
le désire on peut demander au Bureau de la protection civile de
définir un prospectus avec les interventions, en les différenciant
sur la base des différentes typologies. Je ferai avoir ces données
au Conseiller.
Président La parole au Conseiller Parisi.
Parisi (Aut) Dopo le delucidazioni espresse dall'Assessore,
credo che il parere possa essere favorevole anziché di astensione.
Il nostro Gruppo voterà a favore di questo disegno di legge.
Président On peut passer à l'examen du projet de loi. On vote
l'article 1:
Conseillers présents, votants et favorables: 28
Président On vote l'article 2:
Conseillers présents, votants et favorables: 28
Président On vote l'article 3:
Conseillers présents, votants et favorables: 28
Président On vote l'article 4:
Conseillers présents, votants et favorables: 28
Président On vote l'article 5:
Conseillers présents, votants et favorables: 28
Président On vote l'article 6:
Conseillers présents, votants et favorables: 28
Président On vote l'article 7:
Conseillers présents, votants et favorables: 28
Président On vote le projet de loi dans son ensemble:
Conseillers présents, votants et favorables: 27
Le Conseil approuve à l'unanimité
