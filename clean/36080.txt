Classificazione
ASSISTENZA SOCIALE
Politiche giovanili
SPORT E TEMPO LIBERO
Infrastrutture ricreativo-sportive



Oggetto del Consiglio n. 364 del 16 gennaio 2014 - Resoconto
OGGETTO N. 364/XIV - Interpellanza: "Intendimenti in merito
all'organizzazione di eventi aziendali presso la "Cittadella dei
Giovani" di Aosta".
Président -
On est au point 38 à l'ordre du jour. Pour
l'illustration, la parole au collègue Bertin.
Bertin (ALPE)
- Grazie Presidente.
Dopo sospensioni, preludio ad argomenti seri, anche capaci di
dividere le forze politiche, affrontiamo una questione
apparentemente meno seria, certamente: parliamo di cene e, nello
specifico, di cene natalizie.
Abbiamo appreso da un settimanale locale che il 21 dicembre si
sarebbe svolta, presso la Cittadella dei Giovani di Aosta, la festa
natalizia della Cooperativa Leone Rosso; cooperativa che sappiamo
essere tra le più importanti, se non la più importante, nell'ambito
delle cooperative sociali, cooperativa che ha avuto o acquistato un
ramo d'impresa di un'importante società internazionale, cosa che ha
avuto, all'epoca, ha avuto un certo interesse anche sulla stampa
locale.
Ma torniamo ai fatti: ci chiedevamo innanzitutto se i fatti
riportati dall'articolo del giornale corrispondono al vero oppure
no, e se anche la foto riportata come corollario all'articolo,
dalla quale s'intravedeva anche la presenza del Presidente della
Giunta erano vere oppure no, e se si trattava di un fotomontaggio.
Ciò premesso, che evidentemente è essenziale, andiamo più nello
specifico: questa Cooperativa Leone Rosso nasce come continuità
dalla 3 BITE, società di comunicazione e altro, che ha avuto negli
ultimi tempi, negli ultimi anni, nel minuscolo mondo economico
valdostano, un grandissimo successo, uno straordinario successo
imprenditoriale. In pochi anni ha conquistato una fetta
significativa del mercato locale riguardante l'organizzazione di
eventi: ricordiamo, tra gli altri, la Festa della Valle d'Aosta (in
diverse occasioni), i vari festival organizzati dal Comune di
Aosta, vari Capodanni in piazza, eccetera, eccetera. Tra l'altro,
anche nell'ambito informatico, cura i siti di molte società
pubbliche: dall'IN.VA. alla Cittadella dei Giovani, ovviamente, dal
Comune di Aosta ad altri...credo il BIM ed altri; insomma,
un'attività certamente dinamica, che si è sviluppata soprattutto
nell'ambito pubblico...come dicevo, un successo imprenditoriale di
questi anni.
Questi giovani della 3 BITE hanno poi dato seguito
intraprendendo un altro settore, che è quello appunto delle
cooperative sociali, riprendendo un appalto già in essere, tra
l'altro gli stessi giovani sono anche presenti, prestano anche le
loro competenze come manager pubblici nella "salvaprecari" e, in
generale, hanno anche avuto una discesa in campo in ambito
politico, avendo poi fondato ed essendo l'asse portante della
sezione dell'Union Valdôtaine del Ponte di Pietra. Sono i gestori
della Cittadella dei Giovani, l'Ente dedicato alla gioventù
valdostana, gestori insieme appunto alla 3 BITE, insieme alla
società Master Data di Magliano, che ci ricordiamo poi ha dovuto
abbandonare questa cordata, perché aveva fornito delle
dichiarazioni mendaci, pertanto ha poi dovuto abbandonare questa
cordata per la gestione della Cittadella...tra l'altro
dichiarazioni mendaci che devono essere un po' un'abitudine del
Magliano, anche perché, in occasione di un tentativo di farsi
nominare nell'Istituto musicale, aveva fornito all'Amministrazione
regionale un curriculum falso, che non corrispondeva al vero, poi
in seguito nominato dal Comune di Aosta, che non necessitava di
titoli...tanto per dire che non abbiamo mai farci mancare niente!
Magliano credo sia un po' la 3 BITE degli anni '80, anche lui ha
gestito un po' di tutto in quegli anni, dai campionati mondiali
della
pétanque
, alla
Saison Culturelle
, ad altre
cose...famoso, soprattutto - avrà un posto nella storia della Valle
d'Aosta - come produttore del famoso CD "La mia Valle" di Mogol,
che tanto aveva emozionato e commosso il Presidente della Giunta,
ci ricordiamo...un posto nella storia certamente ce l'ha già.
Ma torniamo ai nostri "giovani leoni" che in questi anni hanno
avuto dei grandi successi. Da questo punto di vista, ci chiedevamo
se la Cittadella dei Giovani era diventata uno spazio per
organizzare meeting ed eventi aziendali, vista l'organizzazione
della cena della sopracitata "Leone Rosso". Vorremmo pertanto
sapere cosa aveva percepito la Cittadella dei Giovani, che,
ricordo, ha come mandato quello di seguire la gioventù valdostana,
e se altre aziende private avevano organizzato eventi aziendali in
questo sito. E poi ci chiedevamo se era intenzione
dell'Amministrazione regionale proporre, nel caso non sia già
contemplato, un ampliamento del campo di azione della Cittadella
all'organizzazione di eventi e location per meeting di operatori
economici nazionali ed internazionali...magari anche qualche
multinazionale potrebbe essere interessata ad organizzare eventi
alla Cittadella. Grazie.
Président
- La parole à l'Assesseur Farcoz.
Farcoz (UV)
- Merci Madame la Présidente.
Sì, risponderò io, in quanto la Cittadella è sostenuta sia
dall'Assessorato istruzione e cultura, che da quello della sanità e
dal Comune di Aosta.
Per quanto è della prima domanda, sì, è vero, il 15 dicembre
scorso, presso la Cittadella dei Giovani, si è tenuta la festa
natalizia del Leone Rosso.
Sul secondo punto:
"se sì, quali sono i canoni riscossi dalla
Cittadella per l'evento sopraindicato, in quali in altre occasioni
operatori economici privati hanno utilizzato gli spazi in
questione"
, la Cittadella ci ha comunicato per le vie brevi di
aver fatto fatturare alla cooperativa il servizio di catering e che
gli spazi della struttura sono stati spesso concessi per eventi
aziendali, anche con la fornitura di servizi di buffet e catering.
A titolo di esempio, nel 2013 sono stati ospitati eventi di
soggetti non istituzionali, come ad esempio il CSV, l'ANIT, il BIM,
l'Associazione ANTEA, Solidarietà Pace e Sviluppo ONLUS,
Associazione Medici Ospedalieri, Confindustria, CONI, Associazione
Viola, Banca di Credito Cooperativo, A.S.D. Atletica Cogne.
Per quanto riguarda i punti 3 e 4, li discuterò insieme, quindi:
"quali sono le finalità istituzionali della Cittadella dei
Giovani"
e
"se è negli intendimenti del Governo regionale
proporre...un ampliamento del campo di azione della
Cittadella",
è il caso di ricordare che il proprietario della
Cittadella dei Giovani è il Comune di Aosta, che ha affidato la
struttura in concessione all'ATI "UNDICICENTO". Il CPEL e la
Regione, per il tramite appunto degli Assessorati della sanità,
salute e politiche sociali e dell'istruzione e cultura,
cofinanziano le attività della Cittadella. Per quanto riguarda le
finalità istituzionali, la Cittadella ha come obiettivo principale
l'offerta di opportunità di crescita sana dei giovani valdostani,
attraverso l'organizzazione di eventi, di ambito culturale,
artistico, ludico, musicale, sportivo, formativo, eccetera. La
Cittadella dei Giovani ci ha comunicato che gli eventi come quelli
in oggetto dell'interpellanza rientrano nell'ambito dell'attività
imprenditoriali previsti dalla convenzione in essere con il Comune
di Aosta, che prevede la possibilità del concessionario di
concedere a terzi spazi ed attrezzature, nonché la ricerca di
operatori e soggetti pubblici e privati potenzialmente interessati
a fruire di spazi e strutture comprese nel servizio. Anzi, la
Cittadella dei Giovani segnala di essere stata sollecitata a
intraprendere iniziative in tal senso, sia per sostenere le
inevitabili nuove attività, non prevedibili in fase di
programmazione, perché proposte appunto dai ragazzi in corso
d'opera, sia per mantenere il livello del servizio anche a fronte
di eventuali tagli di finanziamento. Nel rispetto di quanto
previsto in convenzione queste attività sono, ovviamente, a
priorità inferiore rispetto a quelle istituzionali, e quindi aree e
servizi vengono resi disponibili per eventi aziendali solo quando
vi non sia l'incompatibilità spaziale o temporale con le attività
ordinarie. Grazie.
Président
- Pour la réplique, la parole au collègue
Bertin.
Bertin (ALPE)
- Grazie Presidente, e grazie Assessore per
le risposte.
Evidentemente l'obiettivo principale di questa interpellanza era
sollevare la questione riguardante quali sono le attività di questa
Cittadella e quali legami hanno con i giovani, qual è l'attività
istituzionale della Cittadella dei Giovani, perché in questi anni,
nella Cittadella, sono state fatte tutte le attività possibili e
immaginabili, cosa che poco ha a che vedere con i giovani e con le
finalità istituzionali che dovrebbe avere questo Ente.
Lei mi ha citato un elenco di attività in precedenza di Enti che
l'hanno utilizzato...tra l'altro vorrei sottolineare, nel caso
specifico, che quelli che lei mi ha elencato sono tutti Enti
pubblici o parapubblici e non aziende private (nel caso della Leone
Rosso si tratta di un'attività strettamente privata di un operatore
privato). Credo che - l'abbiamo già evidenziato in tante occasioni
- quello spazio dovrebbe essere dedicato essenzialmente alla
gioventù e non a organizzare qualunque cosa, ma prendiamo atto
della risposta, nel senso che si vuole espandere anche a queste
attività di eventi aziendali e magari come location per riunioni di
operatori economici privati. E allora facciamone della pubblicità,
mettiamolo sui cartelloni, promuoviamo anche quest'attività
collaterale della Cittadella, ma a mio avviso non c'entra niente,
ed è un modo per snaturare l'investimento che è stato fatto e la
funzione che dovrebbe avere questo Ente pubblico, finanziato
pesantemente dal pubblico, sia nella realizzazione che nelle
attività.
Sono evidentemente insoddisfatto della risposta che mi conferma
una commistione un po' opaca tra diversi operatori e il fatto che
nella Cittadella non si esercitano le funzioni che dovrebbero
essere esercitate da quell'Ente, che dovrebbe essere dedicato
essenzialmente alla gioventù. Grazie.
Président
- Point 39 à l'ordre du jour.
