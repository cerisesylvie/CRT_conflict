Classificazione
UNIONE EUROPEA E RAPPORTI INTERNAZIONALI



Oggetto del Consiglio n. 1283 del 24 giugno 2010 - Resoconto
OGGETTO N. 1283/XIII - Approvazione di risoluzione:
"Iniziative per sostenere un'azione umanitaria a favore della
popolazione civile del Kirghizistan".
Risoluzione
il Consiglio regionale della Valle d'Aosta/Vallée
d'Aoste
Appreso che gli scontri etnici in Kirghizistan, dei giorni
scorsi, hanno causato quasi 200 morti e messo in fuga circa 80.000
persone della minoranza uzbeca;
Atteso che nell'Asia centrale ex sovietica, come in tante
altre parti del mondo gli scontri politici esasperano le differenze
etniche, fino a sfociare in gravi atti di violenza che colpiscono
l'etnia minoritaria o meno tutelata militarmente;
Nel denunciare il ricorso alla violenza per risolvere le
questioni politiche;
Nello stigmatizzare l'inerzia delle diplomazie internazionali
mentre anche bambini e persone inermi sono vittime di
persecuzioni;
Evidenziato che per una pace duratura non si può accettare
con indifferenza, a tutti i livelli, la proliferazione di conflitti
locali e la creazione di nuovi campi profughi;
Invita
- Il Governo italiano a:
- svolgere il ruolo che gli compete nel sollecitare
l'intervento delle Organizzazioni internazionali competenti sia per
soccorrere i profughi, sia per assumere tutte le iniziative
necessarie a creare condizioni di convivenza pacifica in un'area
già fortemente destabilizzata dal conflitto afgano;
- dare la disponibilità per sostenere un'azione umanitaria a
favore della popolazione civile;
- i Parlamentari valdostani a promuovere iniziative atte a
sollecitare azioni ed interventi capaci di affrontare la drammatica
situazione.
F.to: Donzel - Salzone - Empereur - La Torre - Lattanzi -
Louvin
Presidente
- La parola al Consigliere Donzel.
Donzel (PD)
- Egregio Presidente, cari colleghi,
l'importanza di questa risoluzione - ringrazio fin d'ora tutti i
capigruppo che l'hanno sottoscritta senza nessuna esitazione - è
quella di voler attirare l'attenzione su un ennesimo conflitto
etnico, altri ve ne sono nel mondo, altri sono in atto, però su un
conflitto etnico che rischia di finire nelle pagine n. 20-25 dei
quotidiani di tutto il mondo e quasi non ha percezione nella gente
comune, nel senso che ormai trovare scritto che ci sono 200 morti e
80.000 profughi, secondo alcune fonti si parla addirittura di
200.000 profughi, quasi il doppio della popolazione valdostana,
sembra non suscitare l'attenzione dei media...
Mi ha fatto piacere che un quotidiano come
Le Monde
abbia
riportato in prima pagina questa situazione e abbia denunciato come
le grandi potenze economiche e militari del mondo siano impassibili
di fronte a questi scenari estremamente gravi, in un'area del globo
già fortemente colpita da conflitti terribili come la guerra in
Iraq o il conflitto in Afghanistan. Quindi non bisogna
sottovalutare queste situazioni e ringrazio per l'attenzione che il
Consiglio regionale ha voluto dare alla mozione, che cerca di
sottolineare come si debba fare uno sforzo di convivenza pacifica
e, siccome i confini degli Stati non possono essere regolati
unicamente dall'appartenenza ad un'unica etnia o ad un'unica lingua
- qui siamo di fronte a popolazioni che sono tutte mediamente
bilingui e che difendono le loro identità -, siccome non è
possibile modificare in continuazione i confini degli Stati,
bisogna che ci sia spazio per le etnie minoritarie di poter parlare
la loro lingua, di poter scrivere nella loro lingua. Questa
battaglia, che abbiamo vinto in passato, è una battaglia che va
estesa ad altri popoli; in questo senso la sollecitazione al
Consiglio regionale: di sostenere questa mozione. Grazie.
Presidente
- La parola al Presidente della Regione,
Rollandin.
Rollandin (UV)
- Grazie, Presidente.
Solo per unirci al richiamo che questa risoluzione vuole fare,
per un dramma che ha effettivamente dimensioni molto più alte di
quelle che ci immaginiamo. In effetti proprio questo tema veniva
evocato dai pochi che lo hanno previsto.
C'est un crime immense qui a été perpétré dans une inouïe
absence d'informations; pas d'attention de l'ONU, pas d'attention
des grands moyens d'information, car ce pays n'intéresse pas, ni à
la Russie, ni aux Etats-Unis: c'est la conclusion qui a été tirée
sur ce drame qui n'est qu'au commencement, malheureusement. En
effet nous avons eu la possibilité de visiter une partie de ce pays
avec le collègue Caveri; n'oublions pas que le Kirghizistan avait
été à la base du choix de faire une reconnaissance mondiale de la
montagne. Je veux le rappeler pour dire que c'est un pays qui croit
à la montagne, qui croit dans une identité forte de ce que la
montagne peut reconnaître et aussi à un système qui puisse être à
même de reconnaître les différences. Malheureusement ces derniers
actes vont dans le sens opposé et donc je crois que c'est important
d'avoir cette résolution qui aille faire comprendre que même une
petite Région comme la nôtre, montagnarde, se reconnaît dans un
message que les montagnes veulent donner: de paix et de pouvoir
vivre en paix, même s'il y a des différends, dans ce cas, dans les
frères musulmans entre eux.
Je crois donc que c'est un signal qui doit être envoyé aux
Gouvernements et pas seulement pour dire que nous ne sommes pas
sourds à un crime qui se passe sans doute très loin, mais c'est
quand même un crime contre l'humanité.
Presidente
- Pongo in votazione la risoluzione in
oggetto:
Consiglieri presenti, votanti e favorevoli: 32
Il Consiglio approva all'unanimità.
Presidente
- Cari colleghi, essendo stato espletato
l'intero ordine del giorno, dichiaro conclusi i lavori dell'odierna
adunanza del Consiglio regionale.
La seduta è tolta.
---
La réunion se termine à douze heures et trente-sept
minutes.
