Classificazione
AMMINISTRAZIONE REGIONALE
Amministrazione della giustizia
BILANCIO E CONTABILITA' REGIONALE



Oggetto del Consiglio n. 1399 del 30 luglio 2015 - Resoconto
OGGETTO N. 1399/XIV - Repliche sulle relazioni deliberate
dalla Sezione regionale di controllo della Corte dei conti e sui
disegni di legge n. 59 (Approvazione del rendiconto generale della
Regione per l'esercizio finanziario 2014) e n. 60 (Assestamento del
bilancio di previsione per l'anno finanziario 2015, modifiche a
disposizioni legislative e variazioni al bilancio di previsione per
il triennio 2015/2017) e dichiarazioni di voto.
Presidente
- Ricordo all'Assemblea che abbiamo chiuso la
discussione generale, quindi chiederei se qualcuno dell'Esecutivo
vuole intervenire. Ha chiesto la parola l'Assessore Testolin, ne ha
la facoltà.
Testolin (UV) -
Grazie Presidente.
La mia non sarà evidentemente la replica inerente a quello che è
stato il dibattito svolto questa mattina e al quale ho assistito
anch'io con estremo interesse, ma era solo per dare due risposte
puntuali a due domande specifiche che sono uscite in merito
all'assestamento di bilancio e all'assegnazione di nuovi fondi, di
risorse per quanto riguarda l'Assessorato dell'agricoltura. Sono
stato chiamato in causa e quindi vado a rispondere puntualmente per
quelle che sono le eccezioni sollevate: una relativa alle risorse
che sono da destinare ad AGEA per il pagamento dei contributi delle
indennità compensative e quant'altro, dove la Regione ha
regolarmente versato negli scorsi anni le quote di sua pertinenza e
sono le stesse a disposizione presso i conti specifici di AGEA e
possono venire utilizzate così come previsto dalla normativa. Non
c'è quindi nessun tipo di criticità dal punto divista delle risorse
economiche messe a disposizione dall'Amministrazione regionale per
quanto riguarda questo tipo di aspetto.
Per gli altri due passaggi e sono relativamente a quelli
descritti dal collega Grosjean nel suo intervento: quello da 250
mila euro è un aumento di disponibilità sulla legge n. 32, quindi
non sulle leggi citate dal collega Grosjean, ma sulla legge n. 32,
che prevede l'aumento di contributi da destinarsi alla copertura in
de minimis
di quelli che sono gli affitti da sostenere da
parte delle cooperative sociali che attualmente occupano gli
stabili di proprietà regionale. Quello quindi è l'importo destinato
a questo tipo di intervento, mentre i 236 mila euro sono la
riassegnazione di fondi Stato non utilizzati per motivi tecnici
nello scorso esercizio e che vengono riproposti e messi a
disposizione quest'anno per andare a chiudere quello che è il
discorso dei libri genealogici, quindi di tutta una componente che
è relativa all'AREV: questo era dovuto in quanto richiesto dal
collega e questa è la spiegazione.
Presidente -
Ci sono altre richieste di intervento? Ha
chiesto la parola l'Assessore Perron, ne ha la facoltà.
Perron (UV) -
Grazie Signor Presidente.
Innanzitutto vorrei ringraziare tutti coloro che sono
intervenuti in questo dibattito, anche quando sono stati portatori
di un'opinione o di un avviso diversi da quelli del Governo
regionale; il dibattito che avviene in questa aula è certamente un
momento arricchente e, credo, di dire senza equivoci che a tutti
permette, al di là delle posizioni, di fotografare in modo molto
chiaro e consapevole lo stato di difficoltà, ma anche i grandi
cambiamenti, perlomeno sotto il profilo finanziario, che la Regione
si è trovata e si trova a gestire. Com'è giusto che sia, lascerò
dare una risposta più completa, anche di tipo politico, al
Presidente Rollandin, ma credo che soa opportuno presentare alcuni
rilievi dal punto di vista tecnico, nel senso che le scelte di
largo profilo sono demandate ovviamente alla collegialità della
Giunta, alla collegialità della maggioranza, che traccia le linee
tecniche anche in prospettiva.
Vorrei dire che non abbiamo mai, perlomeno per quello che mi
compete, presentato questa fotografia con toni trionfalistici.
Abbiamo avuto e abbiamo un atteggiamento di serietà nel presentare
una fotografia il più precisa possibile di quello che è lo stato
dell'arte, delle cose come sono, non nascondendo le difficoltà e le
condizioni nelle quali ci siamo trovati e ci troviamo ad operare e
a lavorare. Non so quindi se abbiamo avuto, collega Morelli, un
atteggiamento di
suffisance
o siamo stati - credo e spero di
avere interpretato male le sue parole di ieri - degli ultimi
idioti. Ho preso nota di questo, credo e spero di aver
decontestualizzato, perché è uno stile che non le appartiene. Non
magnifico e non magnifichiamo ciò che abbiamo fatto, ciò che è
stato fatto; l'ha detto molto bene questa mattina il collega
Guichardaz: forse si poteva fare meglio, si può ambire a fare
meglio, certamente sì. Si può sempre sperare di fare meglio, si può
sempre sperare che le cose vadano in un modo diverso da quelle che
presentiamo.
Io non ho molta esperienza di rapporti con i palazzi romani,
però voglio dire, da quel poco che ho visto in quest'anno, che chi
si illude di entrare a Palazzo Chigi e di uscire dettando le
condizioni forse sbaglia, indipendentemente dal Governo che c'è e
indipendentemente dai controrelatori che ci sono. Chi pensa di
entrare alla Ragioneria generale dello Stato, di battere i pugni e
ottenere tutte le condizioni sperate, dal mio punto di vista, è
libero di provarci. Questo per dire che per certi aspetti non
vorrei neanche che venisse banalizzato il duro lavoro che è stato
fatto in questo periodo di tempo, che ha coinvolto le strutture
dell'Assessorato, la politica, e anche i Parlamentari, nel senso
che vorrei semplicemente, non prendendoci nessun merito, che fosse
universalmente riconosciuto dal Consiglio regionale, che, dal
nostro punto di vista, abbiamo cercato di fare tutti gli sforzi
possibili e immaginabili in una contrattazione con lo Stato
italiano che non è assolutamente facile, indipendentemente dal
Governo con il quale ci si trova a ragionare. Ieri l'ho definita
una contrattazione dura, e lo ribadisco, dove abbiamo cercato di
far valere le nostre prerogative, di portare le nostre ragioni, di
spiegare quelle che erano, a nostro modo di vedere, le peculiarità
e le diversità che ci trovavamo a gestire come autonomia speciale
non soltanto nei confronti delle altre Regioni a statuto ordinario,
ma spesso anche nei confronti delle altre autonomie a statuto
speciale, con degli interlocutori che nel corso degli anni sono
cambiati; sono cambiati quattro Governi, quattro Ministri, quindi
ogni volta bisogna ricominciare una nuova negoziazione con degli
interlocutori nuovi. Vorrei solo dire questo perché ci troviamo
anche in un contesto dove abbiamo una "non copertura politica",
perché, quando si fanno i raffronti con le altre autonomie
speciali, è bene ricordare che un'autonomia speciale come la
Sicilia, al di là della geografia politica che di volta in volta si
manifesta, è una Regione che scarica nel Parlamento nazionale
qualcosa come 60 Parlamentari e, al di là degli schieramenti,
quando si trova poi a discutere su quelle che sono le condizioni
finanziario-economiche dell'isola, certamente ha un peso politico
decisamente diverso dal nostro.
Dal nostro punto di vista, quindi abbiamo cercato di fare un
buon lavoro, tenendo presente che ci trovavamo a fare i conti con
la legislazione vigente, e il mio intento è di provare a spiegarvi,
in modo molto umile, affinché tutti abbiano una fotografia esatta
di cosa questo significa. La legislazione vigente, che sono il
complesso delle norme che lo Stato in questi anni ha approvato,
sono un insieme di norme che regolano i rapporti finanziari tra lo
Stato e le Regioni a statuto speciale, -
bon gré, mal gré
-
che ci troviamo a vedere applicate al nostro ordinamento
finanziario. Sono le norme che lo Stato italiano ha approvato,
spesso con il voto contrario dell'opinione delle Regioni per quel
che ci riguarda, spesso con il voto contrario dei Parlamentari
della Valle d'Aosta e il dottor Fosson potrebbe, credo,
testimoniare ciò che è avvenuto in questa penultima legislatura.
Sono le norme che spesso consideriamo inique, ingiuste,
penalizzanti, ma sono le norme alle quali la Regione Valle d'Aosta,
finché gravita nello Stato italiano, si deve attenere con le quali
bisogna fare i conti: dico questo per dire che la legge n. 183 del
2011, conosciuta come legge "salva-Italia", è stata una legge che
ha gravato e grava sulle finanze della Regione per 140 milioni, il
decreto-legge n. 201 del 2011 è un decreto-legge che grava sulle
casse della Regione per 45 milioni di euro, la legge n. 220 del
2010 grava per 34 milioni di euro, il decreto-legge n. 228 del 2012
grava per 12 milioni, la legge n. 95 del 2012, meglio conosciuta
come
spending review
, è una legge che sulla disponibilità
finanziaria della Regione grava per 183 milioni di euro. L'insieme
di queste norme, che sono norme che esistono, che sono in vigore,
che si devono applicare anche se non ci piacciono, grava sulla
Regione Valle d'Aosta per il 2014 per 416 milioni di euro, salvo
diverso accordo: ecco, il senso del Patto e per il 2015 l'insieme
di queste leggi che ho citato graverebbe sulla Regione per 484
milioni di euro.
Se noi avessimo applicato queste leggi in assenza di accordo ci
saremmo trovati per il 2014 ad avere una disponibilità di 708
milioni di euro; è intervenuto un accordo che ha spostato il limite
eurocompatibile alla cifra di 838. È stata un'ottima negoziazione,
forse migliore di quella dell'anno successivo, credo che l'accordo
che ci ha permesso di chiudere quella partita sia un accordo che ci
ha messo al riparo dalle cifre che sto evocando. Per il 2015 il
punto di partenza non sono i 150 milioni di euro in meno rispetto
al 2014, senza nessuna polemica. La ricostruzione corretta parte
dalla legislazione in vigore, alla quale noi ci dobbiamo attenere e
che fa riferimento alle condizioni della Valle d'Aosta, la quale
porta invece nel 2015, purtroppo, a 640 milioni di euro. L'accordo,
quindi, intervenendo su questo importo, è buono, a nostro modo di
vedere perché porta questo limite a 701 milioni di euro. Sono
quindi due capitoli separati, sono due negoziazioni distinte anno
per anno e una non ha a che vedere con l'altra, quindi questo per
una ricostruzione tecnica, che spero di aver fornito al Consiglio
in modo molto chiaro, per fotografare i presunti 150 milioni di
euro in meno, che ci sono, ma che partono da un dato iniziale che è
radicalmente diverso, dall'applicazione della legislazione
esistente, che porta alle cifre che ho detto, cioè il punto di
partenza per la Regione per il 2014 era 708 milioni di euro,
abbiamo negoziato un buon Patto con lo Stato che ci ha permesso di
innalzare a 840. Il punto di partenza per il 2015 era 640 milioni
in assenza di Patto, l'abbiamo portato, con un Patto i cui
contenuti riprenderò dopo, a 701 milioni di euro: questo per una
fotografia esatta.
Ieri, collega Gerandin, lei ha deto: "
il Patto che avete
firmato è carta straccia
". Io non so se abbiamo fatto bene o
male, certamente ci siamo assunti la responsabilità di non lasciare
la Regione sguarnita in un momento in cui sarebbe stato difficile
non avere delle norme chiare di riferimento. Lo citava bene questa
mattina il collega Guichardaz: ci sarebbero tutta una serie di
questioni che, se volete, elenco, per cui in assenza di Patto noi
oggi non avremmo nessuna condizione certa di poter fare un
bilancio, di più: ci troveremmo oggi, perché i termini scadevano
ieri, a dover restituire allo Stato qualcosa come 130 milioni di
euro. Ci troveremmo ad avere un contenzioso ancora aperto, che era
enorme, e a versare quindi all'entrata del bilancio statale tutta
la parte di differenza tra quello che era certificato e quello che
invece non è certificato. Ci troveremmo nella condizione di non
poter impegnare delle spese correnti, con dei parametri riferiti
all'ultimo triennio; e nella condizione di non poter rincorrere,
qualora ne avessimo bisogno, ad un nuovo indebitamento, nel senso
che gli istituti di credito che non ricevono una certificazione non
possono contrarre un mutuo, un prestito o un debito nuovo con
un'amministrazione che non è certificata dallo Stato. Non si poteva
fare qualsivoglia tipologia di contrattazione o di assunzione o di
interventi sul personale, cosa che già in qualche modo non
facciamo.
Ritengo di poter dire che abbiamo approvato un documento che,
tenuto conto della condizione nella quale si trova lo Stato
italiano, è un buon accordo, perché l'accordo certifica in via
definitiva che nel 2014 abbiamo rispettato il Patto, quindi non ci
sono sanzioni da applicare alla Valle d'Aosta, ivi compresi a tutti
i componenti del Consiglio che hanno votato i bilanci; prevede un
ampliamento per il 2015 di 60 milioni di euro. È poco, è tanto, si
poteva ottenere di più. Si può sempre far di meglio, ma io ritengo,
data la disastrata situazione dello Stato italiano, che sia stato
un ottimo compromesso. Non c'è la rinuncia al contenzioso, il
Presidente stamattina ha chiarito molto meglio l'entità del
contenzioso che ancora c'è e l'inopportunità in una fase così di
averne ancora aperti con lo Stato italiano.
Ci sono nuove spese da escludere nella determinazione del Patto
di stabilità, abbiamo citato poc'anzi i trasferimenti ai Comuni, la
polizia penitenziaria, una parte riguardante l'ospedale. C'è un
miglioramento del Patto di stabilità per i Comuni valdostani, c'è
un trasferimento aggiuntivo di 120 milioni di euro che permette la
chiusura delle partite pendenti con Trenitalia, quindi il
completamento dell'iter per la completa regionalizzazione della
competenza in materia di servizi ferroviari. Anche qui ricordo che
non era una partita completamente acquisita che dovesse pagare lo
Stato, anzi c'è un contenzioso, perlomeno cartaceo e non solo, su
chi in questi anni doveva versare i 70 milioni per la competenza
sulla linea ferroviaria: abbiamo ottenuto che sia lo Stato a
pagare: se non vale niente, non serve, per carità, va bene. A
questo avanzano 50 milioni di euro che verranno destinati ad altre
funzioni, e se non vale neanche questo...per carità, va bene. C'è
il riconoscimento da parte dello Stato - credo tutti lo abbiamo
evocato in modo positivo leggendo il Patto che stamattina abbiamo
distribuito - dei crediti che la Regione ha accumulato nel tempo:
valore 570 milioni. Certamente non sono definite le modalità con le
quali questo avverrà, sarà necessario un successivo accordo, ma è
certificato il riconoscimento dei crediti da parte dello Stato, che
sono stati accumulati dalla Regione per le accise riguardante il
periodo 2011-2014. C'è l'impegno a dare attuazione al contenuto del
decreto legislativo in materia di armonizzazione dei bilanci.
Credo molto semplicemente che, e lo dico con molta umiltà,
abbiamo cercato di fare - in una condizione di enorme difficoltà, e
posso assicurare che, quando ci si siede a trattare con lo Stato
(qualcuno che ha più esperienza di me potrebbe forse confermarlo),
non è certo facile, non è una cosa acquisita, soprattutto quando si
hanno delle dimensioni piccole come la Valle d'Aosta - in questo
lasso di tempo tutte le battaglie possibili, immaginabili per far
valere le nostre competenze, per cercare di far capire, di
giustificare l'impostazione da noi data in questi anni, cercando di
far vedere anche allo Stato italiano che siamo una Regione dove
comunque i soldi vengono spesi con dei criteri, con correttezza,
facendo delle scelte, cercando di dare anche concretezza ad una
responsabilità che ci impegnava - le forze politiche, ma anche il
Governo - a rappresentare nei confronti dello Stato italiano tutte
quelle situazioni di difficoltà. Non dimentichiamo un ordine del
giorno approvato praticamente all'unanimità dal Consiglio regionale
della Valle d'Aosta che ci sollecitava a lavorare per il
raggiungimento dell'accordo e la definizione del Patto di stabilità
2014 e per il triennio successivo.
Se si fotografa con correttezza ciò che abbiamo fatto, credo che
si possa dire che ci sono perlomeno oggi delle condizioni di
certezza, che fissano dei parametri nuovi, certamente bassi.
Collega Cognetta, lei mi ha chiesto più volte: "dove andiamo a
finire?", c'è un parametro nuovo, a quel parametro ci dovremo
attenere. In base a quel parametro quindi dovremo dare una nuova
impostazione, tener conto di questi limiti, obbligatoriamente fare
delle scelte - su questo lei converrà credo con me - andando a
vedere di razionalizzare laddove è assolutamente possibile più
ancora di prima: questo poco, ma perlomeno c'è un dato certo,
perché una delle cose difficili sulla quale ci siamo trovati ad
operare in questi anni è questa situazione di incertezza, questa
situazione continua dove in qualche modo non si sapeva dove
andavamo a parare, quali criteri adottare e quali limiti
rispettare, per il resto noi abbiamo adottato un comportamento di
rispetto per le regole che ci sono.
Ieri il collega Gerandin mi ha chiesto: "
come avete fatto a
fare la certificazione del Patto a marzo?
". La certificazione
del Patto è un atto unilaterale della Regione: è obbligatoria a
pena di sanzioni entro il 31 marzo come previsto dalla legge che
lei conosce n. 228 del 2012; se noi non la facciamo, incorriamo in
sanzioni. Noi quindi abbiamo prospettato una dichiarazione, che
peraltro, se non ricordo male, era stata fornita anche alla
commissione, quindi abbiamo cercato di operare in queste
condizioni.
Lei faceva correttamente riferimento alle entrate...termino
Presidente...lei ieri ha fatto delle osservazioni corrette sulle
entrate, nel senso che personalmente...quando lei constata che una
serie di entrate sono diminuite, è vero, ma molto onestamente mi
viene difficile pensare che questo sia o possa essere imputato alla
Giunta o, peggio ancora, all'azione di accordo con lo Stato in
questa fase di Patto, perché io vorrei ricordare che la trattativa
del 2010 più volte evocata ha incrementato da nove a dieci decimi
la compartecipazione ai principali tributi erariali: l'IVA, l'IRES,
l'IRPEF, ma ha garantito alla Regione la compartecipazione anche a
tutti quei tributi che precedentemente non erano riconosciuti,
scongiurando il rischio che in qualche modo non avremmo percepito
il gettito di nuove imposte che venissero introdotte. Io capisco
pienamente la sua ricostruzione, lei ha citato delle entrate che
sono diminuite, doveva per correttezza di informazione citare anche
delle entrate che sono aumentate, ce ne sono, in misura minore ma
ce ne sono, quindi è un meccanismo in qualche modo di continuità di
luci e di ombre.
Detto questo, insomma, io non posso che dire che, a nostro modo
di vedere, presentiamo un atto in una situazione che nel complesso
della realtà valdostana è una situazione che ha luci ed ombre. Noi,
come Governo regionale, cerchiamo di vederne le luci, cercando
condivisione nei metodi, nelle azioni laddove questo è possibile,
cercando quindi di immaginare di avere presentato un documento che
fotografa una situazione di una Regione ancora in buono stato di
salute e che cerca di guardare al futuro con un minimo di serenità.
Grazie.
Presidente -
Grazie Assessore. Ci sono altri interventi?
Chiede la parola il Presidente della Regione Rollandin, ne ha la
facoltà.
Rollandin (UV) -
Merci Président.
Je remercie à mon tour tous les collègues qui ont voulu
participer à ce débat et qui ont porté une contribution importante
à celui qui a été un éclaircissement sur un thème qui est sans
doute difficile et qui n'est pas toujours si compréhensible.
J'estime que je partage l'ensemble, je ne peux pas reprendre toutes
les interventions des collègues, je ferai une attention
particulière à deux aspects: le premier d'ordre général. Il y a eu
des considérations très attentives sur deux thèmes en particulier
que je crois de retenir: la question de l'autonomie, notre
autonomie et, en quelque sorte, le travail un peu qu'on peut et
veut faire pour défendre l'autonomie à tous les niveaux. Je crois
qu'il s'agit d'une considération qui nous revient et je crois
quelle est à la base un peu du discours dans son ensemble.
Les considérations générales doivent aussi partir du fait qu'en
2015 nous ne pouvons pas oublier que toute une série de
conséquences sont liées au 2008, année de la crise. Dès 2008, je
crois, chaque année on a eu un décalage de ressources, un décalage
de travail, un décalage dans les interventions dans les industries.
Celui-ci a été le moment du départ, là où on a en quelque sorte
commencé à comprendre que le monde changeait, que même les
conséquences pour notre Région étaient visibles et je dois rappeler
qu'à propos du budget chaque année dès 2008-2009, dès le budget
2009, on a eu des interventions importantes et on a ciblé sur des
interventions pour le travail, pour le soutien des entreprises,
pour le soutien des emprunts plus de cent vingt millions chaque
année pour soutenir justement le travail, pour soutenir le
développement.
Je crois que déjà en 2011-2010, nous avons dû comprendre que la
crise n'était pas passagère, ce n'était pas seulement une ou deux
années, mais allait durer, justement, qui était une crise
structurelle et c'est sur ces arguments que je crois...et si on va
reprendre les discours qu'on a fait au moment de l'approbation du
budget...on avait dit clair qu'il fallait changer la méthode, qu'il
fallait changer les interventions car rien ne pouvait être comme il
y a quelques années.
Je voulais rappeler ces aspects pour dire que de ce moment on a
dû changer aussi l'aptitude vis-à-vis des rapports avec l'État et
je crois qu'à ce sujet le rapport avec l'État est problématique sur
une série de points, sur les interventions financières que depuis
la crise chaque année ont découlé au-delà du budget, il y avait une
crise chaque six mois, il y avait une augmentation des frais, des
dépenses et conséquemment du pillage aux autonomies spéciales en
particulier. Les règlements fiscaux ne donnaient plus de certitude,
ce n'était plus possible de faire des programmes. En même temps je
crois que pour ce qui est des rapports avec l'État...je veux
joindre à ce que des collègues ont dit - et ils ont bien fait - la
question des règlements d'actuation,
norme di attuazione
,
qu'on a approuvées il y a des années et qui ne sont pas encore
approuvés de la part de l'État: le cadastre c'est un des plus
évidents...l'ISPESL et tout ça...n'a pas encore été...nous avons
approuvé à ce Conseil...les conséquences sur le monde du travail
ont été importantes.
Pour ce qui est des accords qui n'ont pas été maintenus, je
voudrais rappeler la loi n° 42 de l'État sur le fédéralisme qui
disait que tous les changements qui devaient intervenir pour les
Régions à statut spécial devaient faire partie d'un accord, qu'il
devait y être un accord entre État et Région et quelquefois on fait
encore mine de rappeler qu'on fait référence à la loi n° 42, mais
malheureusement cela ne se passe plus.
Au-delà des accords, les sentences de la Cour constitutionnelle
encore dernièrement la dernière a dit: "oui, c'est vrai, mais..."
il faudrait le faire, mais dans l'attente on convient que l'État a
été obligé de faire des manœuvres
extraordinaires et, par conséquent, on accepte qu'il n'y a pas eu
des accords, mais c'est une phase extraordinaire, mais cela s'est
passé et les conséquences nous les avons eues comme Région à statut
spécial et, entre autres, la dernière a été le changement sur le
Pacte:
il Patto di stabilità
. Depuis qu'on a eu cette
règle, je crois que, comme Région, on n'a plus été dans la
possibilité de jouir d'une disponibilité qui soit sûre et surtout
de faire des programmes qui puissent être maintenus. Voilà le sens
du rapport avec l'État qui a été de plus en plus difficile, de plus
en plus pour toutes les Régions à statut spécial. Je viens aussi au
rapport avec les Régions à statut spécial. Comme vous savez, il y a
un système coordonné avec les Régions à statut spécial, qui marche
très bien, qui est à présent coordonné par la Région Sardegna. Les
Régions du nord et la Sardegna travaillent ensemble, la Sicilia pas
toujours, mais je crois que là on travaille très bien lorsque il
s'agit de travailler pour les réformes constitutionnelles, pour le
respect des statuts, c'est plus difficile lorsqu'il s'agit de
repartir l'argent qui doit être mis des Régions à statut spécial
sur des barèmes et sur des paramètres.
La classica ciliegina è stata quando si è trattato della legge
n. 95, del discorso del Siope, per l'applicazione del Siope.
Ebbene, lì cos'è successo? Che i criteri adottati per questa
misura, che ci costa 140 milioni di euro invece che 30, sono stati
approvati non all'unanimità, perché non potevano essere, ma
comunque sono stati decisi e mantenuti: invece di usare il
criterio, che era corretto, del PIL, si è usato il criterio del
Siope che ci è costato 140 milioni di euro.
Chiaramente i criteri e i rapporti tra Regioni sono saltati e
questo è un argomento che fa capire fino a dove si può arrivare,
poi ci sono i rapporti che credo sono stati in qualche modo
evidenziati, rapporti anche con la Corte dei conti, io credo che
questa novità abbia inciso sulla nostra Regione ed è stata anche
una garanzia, credo che ci sono i rapporti che sono stati
distribuiti che dicono della correttezza, comunque è una
certificazione importante. Questo comporta tutta una serie di
lavori da parte dei coordinatori, da parte della politica per
preparare nel modo più corretto i documenti che poi sono esaminati
e questo è un altro aspetto essenziale per la trasparenza e la
garanzia della correttezza amministrativa.
Anche l'altro aspetto che qualcuno ha ricordato: il rapporto con
gli Enti locali. Condivido che questo...la legge 48 andrà rivista
per una serie di ragioni, perché oggi quei criteri che erano alla
base di questa ripartizione molto spesso non sono più corretti, non
rispecchiano più la realtà della ripartizione che avviene tra i
singoli Comuni. Ci sono dei Comuni che hanno delle entrate
suppletive che in qualche modo escono dai parametri che sono stati
considerati e che quindi dovranno essere in qualche modo rivisti e
conteggiati.
Vi è poi, credo, il rapporto che tutti hanno evocato: il
rapporto nell'Assemblea, il rapporto qui al nostro interno,
sicuramente qui anche in questo caso si poteva sicuramente far
meglio. Questo credo sia un aspetto che non abbiamo difficoltà a
riconoscere, che molto spesso questo ha creato delle difficoltà poi
nei rapporti e penso che però su questo ci sia una possibilità
oggettiva di trovare il modo per raccordarsi. Anche negli ultimi
tempi abbiamo trovato diverse soluzioni...chi era nei gruppi di
lavoro, uno per gruppo, chi voleva partecipare...e chiaramente
partecipare a questi gruppi vuol dire ragionare insieme, non
andare..."io dico bene, io ho quest'idea, se passa quest'idea,
sennò io me ne vado", altrimenti credo sia difficile trovare degli
accordi o ragionare in questi termini, lo dico perché
obiettivamente rischiamo di arrivare a questo.
Gli ultimi due temi, che sono quelli della discussione oggettiva
di questa sede sono stati, credo, il rendiconto su cui ringrazio il
relatore che ha fatto il suo lavoro in modo tale da dare a tutti
contezza della regolarità, che poi è stata certificata, e poi il
discorso dell'assestamento. Ora, dell'assestamento qualcuno si è
lamentato, ma in quest'assestamento non ci sono gli investimenti, è
vero, ma, come dico, è un assestamento che alla fine ha una
riallocazione di 16 milioni, non è che si potevano fare mega
investimenti. Teniamo conto che qui - e credo che l'aveva ricordato
anche nel suo intervento Marquis - non abbiamo ancora, perché non
ci sono ancora, le allocazioni dei fondi europei. Non dimentichiamo
che anche quando abbiamo approvato il bilancio per il 2015...la più
grande parte degli investimenti va sui fondi europei, che, per
fortuna, sono già stati approvati a livello comunitario e che
potranno essere in qualche modo già attivati per il 2015, quindi
senza lasciare spazio al 2014 e l'altro settennato. Credo quindi
che questo sia importante, come qualcuno ha parlato
dell'occupazione. Il piano occupazione sta partendo, sta partendo
tutta una serie di programmi: dal piano giovani, il
Jobs
Act
, il problema dei prepensionamenti, di quelle che sono le
riorganizzazioni.
Voglio ricordare che anche la riorganizzazione a livello
regionale ha già dato dei risparmi notevolissimi, credo che i 60
milioni che sono stati citati non sono un caso, come la
riorganizzazione sta avvenendo in altri settori
dell'Amministrazione e credo che vadano nella direzione che tutti
auspichiamo. Ora, perché ho voluto ricordare questo? Perché poi
quando parliamo di strategie, mancanza di strategie, le strategie
sarebbero più facili se ci fossero delle garanzie su che cosa ci si
basa a livello di finanziamenti di base, che fino ad oggi in questi
anni, com'è stato ricordato, non sono state possibili. Voglio
ricordare che dal 2013, dal Patto del 2013, che è stato anche lì
discusso e accettato perché allora si era in pendenza di una
sentenza e quindi si è avuto lo sforamento nel 2013...nel 2014,
com'è stato detto, si è potuto prevedere questa disponibilità
maggiore che sennò, come ha detto l'Assessore, erano 708 milioni.
Ora, non si poteva immaginare siccome a scalare...e, per fortuna,
per l'ultimo anno, il 2015...non si poteva pensare che questo salto
venisse mantenuto come base per il resto, è chiaro che veniva preso
in considerazione.
A questo proposito però vorrei ricordare che l'Assessore ha già
ripreso puntualmente quello che è l'accordo, che ha i punti di
forza che sono stati ricordati, ma nei 120 milioni che sono stati
oggetto di questa trattativa difficile, dove ci sono le tre
annualità, quindi 69 milioni per la ferrovia e i 51 milioni per la
disponibilità che è scritto nell'accordo per la mancata attuazione
delle accise...è scritto, penso che voi l'abbiate letto e nella
prima parte c'è per chiudere il discorso dei treni. Voglio
ricordare che i soldi che si spendono per i treni sono non
contabilizzati come Patto e quindi da 701 passiamo a 701 più 69,
perché quelli non sono nel Patto, questi non sono nel Patto come
non sono nel Patto i 23 che sono nel bilancio, quindi sono 770 più
23, sono 793, nominalmente. Il Patto quindi in sé arriva a quella
cifra, più quelle cifre di esenzione per l'ospedale, quelle cifre
che saranno anche per le manutenzioni, per quelli che sono gli
interventi per l'ospedale e quello che ho già ricordato, oltre che
le somme che abbiamo dato ad integrazione per gli investimenti
degli Enti locali, quindi arriviamo a quasi 800 milioni e la
differenza tra gli 849 milioni e gli 800 milioni sono quei 49
milioni che c'erano di differenza tra i 701 e i 749 dell'anno
precedente: questa è la situazione. Noi non potevamo fruire dei
soldi prima di avere quest'accordo se non pagavamo. Quando abbiamo
chiesto: ma i soldi per la ferrovia? Ci ha scritto la Ragioneria
generale dello Stato, che ci ha detto: "no, fino a che voi non
intervenite, non pagate, non potete utilizzare questa formula", e
adesso possiamo utilizzarla.
Credo quindi che ci siano le condizioni per dire che, malgrado
queste difficoltà, si è cercato di trovare un meccanismo che in
qualche modo facesse giustizia di una serie di problemi sicuramente
difficili, come difficili sono stati i discorsi della presa di
posizione sui contenziosi. Io voglio ricordare che le sentenze
sfavorevoli alla Regione sono state: la n. 19, il contributo al
risanamento della finanza pubblica; la n. 77, relativa al
contributo al risanamento corrispondente mediante accantonamento
della n. 16; la n. 82, relativa al contributo al risanamento della
finanza pubblica di cui all'articolo 28 del 2011; la n. 155,
relativa all'accantonamento dell'extra gettito IMU; la n. 156,
relativa al comma 454 dell'articolo 1 della legge del 2012; la
sentenza della Corte costituzionale, che è quella famosa che, pur
richiamando il fatto che il principio non sarebbe giusto, comunque
ha dato ragione allo Stato, quindi legittima comunque
quest'attuazione. Abbiamo invece avuto come sentenze favorevoli: la
n. 65, relativa alla riserva all'Erario del maggiore gettito
determinato dall'incremento delle aliquote delle accise
sull'energia elettrica disposte dall'articolo 35, dove preveniva
l'intesa con la Regione per la quantificazione delle misure
delle...destinate alla copertura di nuove maggiori spese; la n. 82,
relativa alle risorse all'Erario per un periodo di anni cinque
della maggiore entrata derivante dal decreto n. 201 e la n. 125,
con la quale è stata dichiarata l'illegittimità costituzionale
dell'articolo 15 del decreto-legge n. 25 riferito ai fabbisogni
sanitari, e questo è un dato molto importante perché già solo ad
oggi ci ha fatto risparmiare 13 milioni di euro, perché si chiedeva
alla Regione di partecipare comunque al riparto per le spese
sanitarie quando non partecipa a nessuna entrata, sono soldi, la
Regione paga completamente malgrado questa... Solo per dire che
rimangono in sospeso due interventi che vanno nella
direzione...che, come sappiamo, sono riferiti a quest'ultima causa
e quindi è la ragione per cui noi abbiamo, come le altre Regioni,
acceduto al fatto di rinunciare a questi ricorsi.
Io non voglio aggiungere molto al dibattito, che è già stato
molto corretto e molto ampio, voglio solo dire che questo discorso
è stato difficile, perché se non ci fosse stato quest'appuntamento,
se non avessimo avuto questa disponibilità, sarebbe stato molto
difficile intervenire successivamente con un allargamento delle
disponibilità, perché non ci sarebbe stata più la possibilità di
intervenire a livello nazionale sulle modifiche del bilancio dello
Stato, quindi sarebbe stato impossibile...questa dell'emendamento
n. 8 che è stato presentato nella riforma degli Enti locali era
l'ultima possibilità. Con questo credo che non tanto...come dico,
siete già entrati nel merito dell'allocazione di questi 16 milioni,
non è quello...
Vorrei anche sottolineare che la differenza con gli avanzi di
amministrazione degli anni precedenti è anche dovuta ad un fatto
molto importante: che prima i residui attivi e i residui passivi
ammontavano a centinaia di milioni di euro. In questi ultimi due
anni si è fatto pulizia sia degli uni che degli altri, per cui
chiaramente non si arriva più a quelle cifre, che sono di un tal
livello...ma giustamente si è ritornati ad una programmazione che
prevede che io finanzio e utilizzo i fondi che io ho a
disposizione, senza andare a delle programmazioni, come erano
prima, di largo raggio, che però non davano la possibilità di
utilizzare al meglio le somme disponibili. Questo è quanto e credo
che, sotto questo profilo, sia quindi possibile dire che le
garanzie che ci sono vanno nell'ottica di permettere ad una Regione
come la nostra di mantenere i servizi. Voglio anche qui...il
discorso che faceva la collega Morelli sulla sanità, sulla
possibilità di garantire i servizi che passeranno anche attraverso
dei metodi nuovi...lei ha ricordato il discorso, e voglio
ricordarlo, in riferimento all'ISEE...in campo sociale il
riferimento all'ISEE è un obbligo, non è un
optional
, è
obbligatorio, è una disposizione che vale per tutti per quanto
riguarda gli aspetti sociali e una delle ipotesi è quella di
tenerne conto anche per quanto riguarda i ticket, che ci sia anche
lì una possibilità di intervenire a seconda delle disponibilità
finanziarie: questo credo che sia un aspetto da non sottovalutare
nella programmazione futura. Grazie.
Presidente -
Ci sono delle richieste di intervento?
Chiede la parola il Consigliere Gerandin, ne ha la facoltà.
Gerandin (UVP) -
Merci Président.
Abbiamo ascoltato attentamente prima l'Assessore e poi il
Presidente. È indubbio, partendo dalle considerazioni che faceva
prima l'Assessore, che le difficoltà ci sono, io penso che sia
innegabile e chi è intervenuto anche prima...era sottinteso, ecco,
che si stava operando in un regime di grande difficoltà. È chiaro e
l'interlocutore è un interlocutore non facile e comunque c'è una
trasversalità per quello che riguarda una visione critica di quelle
che sono le Regioni e in particolare le autonomie speciali, per cui
c'è poco rispetto per le Regioni e ancora meno per le autonomie
speciali. È chiaro che poi paghiamo l'esiguo numero per quello che
riguarda la rappresentanza parlamentare che abbiamo, su questo non
c'è ombra di dubbio. Fa un po' specie quello che diceva prima
l'Assessore: che non abbiamo copertura politica, noi avevamo inteso
anche quest'allargamento di maggioranza come copertura politica,
abbiate pazienza, noi avevamo dato anche questo tipo di
interpretazione...ma lo dico in senso buono, per cui senza
strumentalizzare la cosa, noi pensavamo che questo avesse potuto
aprire una serie di porte che erano sbarrate e probabilmente
portare a casa alcune sensibilità che da altre parti erano,
diciamo, porte che fino ad oggi erano chiuse.
È chiaro che noi ci portiamo dietro quelle che sono le
conseguenze delle norme dello Stato e con cui ci dobbiamo
confrontare, nessuno l'ha negato, penso che politicamente non sia
neanche corretto non accettarlo. Se posso però, Assessore, io le do
merito pubblico, perché lei per la prima volta ci ha detto in
quest'aula di Consiglio che la certificazione fatta il 31
marzo...in assenza di quell'accordo, sarebbe stato il non rispetto
del Patto di stabilità 2014. L'ha mai detto: l'ha mai detto in
Commissione, non l'avete mai detto in quest'aula, non l'avete mai
detto! E quando io le chiedevo la differenza tra i 738, gli 838 e
gli 849, era questo che volevo sentirle dire: che in assenza di
quest'accordo noi non avremmo rispettato il Patto, che la
certificazione al 31 marzo sarebbe stato uno sforamento del Patto
di 130 milioni! Lei l'ha detto, le do atto, gliene do atto, ma non
è così difficile dire queste cose, magari...io ho fatto dei "116",
ho chiesto della documentazione, sono intervenuto in
quest'aula...non l'avete mai detto! Ma voi ne avevate coscienza
prima, prima del 31 marzo, quando avete certificato che, in assenza
di un accordo di questo genere, avreste sforato di 130 milioni, con
tutte le conseguenze che ha detto lei, Assessore, perché è stato
corretto, noi avremmo avuto una serie di conseguenze: prima di
tutto un mancato trasferimento della differenza, una serie di
ripercussioni per quello che riguarda tutto il discorso legato
all'indebitamento e quant'altro. È corretta la sua analisi, ma è
così difficile dirlo in quest'aula? È così difficile fare
chiarezza, dire questo quattro mesi fa? Questo io le sto ponendo.
Quando si parla di collaborazione...lei, Presidente, ha detto che
abbiamo fatto degli ottimi percorsi assieme perché ci parlavamo e
ci dicevamo le cose e ognuno limava qualcosa...allora è difficile
dire questo? Dirlo quattro mesi fa, perché voi lo sapevate, dire:
"stiamo trattando con lo Stato perché all'atto pratico, se noi
certifichiamo gli obiettivi del Patto con il metodo Siope, abbiamo
sforato i 130 milioni". Questo è il dato di fatto semplicissimo e
il perché glielo ho chiesto...questa differenza. Era palese la
cosa, volevo sentirgliela dire, l'avete detto e ve ne do atto.
Quando si parla di correttezza di rapporto però io penso
che...lei ha fatto un bel passaggio, Presidente, quando ha detto
che "l'Assemblea del Consiglio regionale...si poteva fare meglio",
è indubbio che si poteva fare meglio, ma cominciando da questo, poi
è palese che non è tutta colpa vostra, è chiaro perché che non è
che potete avere degli ambiti di manovra come volete, certo sarebbe
sicuramente diverso se ci fossero, su questo non c'è ombra di
dubbio, ma queste cose diciamocele, non giochiamo a nascondere le
cose, che poi alla fine queste cose escono e sono palesi.
Due passaggi in merito a quello che è il discorso legato
all'accordo. Lei, Assessore, ha detto una cosa assolutamente...
Presidente -
Consigliere Gerandin, ci sono due
possibilità: o proseguire 10 minuti...visto che sono due disegni di
legge...oppure doppia dichiarazione di voto, cioè 5 minuti di
replica per i Consiglieri, io la lascio finire...
Gerandin (UVP) -
...allora, molto brevemente in merito a
quello che riguarda i contenuti dell'accordo. Allora, lei
Assessore, ha detto correttamente che noi avevamo portato a casa
con l'accordo 2010 la compartecipazione su tutti i tributi. Io le
avevo citato, e forse le è sfuggita la parte, quelli che erano
sicuramente i tributi in diminuzione: IVA, imposta...ma le avevo
citato anche quelli in aumento...
(interruzione del Presidente della Regione, fuori
microfono)
...esatto, 16 e 39, li avevo citati...per correttezza volevo
solo dirlo, per cui, a fronte di IVA, imposta di registro, IRPEF,
IRES e quant'altro in meno per un totale di 60 milioni, noi ne
avevamo sulle accise della birra e sull'energia elettrica 55
milioni in più: questo io l'avevo detto e ci tengo a precisarlo,
perché probabilmente le è sfuggito. Il ragionamento è semplicemente
questo. La norma che viene approvata: quella che fa riferimento a
decorrere dall'anno 2015...a compensazione della perdita del
gettito subita dalla Regione Valle d'Aosta per l'accisa vengono
corrisposti 70 milioni di euro annui - dico giusto, è corretto? -
...non ha nulla a che fare con la sentenza della Sardegna. Lei
continua dire che è una conseguenza della sentenza, ma non ha nulla
a che fare, perché la sentenza della Sardegna dice che l'accisa
viene introitata dove viene prodotta. Allora, questa norma della
finanziaria fissa in 70 milioni indipendentemente dal fatto che noi
introitiamo 10, 20, 100, 200. Dice: "io alla Regione
riconosco..."
(nuova interruzione del Presidente della Regione, fuori
microfono)
...no, la norma è così, se permette...io parlo della norma della
finanziaria in cui ci viene ridotto a 70 milioni il discorso...
(nuova interruzione del Presidente della Regione, fuori
microfono)
...è riferita...no, guardi, le leggo tranquillamente, per cui è
una norma...questa norma viene riferita all'articolo 4 della 181,
che parla dell'intero gettito dell'accisa dell'energia elettrica e
dei 9 decimi dello spirito della birra, va colpire - ma è un caso,
sicuramente è un caso... - gli unici due che abbiamo in aumento, in
tendenza in aumento, gli unici due che nel 2014 ci hanno portato un
più 55. Allora il ragionamento che le dico, Presidente, è che, al
di là di tutto, di quest'accordo, quello che non va è che ci viene
praticamente quantificata in 70 milioni quella che è l'entrata su
tutte queste accise, che per noi valgono molto di più, eh, mi pare,
se ricordo bene, siano 180 milioni quest'anno...per cui a noi viene
detto: "180 milioni scordateveli, ve ne do 70; introitate quello
che volete, non è importante quello che introitate, io ve ne
riconosco 70". Le altre che sono in controtendenza fanno parte di
quest'accordo, questo va bene perché sono in controtendenza. Allora
è questo il principio, noi quello che contestiamo è questa norma
della finanziaria del 2015 che ci massacra, che in prospettiva ci
fa solo male: questa era l'osservazione che volevamo fare.
Per quello che riguarda i contenuti dell'accordo, noi capiamo
che è difficile, per la carità, ma che lei, Presidente, ci venga a
dire che i 70 milioni non rientrano nel Patto di stabilità, è vero,
è assolutamente vero, ma non cambia l'asticella rispetto a quella
che è la minore disponibilità rispetto al 2014, perché i 70 milioni
che pagheremo, rispetto a quello che il bilancio 2014, sono un
una tantum
che paghiamo, per cui, rispetto a quello che è il
trend
di spesa nostro, sono 70 milioni in meno non
conteggiati nel Patto, dati dallo Stato, ma ai fini del Patto, mi
scusi Presidente, mi scusi Assessore, ribadisco che sono 150
milioni in meno in disponibilità, su questo penso che possiamo
essere d'accordo, solo su questo dico.
Ultimo - e termino veramente - è il ragionamento in merito ai
contenuti. È chiaro che è difficile portare a casa delle risorse in
più, ma proviamo a fare come ha fatto qualcun altro, bontà divina,
il Friuli si è portato a casa che tutti quelli che sono gli
interventi per la ristrutturazione e l'adeguamento di tutti gli
edifici pubblici non rientrano nel Patto. Sono queste le partite da
giocare, io capisco che andare a chiedere 1-2-3 milioni in più per
quello che riguarda il Patto è difficile con lo Stato, portiamo a
casa delle norme come il Trentino, che si è portato a casa la norma
sulla fiscalità degli Enti locali; facciamo come ha fatto la
Sardegna che si è portata a casa il fatto di dire che tutti gli
interventi di risanamento, tutti gli interventi pubblici non
rientrano nel Patto e non sarebbe mica male per rilanciare le
nostre imprese: significherebbe che le risorse che abbiamo le
avremmo in disponibilità e che potremmo...
Presidente
- Chiedo di concludere.
Gerandin (UVP) -
...finalmente avere un po' di risorse
per rilanciare il mondo dell'impresa. Grazie.
Presidente -
Non ci sono altre richieste? Se non ci sono
altri interventi...ha chiesto la parola il Consigliere Cognetta, ne
ha la facoltà.
Cognetta (M5S) -
Sì, grazie Presidente.
Per annunciare il nostro voto contrario ad entrambi i
provvedimenti, il motivo, al di là della questione evidentemente di
posizioni...ma non è solo una questione di posizioni... Mi rifaccio
in un primo tempo all'intervento fatto dall'Assessore, che ritiene
che sia stato un buon impegno...noi vediamo il bicchiere mezzo
vuoto, lei vede il bicchiere mezzo pieno. Ci sono un paio di cose
che però mi hanno...come dire? rincuorato: il fatto che lei dica
che sicuramente bisognerà fare poi delle scelte, quindi in sostanza
preannuncia quello che sarà il prossimo bilancio o comunque il
prossimo anno, dove le scelte saranno sicuramente difficili...lei
ovviamente non vuole anticipare quali saranno, non ne abbiamo
parlato. Io credo che, alla luce di ciò che accadrà, forse dovrebbe
in qualche modo da qui a dicembre preparare le commissioni in
maniera più specifica, perché se prevedrà di fare dei tagli o
comunque degli aggiustamenti, come li preferisce chiamare, credo
che dovrebbe in qualche modo cercare di far capire a tutti che tipi
di indirizzi prenderà questo Governo, perché se succederà come
questa volta che arrivate in aula e "piantate giù un foglio",
probabilmente la discussione sarà ancora più lunga, articolata e
dai toni sicuramente più accesi, perché magari in commissione
vorremo dire anche noi la nostra visto che siamo membri effettivi,
soprattutto della II Commissione, mentre, per quanto riguarda i
gruppi di lavoro, ci si può andare o non ci si può andare, ma sono
cose extra a quella che è l'attività dei Consiglieri regionali:
sono cose che si possono fare o non si possono fare, sono questioni
più tecniche o più politiche se uno vuole.
Per passare invece al discorso con il rapporto con l'Assemblea,
che ha, diciamo così, citato il Presidente, io volevo far presente
che l'anno scorso la Regione Trentino Alto Adige e le Province
autonome di Trento e Bolzano in materia di finanza pubblica con la
delibera n. 1790 del 20 ottobre del 2014 deliberarono di approvare
i contenuti dell'accordo tra il Governo, la Regione Trentino-Alto
Adige e le Province autonome di Trento e di Bolzano in materia di
finanza pubblica e quindi l'accordo "
sottoscritto in via
preliminare in data 15 ottobre 2015 - che si allega in copia al
presente provvedimento del quale forma parte integrante e
sostanziale - e di autorizzare il Presidente della Provincia a
provvedere alla sottoscrizione definitiva dello stesso
". Per
dire cioè che, quando hanno fatto l'accordo, hanno fatto poi una
delibera che approvava l'accordo stesso e io questo lo prendo come
un atto...come dire? politico formale di presa in carico da parte
della Giunta di un accordo che era questo, quello fatto da loro,
cosa che qui non ho visto. Ora, non so se lei ha più poteri del
Presidente della Regione Trentino Alto Adige o delle Province
autonome di Trento e Bolzano, può darsi di sì e può darsi di no, io
non credo, perché immagino che gli Statuti poi più o meno siano
uguali, pare però che loro abbiano fatto un passaggio politico
chiaro, approvando una delibera e quindi mettendo al corrente la
maggioranza e probabilmente anche le commissioni di ciò che stava
accadendo e da noi invece questo non è accaduto affatto. Ripeto:
non so se lei può fare così, certo, l'ha fatto, infatti quando poi
l'Assessore Perron dice che è un accordo che abbiamo sottoscritto,
io la sua firma, Assessore, non l'ho vista, è un "abbiamo", sì, in
plurale
maiestatis
, cioè nel senso più o meno "ce lo siamo
trovati qui e quindi abbiamo dovuto in qualche modo dire che andava
bene". Vede, queste cose qui invece non dovrebbero andare bene per
nessuno e sembra una cosa formale, ma non lo è affatto, perché
sottolineo il discorso che noi non abbiamo visto nulla e ce lo
siamo trovati qui e potevamo fare una serie di discorsi che non
abbiamo potuto fare.
Io spero che per il prossimo bilancio e per il prossimo accordo
non succeda come nel bilancio passato dove magari arrivano
emendamenti su emendamenti in continuazione, visto che prevedete
una grossa mole di tagli e di riallocazioni differenti, io spero
vivamente che ci diciate cosa volete, cosa avete intenzione di
fare.
Infine, un ultimo riferimento sul perché noi non votiamo questo
tipo di provvedimento lo farei rispetto a quelli che in generale
sono i lavori di...come si dice? di contenuto tecnico, se quando
arriviamo qui voi fate delle variazioni e non ci dite nel dettaglio
poi alla fine quali sono, anche solo su 16 milioni, cioè veramente
noi non sappiamo cosa stiamo approvando, tecnicamente noi non
sappiamo cosa stiamo approvando. Lei oggi ci ha detto, Presidente,
che dai 701 milioni...in realtà sono 790, perché ce n'è 20 in più
per la ferrovia, poi ce n'è altri 60 e così via, a parte che quelli
sono vincolati, quindi in realtà non è che possiamo spenderli per
altro, sono già destinati e quindi aggiungerli non ha un grande
senso, ma soprattutto non abbiamo ancora chiarito, perché non mi è
stato ancora detto e non è stato detto nessuno in quest'aula
quant'è che ci serve per andare avanti, per esempio, fino adesso
nel 2015 quanto abbiamo speso? Cioè dei famosi 701 milioni quanto
abbiamo già speso? Per saperlo così tra di noi...eh, non è che è
una domanda da poco, le pare? Anche questo qui invece è un dato che
è passato così sotto silenzio. Ma quindi cosa approviamo? Non
abbiamo il totale, non abbiamo quanto abbiamo speso, non sappiamo
che cosa dobbiamo tagliare...boh, dobbiamo approvare dei fogli con
dei numeri così messi giù alla belle meglio. Forse può andar bene
per gli altri, forse può andar bene per i colleghi della
maggioranza, a noi sinceramente del Movimento Cinque Stelle questa
cosa non va bene e quindi questo è il motivo fondamentale per il
quale ve la votate voi. Sono molto contento di ciò che fate, spero
che chi è fuori capisca che gestite le cose in questo modo
abbastanza, direi, sibillino e poco trasparente, ma va bene, se vi
hanno votato e state lì, vuol dire che gli va bene anche
questo.
Presidente
- Il Consigliere Ferrero ha chiesto la parola,
ne ha la facoltà.
Ferrero (M5S) -
Grazie Presidente.
Io finora ho taciuto non particolarmente appassionato da questo
dibattito sui massimi sistemi nel quale penso sia uscito ai
cittadini poco o nulla. Di fatto c'è una realtà: che chi governa
deve prendersi la responsabilità e chi è all'opposizione deve fare
l'opposizione, quindi io non farei delle questioni gigantesche sul
fatto si condivide, bene, non si condivide, chi governa si prende
la responsabilità, è finita lì! Certo non è l'assestamento del
bilancio di 4-5-6-7 anni fa: questa è una realtà. Una volta
l'assestamento di bilancio...che poi "assestamento" che cosa vuol
dire? Vuol dire una correzione, tu vedi a metà dell'anno quanto ti
è rimasto nel portafoglio, quanto effettivamente hai speso, i
famosi residui attivi e passivi e ti regoli per fare il resto dei
sei mesi, in maniera che se hai risparmiato, vai a risistemare
quello che hai in più e se invece hai speso in più, vai a togliere
e togli quello che hai in meno...perché sennò parliamo di
assestamento di bilancio e sono tutti lì a guardare...chissà di che
cosa si parla?
Siamo quindi arrivati ad un assestamento, che è anche un valore
che è relativamente importante, perché ormai parliamo di cifre che,
rispetto ad una volta, sono cifre abbastanza esigue, quindi un
dibattito che, tutto sommato, per quanto mi riguarda personalmente,
è abbastanza sul sesso degli angeli. Per carità, poi si può vedere
la riallocazione delle risorse, fondamentalmente la maggioranza ha
confermato quella che era la linea assunta in fase di bilancio
preventivo, non ci sono stati dei cambiamenti, erano auspicabili
delle correzioni, le ha confermate, va bene, ne prendiamo atto, noi
ne prendiamo atto, non siamo d'accordo con questo, ma non per
questo, secondo me, c'è da fare tutto questo problema. Questa
questione quindi ci vede comunque contrari, speriamo che in futuro
si possa dal bilancio preventivo, che sarà il prossimo, prendere
una nuova strada, perché ovviamente le risorse non ci sono più.
Per tornare nella concretezza, sarebbe stato bello, dato che
ormai parliamo di pochi milioni di euro, aggiungere qualche milione
di euro che derivasse dai risparmi dell'indennità di funzione, come
avevo proposto del Presidente del Consiglio che è stato neo
nominato; sarebbe stato bello che i componenti dell'Ufficio di
Presidenza avessero rinunciato ai loro emolumenti, come consente la
legge che a suo tempo è stata approvata; sarebbe stato bello che i
Consiglieri regionali si fossero ridotti un po' gli stipendi, ci
tiravamo fuori 2-3 milioni di euro, per carità, non risolvevamo
tutti i problemi della Regione, sono io il primo che è convinto di
questo, però, invece di fare tutto questo dibattito sul sesso degli
angeli, magari qualcuno dava l'esempio e sarebbe stato meglio.
Presidente -
Altri interventi? Ha chiesto la parola il
Consigliere Viérin, ne ha la facoltà.
Viérin L. (UVP) -
Merci Monsieur le Président.
Nous avons écouté avec attention non seulement les interventions
de l'Assesseur et du Président, mais aussi les interventions des
collègues sur cet intéressant sujet, qui a été un peu politique, un
peu sur les rapports entre la Région et l'État et aussi, d'un point
de vue marginal, sur le réajustement du budget, qui en effet est un
réajustement, comme d'autres collègues l'ont rappelé ce matin, qui
voit, par rapport au passé, des entités bien différentes.
Encore une fois nous avons essayé de cibler...nous avons
apprécié le fait que le Président ait relevé le thème que nous
partons toujours du fond et de la base en perdant par contre l'idée
de fond qui est à la base de toute cette situation qui s'est créée
dans ces années, qui est une valeur et un élément important:
l'autonomie. Peut-être pas pour tout le monde ces discussions sont
importantes, pas pour tout le monde probablement le sens
d'appartenance à une communauté est le même et cela c'est normal vu
que notre Conseil est la représentation de notre communauté dans
son ensemble, même pour ce qui concerne ceux qui ne sont pas assis
ici dans cette salle, parce qu'il y a aussi une partie de
communauté qui n'est pas représentée au sein du Conseil. Nous nous
sommes interrogés aussi sur comment défendre cette autonomie pour
ceux qui la sentent et nous qui avons un sens d'appartenance à
cette communauté nous avons une idée, qu'on nous a toujours appris:
c'est que l'autonomie se défend chaque jour, à chaque débat, chaque
instant, dans les couloirs, dans les institutions, chez-soi, dans
la vie publique, dans la vie privée. L'autonomie est une valeur qui
ne doit jamais voir un moment de renonciation, car ce n'est pas un
acquis, il y a des règles qui ont été écrites, bien évidemment,
quand le collègue et Assesseur Perron nous dit: "bon gré, mal gré
on est dans ce Pays et on doit respecter les règles", c'est vrai,
mais cela ne doit pas nous faire renoncer à un esprit non de
bataille, forcément ayant une aptitude de contraste avec l'État,
personne n'a dit cela, mais en partant du fait qu'on est
autonomistes et qu'avant tout on défend l'autonomie et que, quand
on représente les institutions, on ne représente pas soi-même, mais
on représente l'esprit identitaire que cette salle représente pour
nous tous. Cela pour dire qu'il est important aujourd'hui que cette
discussion ait été liée au budget, car l'autonomie est une
autonomie forcément financière. Sans les finances malheureusement
nous nous sommes rendus compte que nous avons une autonomie qui est
vide, car, oui, nous avons des idées, nous avons de la culture,
nous avons une identité, mais si on a des compétences, on doit les
exercer et si on n'a pas des fonds et surtout on n'a pas une
programmation pour l'avenir, cela devient difficile.
Abbiamo ascoltato quindi con attenzione le sue parole,
Assessore, e dobbiamo cercare di ritornare su alcuni concetti che
questa mattina pensavamo fossero chiari. Prima ancora di parlare
dei contenuti dell'accordo, che lei ha in qualche modo rianalizzato
cercando di mettere più in luce rispetto ad ieri certi aspetti per
renderli...come dire? un po' meno negativi, prima ancora di entrare
nel merito, noi avevamo messo in discussione la questione di
metodo. Allora, quando lei, Assessore, viene a parlarci di
collegialità, la collegialità è una collegialità che
probabilmente...noi speriamo ci sia stata nel Governo e ci
auspichiamo che anche tutta la maggioranza fosse a conoscenza di
quest'accordo e che sia stato ben discusso tra i colleghi, anche
quelli che magari non sono intervenuti, ma che sicuramente
conoscono molto bene le conseguenze che quest'accordo avrà e
andranno a spiegarlo per strada, andranno a spiegarlo con i loro
amici e conoscenti e sapranno con gli amministratori locali
spiegare quello che oggi noi discutiamo, da un lato.
D'altro canto crediamo che la collegialità sia una cosa e che la
condivisione che il collega Guichardaz ha evocato sia un'altra e
che è la stessa condivisione che noi abbiamo rivendicato. Allora, a
priori poi ci si può dividere sui contenuti dell'accordo...la
nostra era una critica propositiva sul fatto, e ci ritorniamo, che
avremmo auspicato, e siamo parzialmente soddisfatti che il
Presidente l'abbia rilevato...forse un approfondimento in seno di
Consiglio, non inteso come Consiglio Valle ma anche attraverso le
commissioni, avrebbe potuto evitare questa discussione di oggi in
tanti suoi aspetti. Questo non per dire che questa discussione è
stata negativa, ma per dire che rischiamo qui di fare una battaglia
tra sordi quando la condivisione, che tanti hanno sbandierato e
continuano a sbandierare appunto negli interventi, in realtà non si
è verificata e poteva invece evitare...nel senso appunto di
difficoltà e di diversità di vedute.
Allora, noi, quando diciamo che il metodo è importante, lo
diciamo anche perché nessuno vuole sostituire chi va nei palazzi
romani, anzi non sappiamo se lei, Assessore, c'è stato nei
palazzi...condivido quando si dice: "noi abbiamo...noi abbiamo...",
e poi alla fine chi ci va cerca di fare sicuramente il meglio, e
nessuno neanche ha detto che forse bisognava andare a battere i
pugni. Questa mattina noi abbiamo parlato di possibilità anche
attraverso i nostri Parlamentari dove contano, soprattutto in
Senato, di cercare di incidere e magari anche di aggregarsi alle
altre autonomie speciali, lei ha esplicitato la Sicilia...tutto il
rispetto, tanto rispetto per la Sicilia, ma ci sono altre autonomie
speciali che con noi sono nei gruppi parlamentari e che hanno
ottenuto non solo in questo momento, ma nella famosa discussione
della finanziaria, in quella famosa notte che abbiamo citato
stamattina, la fiscalità per gli Enti locali e altre cose che sono
state citate. Nessuno quindi vuole insegnare agli altri come si fa
il proprio lavoro, diciamo semplicemente che noi avremmo auspicato
- lo diciamo da due anni - maggior condivisione, maggior
coinvolgimento del Consiglio attraverso la Commissione e un
raccordo maggiore con i Parlamentari per arrivare più forti a Roma
e cercare di fare
"lobby"
per portare a casa i risultati
migliori, ma lo avete detto voi, anzi l'ha detto il collega
Guichardaz che si poteva fare meglio, non è che l'abbiamo detto
noi, poi l'ha ripreso anche lei, se si poteva fare meglio...magari
- non lo diciamo come certezza -, condividendo maggiormente, si
poteva fare quel meglio che voi non siete riusciti a fare: ecco il
senso del nostro intervento.
Soprattutto capiamo le difficoltà dei Governi che cambiano,
tant'è che la volta scorsa c'era un Governo di centro-destra, è
stato imbarcato il PdL, adesso c'è n'è uno di centro-sinistra, si
imbarca il PD, e questo fa parte anche di una strategia politica
per avere quella copertura che probabilmente mancava e che oggi
purtroppo è necessaria. Quando noi diciamo: "la politica del
cappello in mano - che noi contestiamo - o dei rubinetti
ante
1981"...è questa, perché noi vorremmo essere liberi di
essere autonomisti e di poter difendere le nostre prerogative senza
aver la necessità di imbarcare per forza la forza politica che a
livello governativo è più vicina a chi comanda, per dire:
"benissimo, almeno ci trattano bene", magari gli diamo anche il
Sindaco di Aosta con i danni che adesso sta facendo. Questo era il
nostro concetto, Assessore Perron, quindi non era nulla, se non poi
nei contenuti che alcuni colleghi ricordavano, che darci gli
strumenti per poter condividere anche noi questo pezzo di accordo
che di primo acchito, e poi lo vedremo...ci è sembrato l'aver
rinunciato, coattamente magari, ad un pezzo di autonomia, perché
abbiamo comunque rinunciato ai ricorsi, si è negoziato, barattato,
come si fa nelle trattative e sapendo che ci sono dei rischi,
perché andiamo a rimettere in discussione dei pezzi di certezze
normative, anche solo il rinunciare alla norma di attuazione in
cambio di un accordo che, secondo noi, a livello di principio è
qualcosa di rischioso e poi su questo è inutile...condivido il
fatto che poi la comunità fuori non è che percepisce per forza le
questioni tecniche. Queste però sono questioni importanti, non
crediamo che la presa di posizione della CGIL di questi giorni
sull'assestamento sia una presa di posizione superficiale, uno dei
sindacati più rappresentativi della Valle d'Aosta ha detto delle
cose in queste ore...di critica costruttiva per dire che non ci
sono segnali di ripresa, che non c'è una visione, non è che lo
diciamo noi, quindi lo dice un'associazione di categoria
rappresentativa del tessuto sociale della Valle d'Aosta, poi, se
vogliamo ascoltarli, li ascoltiamo, se non li vogliamo ascoltare,
non li ascoltiamo. Nel merito quindi la questione...la nostra idea
di aver letto un accordo al ribasso ci preoccupa e scusate se ci
preoccupa...
Chiedo, Presidente, di poter fare anche la dichiarazione di
voto, immagino aggregata, ci sono due provvedimenti più la
dichiarazione di voto...intervento sul provvedimento e
dichiarazione di voto...
Presidente -
Proceda.
Viérin L. (UVP) -
...grazie. Allora, nel contenuto
rischiamo e abbiamo rischiato - e forse ci siamo anche riusciti -
di fare una battaglia tra sordi sui contenuti di quest'accordo, noi
rivendichiamo la centralità del Consiglio, rivendichiamo il dialogo
costruttivo e rivendichiamo anche la possibilità di avere un
raccordo maggiore, anche se lo abbiamo già ripetuto tante volte con
i nostri Parlamentari e rivendichiamo soprattutto la dignità di chi
le idee ce le ha e vorrebbe poter almeno, visto che rappresentiamo
tutti un pezzo di Valle d'Aosta...che questo pezzo di Valle d'Aosta
potesse far parte delle idee che vengono rappresentate in termini
di Valle d'Aosta quando a Roma si parla a nome di un'intera
comunità.
I veri problemi sono altri, i veri problemi sono un assestamento
che, da un punto di vista dei contenuti e dell'entità, è un
assestamento esiguo che è proporzionato al bilancio, che è esiguo,
per un'Amministrazione che purtroppo non sempre ha la possibilità o
la facoltà, la capacità di dare le risposte ai diversi settori, lo
vediamo ogni giorno, i settori sono in sofferenza e tanti settori
sono già stati citati. Abbiamo letto e sentito negli interventi la
questione dei fondi europei, ecco, sicuramente quello sarà un pezzo
interessante di sviluppo della comunità, che però non deve
diventare l'alibi o, meglio, il contenitore da riempire ogni volta
dicendo: "benissimo, non c'è problema, lì vedremo coi fondi
europei", perché poi anche quelli sono finiti e soprattutto sono
molto più strutturali in termini di pianificazione rispetto a
quelli regionali.
L'idea che noi vorremmo uscisse da questa discussione è che la
comunità dalla politica, dagli amministratori oggi si aspetta delle
risposte. Abbiamo parlato di tantissimi temi, abbiamo parlato dei
settori, delle partecipate, ma incontriamo ancora gente per strada
che mette più di due mesi per avere una pratica, che soffre per
questa burocrazia, che è uno dei costi della politica e
dell'amministrazione che noi spesso così denunciamo, inteso come
noi tutti. Abbiamo creato attraverso sistemi come lo Sportello
unico delle realtà che, invece che semplificare, hanno complicato e
aumentato i tempi di attesa, i pareri e tutte le certificazioni,
cioè oggi la gente in un momento di difficoltà si aspetta anche
dalla politica, dall'Amministrazione che si risolvano i problemi
quotidiani e le difficoltà oggettive che si hanno. In più se
attraverso l'utilizzo oculato delle nostre risorse riusciamo anche
a dare delle risposte ulteriori su dei settori dove battaglie
comuni, che magari ci hanno visti su fronti diversi e che oggi
vedono leggermente rivisto il quadro politico...se si riesce a far
uscire delle risposte concrete, noi su questo abbiamo detto che ci
siamo, però vorremmo che le cose non venissero gestite come ancora
una volta sono state gestite attraverso la divulgazione di questo
documento che è stato illustrato ieri e distribuito oggi, quando
sappiamo che è già di qualche giorno fa, nessuno ne era a
conoscenza e quindi veramente poi diventa difficile andare a
condividere delle questioni che sono effettivamente importanti.
Su altri temi parte integrante dell'accordo avremo modo ancora
di tornare perché noi annunciamo la presentazione di alcuni atti a
margine poi dell'assestamento e della discussione dei documenti
contabili più politici e di indirizzo: il tema dei trasporti
sicuramente, se è stato inserito in quest'accordo, è perché è uno
dei temi cruciali della nostra Regione e purtroppo noi lamentiamo
il fatto che questi dossier non sono stati gestiti in modo oculato
e soprattutto non stanno dando risposte alla comunità ed è il
secondo
volet
dei problemi che oggi la comunità sta
affrontando in una comunità che vive una crisi economica, che è
isolata dal punto di vista dei trasporti e che non vede prospettiva
dal punto di vista della sua accessibilità né interna, né
all'esterno. Noi quindi rileviamo nel fatto di aver inserito i
trasporti all'interno dell'accordo finanziario non solo una
questione tecnica sul contenzioso che doveva già essere risolta dal
2011, ma anche una questione politica che grida un allarme per una
comunità che effettivamente vede...e parto da dove siamo, da dove
abbiamo iniziato, con le parole dell'Assessore Perron, che dice:
"
nulla sarà più come prima o comunque da oggi il mondo è
cambiato
", per dire che se il mondo è cambiato, cerchiamo di
cambiare anche noi, soprattutto nella mentalità e nel modo di porci
nei confronti delle scelte che faremo, ma anche nei confronti di
questo Consiglio, che, seppur con le maggioranze che sono state
modificate, nei confronti della comunità vede sempre una
maggioranza ed una minoranza esigue in termini numerici, che non
hanno altra via d'uscita se non riuscire a discutere su certi temi,
anche su posizioni diverse, in modo e con metodi che noi vogliamo e
rivendichiamo - e non ci stuferemo mai di dirlo - di approccio
completamente diverso. Noi non ci riconosciamo in questo modo di
agire e soprattutto non ci sentiamo coinvolti in termini di
rappresentanza che noi siamo su decisioni importanti, che invece
dovrebbero coinvolgere anche le opposizioni, anche la minoranza
proprio per essere più forti in termini di autonomia fuori dai
nostri confini.
Presidente
- Ha chiesto la parola il Consigliere
Chatrian, ne ha la facoltà.
Chatrian (ALPE) -
Grazie Presidente.
Noi pensiamo che la mattinata di oggi, l'inizio di questo
pomeriggio, il tardo pomeriggio di ieri non siano stato tempo
perso, siamo certi di questo e forse anche qualche tono magari un
po' più forte ieri sera o all'inizio di questa mattina non ci ha
portato fuori strada, nel senso che l'obiettivo era conoscere,
sapere e entrare nel merito di quello che è stato l'accordo che
lei, Presidente, in solitaria, da come ho potuto capire dopo questi
due giorni di dibattito, ha firmato, accompagnato comunque dal suo
Governo: accompagnato dal punto di vista non fisico, ma delle
scelte fatte a seguito della firma che ha posto su quell'accordo
finanziario, prettamente finanziario.
Il dato politico: ci piacerebbe nei prossimi mesi che alla
dichiarazione che il collega Perron ci ha fatto ieri sera che è
finita un'epoca, il mondo è cambiato...si dia gambe e corso a
quanto detto, a quanto affermato, altrimenti rimangono dei semplici
annunci e ci piacerebbe sinceramente, come gruppo ALPE, che dagli
annunci si passasse più ai fatti con le risorse che abbiamo, ma non
sempre dobbiamo fermarci e soffermarci solo al discorso
finanziario. Ieri sera forse in maniera...forse sono stato troppo
crudo, ma ho fatto tre esempi semplici di quanto questa macchina
non è performante, di quanto questa macchina amministrativa
regionale non dà dei servizi celeri alle imprese, agli artigiani o
alla semplice famiglia. Sappiamo delle sacche enormi ancora di
tempi, perdite di tempo che comunque le nostre aziende devono
ancora oggi aspettare a diversi livelli: è stato citato lo
Sportello unico, ieri io ho citato un esempio del Comune di Aosta,
un esempio dell'Amministrazione regionale e ho citato anche degli
esempi all'interno dei nostri Assessorati; su questo nulla c'entra
l'accordo politico che è stato siglato, ma mi sembra che su questo
si imponga la necessità di mettere mano, se non subito,
prestissimo...perché è il minimo che probabilmente questa macchina
debba dare corso e gambe.
L'altro passaggio che vorrei fare è questo...sta nei ruoli che
abbiamo diversi e questo passaggio vorrei farlo e declinarlo bene.
C'è un Governo, c'è un Esecutivo, c'è una maggioranza, che
oltretutto è stata allargata da poche settimane, che ha un altro
ruolo rispetto al nostro, ma non avessimo tra ieri e oggi messo in
luce...probabilmente forse più le ombre che non le luci a seguito
dell'accordo, a seguito anche del rendiconto, a seguito anche
dell'assestamento, probabilmente non avremmo avuto le risposte che
poc'anzi il Presidente della Regione ci ha illustrato. La sua
abilità poi indubbiamente è quella di semplificare molto nel
momento in cui si affrontano...ma non temi cruciali, perché non
penso che abbiamo perso tempo, nessuno di noi ha perso tempo. Oggi
stiamo parlando di cifre impattanti e di rapporti difficili con uno
Stato che è pieno di debiti, che langue da tutte le parti, che fa
acqua da tutte le parti e che detta l'agenda su certe cose che poi
non è in grado comunque di mantenere, peccato che ogni tanto
facciate anche voi le stesse cose che fa lo Stato nei
confronti...l'abbiamo detto prima, Presidente: i rapporti con i
nostri Comuni, rivedere non solo la 48, ma quello che è il rapporto
di certezza fra Regione e Comuni è un'altra cosa ancora, la 48
all'interno loro dei Comuni, ma il messaggio, il rapporto proprio
di riforma tra Regione e Ente locale.
A seguito della sua risposta, anche per quanto riguarda il
raffronto, io l'avevo chiesto in questa tarda mattinata...e, se non
ci fosse stato quest'accordo che avete siglato qualche giorno fa,
la situazione sarebbe stata drammatica. Allora, non è che ripongo
la domanda...avete salvato il salvabile? Qualcosetta, lei
oggi...tutto non lo so, ma qualcosa avete salvato, rispetto al
2014...indubbiamente si è chiusa la partita per quanto riguarda il
2014, chiusa la partita per quanto riguarda il 2015 e queste sono
le risorse a nostra disposizione. Questo mi sembra...qualche
soldino in meno rispetto al 2014, giusto? Solo per contezza, perché
altrimenti parliamo delle lingue diverse, abbiamo un patois diverso
fra Torgnon e Brusson, ma l'importante è capirci, quindi la sintesi
indubbiamente è che, se non ci fosse stato quest'accordo del 21
luglio, probabilmente avremmo discusso tranquillamente del
rendiconto e dei 16 milioni dell'assestamento, ma qui la situazione
era "
al
pian dei babi
" (traduzione dal dialetto
piemontese: "pessima"). Parallelamente, a seguito di quest'accordo,
noi abbiamo visto più ombre, voi avete visto più luci
probabilmente, ma non per un discorso di ruoli...ma comunque,
rispetto al 2014, il modello Valle d'Aosta ha meno disponibilità,
ha meno soldi da destinare: questo era il concetto che ieri ho
cercato di inoltrare, di inviare al Governo, perché altrimenti
sembravamo dei marziani noi, perché chi ci ascoltava: "più 150,
meno 120, più 300, 500... " uno non capiva più nulla. La sintesi,
il dato politico che la comunità tutta deve sapere da parte nostra
è che a seguito anche di quest'accordo politico del 21 luglio...è
stato scritto nero su bianco, è stato detto pochi minuti fa dal
Presidente della Regione, ci sono meno risorse rispetto al 2014.
Solo per contezza e per correttezza, perché poi altrimenti non si
possono raffrontare comunque dei bilanci e dei rendiconti nel
momento in cui non c'è la possibilità di fare dei raffronti.
Termino con due inviti, Presidente Rollandin: il primo, lei ci
ha parlato di rapporti dell'Assemblea, oggi manca il Presidente del
Consiglio, ci sono i due Vicepresidenti del Consiglio, in mancanza
del Presidente del Consiglio, chiediamo comunque ai due
Vicepresidenti di maggioranza e di opposizione di far valere
quest'Assemblea, di ridare comunque...valere nel senso che lei oggi
ci ha parlato di rapporti, Presidente Rollandin, rapporti con
l'Assemblea nel senso che...lei sorride ma forse, ripeto, per
qualcuno qua all'interno non era importante, ma poter...come dire?
avessimo avuto questo documento cinque o sei giorni fa,
probabilmente il rapporto sarebbe stato...e la dialettica sarebbe
stata completamente diversa, e su questo...quindi cose da non più
fare.
Il secondo invito invece è più importante per il domani. Lei ha
giocato la partita probabilmente - mi assumo io la responsabilità
di questo passaggio - in solitaria nei palazzi romani, le chiediamo
per il domani: per quanto riguarda le altre partite, ha l'interesse
di giocarle invece con tutto il Consiglio regionale? Con la
Commissione competente? Cito un esempio così parliamo di cose
pratiche, altrimenti parliamo solo di "fuffa" o di aria fritta. Il
punto 7 mi sembra importante, pesante, capitale per i prossimi mesi
e i prossimi anni, ecco, le chiederemmo, dal punto di vista
politico, l'impegno di giocare la partita non in solitaria,
neanche, con tutto rispetto, collega Perron, il suo Governo, ma con
la Commissione competente o quanto meno i gruppi rappresentati in
questo Consiglio.
L'ultima considerazione: lei ha citato molto bene un
modus
operandi
che abbiamo messo in campo a fine 2014-inizio 2015,
quando lei ci ha invitato a certi tavoli su certe riforme e certi
temi ad affrontare la questione per riformare, ad esempio, come il
mondo della finanza locale, dei nostri Comuni. Chi ha voluto
partecipare ha partecipato, chi non ha voluto non ha partecipato,
chi ha pensato bene di portare le sue considerazioni, le sue
proposte a quel tavolo...alcune volte sono state accettate, altre
volte non sono state accettate, sono state dette cose...io penso
che il lavoro...ecco, anche su quest'accordo finanziario io penso
che noi avremmo potuto darle una mano, con un po' di presunzione le
dico che noi avremmo potuto darle una mano, indubbiamente parlo a
nome del gruppo ALPE, ma una piccola mano avremmo potuto dargliela,
chi non voleva partecipare a quel tavolo poteva alzarsi e dire che
era una perdita di tempo, chi voleva invece mettere a disposizione
le proprie piccole competenze, piccole magari professionalità
avrebbe potuto mettere la sua parte attorno a quel tavolo e poi
prendere qualsiasi decisione in quest'aula.
Termino dicendo che il nostro gruppo voterà contro sia sul
disegno di legge n. 59 che sul disegno di legge n. 60 e speriamo
che alla ripresa dei lavori nel mese di settembre almeno dal punto
di vista del metodo ci sia la possibilità di vero confronto, di
collegialità e poi ognuno deciderà le proprie sorti, le proprie
posizioni. Grazie.
Presidente -
Ci sono altre richieste di intervento?
Possiamo prendere atto dei punti...chiede la parola il Consigliere
Berstchy, ne ha la facoltà.
Berstchy (UVP) -
Sì, volevo chiedere se è possibile,
Presidente, una brevissima sospensione per una riunione del gruppo
prima dell'inizio della votazione. Grazie.
Presidente -
Viene concessa una sospensione dei
lavori.
Si dà atto che la seduta è sospesa dalle ore 17,09 alle ore
17,16.
Rosset (Presidente)
- Possiamo riprendere i lavori?
Grazie, riprendiamo i lavori dopo la sospensione. Ripeto: ci sono
altre richieste di intervento? Non ci sono altre richieste di
intervento.
