Classificazione
SPORT E TEMPO LIBERO
Manifestazioni sportive


Resoconto integrale del dibattito dell'aula
Oggetto del Consiglio n. 2089 del 24 luglio 1996 - Resoconto
SEDUTA POMERIDIANA DEL 25 LUGLIO 1996
OGGETTO N. 2089/X Concessione, ai sensi della legge regionale
31/1992, di un contributo di lire 8.200.000 al Moto Club Monte
Emilius - sez. Motoslitte, nelle spese sostenute per
l'organizzazione di tre prove valide per il Campionato italiano di
motoslitte, svoltesi a Cervinia e Courmayeur da gennaio a marzo
1996. Approvazione e impegno di spesa.
Deliberazione Il Consiglio
Premesso che:
Il Moto Club Monte Emilius - sezione motoslitte ha presentato
all'Assessorato regionale del turismo, sport e beni culturali, una
richiesta tendente ad ottenere, ai sensi della legge regionale 24
giugno 1992, n. 31, un contributo nelle spese sostenute per
l'organizzazione e lo svolgimento di tre prove valide per il
Campionato Italiano Motoslitte, svoltesi a Cervinia il 28 gennaio e
24 marzo e a Courmayeur il 25 febbraio 1996;
Il Moto Club Monte Emilius ha provveduto a presentare il
consuntivo della manifestazione che evidenzia un totale di spese
sostenute e correttamente giustificate pari a lire 20.610.076 così
specificate:
USCITE
- cronometristi lire 721.000
- assistenza medica lire 2.300.500
- assicurazioni lire 4.605.000
- servizio di amplificazione lire 2.618.000
- materiali per gara lire 824.200
- stampa e affissione manifesti lire 2.271.000
- ospitalità lire 4.860.146
- premiazioni lire 2.410.230
---------------------
Totale lire 20.610.076
Si dà atto che l'Assessore al turismo, sport e beni culturali,
acquisito il parere dell'Ufficio regionale per il turismo, ritiene
che le spese sopra esposte siano ammissibili a contributo e che
l'iniziativa di cui trattasi sia da considerarsi, ai fini della
concessione di contributi previsti dalla legge regionale 31/1992,
di interesse turistico-promozionale;
Si ritiene pertanto di aderire alla richiesta del Moto Club
Monte Emilius - sezione motoslitte, mediante la concessione di un
contributo di lire 8.200.000, pari al 40 percento circa delle spese
sostenute e correttamente giustificate per l'organizzazione e lo
svolgimento della manifestazione in oggetto;
Vista la legge regionale 24 giugno 1992, n. 31;
Visto il parere favorevole di legittimità rilasciato dal
Dirigente dell'Ufficio regionale per il turismo, ai sensi
dell'articolo 72 della legge regionale 3/1956, e successive
modificazioni, e del combinato disposto degli articoli 13 - comma 1
- lettera e) e 59 - comma 2 - della legge regionale n. 45/1995,
sulla presente deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo di lire 8.200.000
(ottomilioniduecentomila) a favore del Moto Club Monte Emilius -
sezione motoslitte, con sede in Aosta, Corso Lancieri, 23 - P.I.
00603410077, C.F. n. 91018240076, pari al 40 percento circa delle
spese effettivamente sostenute e regolarmente giustificate per
l'organizzazione e lo svolgimento di tre prove valide per il
Campionato Italiano Motoslitte, svoltesi a Cervinia il 28 gennaio e
24 marzo e a Courmayeur il 25 febbraio 1996;
2) di approvare e di impegnare la spesa di lire 8.200.000
(ottomilioniduecentomila), con imputazione sul cap. 64320 del
bilancio preventivo della Regione per l'anno 1996 ("Contributi e
sussidi ad istituzione e organismi vari per attività nel settore
del turismo e del tempo libero"), riferimento dettaglio 3015, che
presenta la necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta del Dirigente dell'Ufficio regionale per il turismo e lo
sport;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Président Quelqu'un demande la parole? On peut passer à la
votation:
Presenti, votanti e favorevoli: 25
Il Consiglio approva all'unanimità
