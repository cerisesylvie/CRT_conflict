Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1254 del 23 maggio 1990 - Resoconto
OGGETTO N. 1254/IX - Necessità di una legge regionale per
introdurre una procedura per la valutazione
dell’impatto ambientale delle opere che incidono sul
territorio
(Interpellanza).
Presidente - Do lettura dell’interpellanza
presentata dal Consigliere Riccarand:
INTERPELLANZA
Nel settembre 1989 i Consiglieri del "Gruppo Verde Alternativo"
e del P.C.I. hanno presentato una proposta di legge per introdurre
anche in Valle d’Aosta una procedura per le
valutazioni dell’impatto ambientale delle opere che
incidono sul territorio.
Tale normativa rappresenta una necessità fondamentale per una
Regione come la Valle d’Aosta e la sua introduzione
è prevista dallo stesso programma dell’attuale
maggioranza regionale.
La proposta di legge precedentemente citata è stata portata
all’esame delle competenti Commissioni che non si
sono però ancora pronunciate nel merito perchè la Giunta si era
impegnata a presentare un proprio disegno di legge
sull’argomento.
Essendo ormai trascorsi otto mesi dalla presentazione della
proposta di legge e non essendo ancora pronto il disegno di legge
della Giunta si stanno accumulando dei ritardi inaccettabili
nell’iter della legge.
Tutto ciò premesso, il sottoscritto Consigliere regionale del
"Gruppo Verde Alternativo"
interpella
la Giunta regionale per sapere:
1) per quale motivo non è stato ancora presentato il disegno di
legge sulle valutazioni dell’impatto ambientale;
2) che cosa intende fare per evitare ulteriori ritardi e per
consentire al Consiglio di esaminare e, possibilmente, approvare la
legge in tale materia prima della interruzione estiva dei lavori
consiliari.
Presidente
- Ha chiesto di illustrare
l’interpellanza il Consigliere Riccarand, ne ha
facoltà.
Riccarand (VA)
- Nel settembre 1989 il nostro Gruppo ed
il Gruppo del Partito comunista hanno presentato una proposta di
legge per introdurre anche nella nostra regione una normativa
relativa alla valutazione dell’impatto ambientale
delle opere.
Una normativa di questo genere è fondamentale dappertutto, ma in
particolare in una regione molto delicata e preziosa dal punto di
vista ambientale come la Valle d’Aosta, ed è ancor
più necessaria in una situazione di carenza sia di un piano
urbanistico regionale sia di un piano paesaggistico regionale;
quindi questa legge è non solo necessaria ma anche urgente.
Dopo la presentazione della nostra proposta e dopo
l’inizio dell’esame in commissione ci
venne detto che era opportuno aspettare prima di esaminare questa
proposta di legge - proposta che, detto per inciso, ci aveva anche
richiesto un lavoro non indifferente ed anche delle consulenze
specifiche di alto livello - perchè la Giunta avrebbe presentato un
proprio disegno di legge sulla stessa materia e sarebbe stato
opportuno un esame congiunto in commissione. Come Gruppi di
minoranza, accettammo volentieri la cosa, perchè
l’obiettivo era comunque di arrivare ad un testo
concordato che fosse frutto di un lavoro congiunto da parte di
tutto il Consiglio.
La Giunta ci disse anche che era già pronto un testo
dell’esecutivo, che in tempi brevi avrebbe potuto
essere esaminato dalle competenti commissioni consiliari: sono
ormai trascorsi più di otto mesi da quando abbiamo presentato
questa proposta di legge, ma il disegno di legge della Giunta non è
ancora pervenuto alle commissioni. Rischiamo di andare ad autunno
inoltrato o addirittura alla fine dell’anno, senza
che questa legge importantissima ed urgente sia stata discussa e
possibilmente approvata dal Consiglio regionale.
Voglio anche ricordare che la necessità di questa legge è
riconosciuta ormai da tutti; la stessa Giunta regionale, al momento
della presentazione del documento programmatico, ha indicato questa
legge come uno degli elementi fondamentali da realizzare nel corso
della legislatura.
E’ sicuramente una legge qualificante che
dobbiamo realizzare in questa legislatura, però bisogna che i tempi
siano più stretti di quelli che sono stati finora. Da qui questa
interpellanza per capire a che punto è il disegno di legge della
Giunta e se è possibile pensare ad una discussione in commissione e
poi all’approvazione in Consiglio della legge sulla
valutazione dell’impatto ambientale, prima della
chiusura estiva. Questo ci permetterebbe di guadagnare un bel
po’ di mesi rispetto all’entrata in
vigore della legge, che naturalmente prevederà una serie di
procedure che è bene avere il tempo di far conoscere a tutti i
comuni, a tutti i soggetti interessati ed a tutta la comunità.
Presidente
- Ha chiesto di parlare
l’Assessore all’Agricoltura, Foreste
ed Ambiente Naturale Perrin, ne ha facoltà.
Perrin (UV)
- Dès le mois d’août 1988 la
Junte avait demandé à un expert, externe à
l’Administration régionale, de rédiger un texte de
loi pour l’impact sur
l’environnement. Ce texte a été formulé à travers
toute une série de rencontres avec les services compétents de
l’Assessorat et il nous a été présenté vers
l’automne 1989. A cela est suivie une série de
discussions en Junte pour arriver à la formulation
d’un texte définitif pour la présentation au
Conseil.
Il s’agit cependant d’un texte
extrêmement complexe, qui a une grande signification sur
l’activité future en Vallée d’Aoste
pour toutes ces oeuvres qui concernent
l’agriculture, l’industrie et le
commerce, les travaux publics, la santé etc, et donc pour être sûrs
de présenter à la discussion unitaire un texte valable.
A la date du 2 février de cette année nous avons interpellé le
dirigeant du bureau de l’urbanisme, le surintendant
aux biens culturels, le dirigeant du service de la santé et de la
défense sanitaire de l’environnement, pour
qu’ils nous donnent leur avis sur les tableaux qui
sont en annexe à la loi et qui définissent les quantités pour
chaque type d’oeuvre admise, ou soumise à
l’évaluation d’impact sur
l’environnement. Il y a eu, malgré les
sollicitations du service de la défense et de
l’environnement, des retards dans ces réponses. Le
dirigeant du service est en ce moment en train de contacter
directement les responsables des bureaux que je viens de citer,
pour avoir une confrontation sur ces tableaux.
Aujourd’hui même il y a la rencontre avec M.me
Mathiou pour ce qui concerne le service d’urbanisme
et donc j’espère à travers cette nouvelle procédure
de pouvoir avoir un texte définitif au plus tôt.
Je m’engage, si cela devait retarder, à présenter
le texte tel qu’il est, puisque la Junte
l’avait déjà vu, et donc de le présenter en Junte
pour la discussion, sauf évidemment, après avoir obtenu les
réponses des bureaux compétents, vu qu’il y aura une
discussion dans les commissions compétentes, de le modifier à ce
moment-là. D’ailleurs c’est un texte
extrêmement complexe qui aura certainement des modifications aussi
pour la confrontation.
Je veux cependant remercier M. Riccarand et les Conseillers du
Parti communiste pour la patience qu’ils ont à
l’égard de ceci, à la suite du retard avec lequel le
texte parvient en commission.
Presidente
- Ha chiesto di parlare il Consigliere
Riccarand, ne ha facoltà.
Riccarand (VA)
- L’importante è che si
arrivi al più presto ad avere questo disegno di legge, che potrà
ancora, nel lavoro di commissione, essere oggetto di modifiche e di
aggiustamento anche attraverso il confronto fra i due testi.
Prendo atto delle affermazioni dell’Assessore
all’agricoltura e delle difficoltà che ci sono
state; ritengo inoltre che sia opportuna questa strada che ha
indicato l’Assessore, cioè di interpellare
direttamente e personalmente i dirigenti dei vari assessorati
interessati al disegno di legge per avere delle risposte definitive
sulle tabelle. La raccomandazione che faccio è che comunque il
disegno di legge sia presentato prima della interruzione estiva, in
modo che le commissioni possano iniziare ad esaminare il testo e
possibilmente portarlo in Consiglio prima della chiusura dei lavori
del mese di luglio.
***
