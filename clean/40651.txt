Classificazione
GIUNTA REGIONALE



Oggetto del Consiglio n. 12 del 27 giugno 2018 - Resoconto
OBJET N° 12/XV - Élection des Assesseurs régionaux.
Presidente -
La parola al consigliere Viérin.
Viérin (UVP) -
. Mozione d'ordine, per chiedere una
sospensione per una Conferenza dei capigruppo per il prosieguo dei
lavori.
Presidente -
Sospensione concessa.
(
La seduta è sospesa alle ore 12:39 e riprende alle ore
12:46
)
Fosson (Presidente) -
Possiamo riprendere i nostri lavori
con il punto 6 all'ordine del giorno. Invito, sulla base della
proposta già effettuata dalla Presidente della Regione che
riepilogo, ad eleggere gli Assessori con unica votazione; ricordo
che l'elezione si effettua a scrutinio segreto, a maggioranza
assoluta dei Consiglieri assegnati, apponendo sulla scheda di
votazione un segno nel rettangolo sottostante la dicitura Sì/Oui,
No/Non; sono considerate nulle le schede recanti i nominativi di
persone o altre indicazioni. C'è stata la richiesta di votazione in
cabina, quindi si può procedere.
Riepilogo quanto già indicato dalla Presidente della Regione, i
nominativi dei vari Assessori proposti: Assessore alle finanze,
attività produttive, artigianato e politiche del lavoro Aggravi
Stefano; Assessorato sanità, salute e politiche sociali, formazione
Certan Chantal; Assessorato all'agricoltura e all'ambiente Gerandin
Elso (candidato anche alla Vicepresidenza); Assessorato opere
pubbliche, territorio ed edilizia residenziale pubblica Borrello
Stefano; Assessorato all'istruzione e cultura Samaritani Paolo;
Assessorato turismo, sport, commercio e trasporti Restano
Claudio.
Invito il Consigliere Segretario a procedere all'appello
nominale dei Consiglieri.
Appello nominale
Comunico l'esito della votazione:
Presenti e votanti: 35
Schede valide: 35
Schede bianche: 2
Ha riportato voti:
Sì/Oui: 18
No/Non: 15
Invito pertanto gli Assessori neoeletti a prendere posto tra i
banchi della Giunta e mi congratulo con loro, augurando buon
lavoro.
Le Conseil prend acte et les Assesseurs régionaux, sur
invitation du Président du Conseil, prennent place à la table du
Gouvernement.
Presidente -
La Conferenza dei capigruppo ha deciso di
discutere il punto 7 all'ordine del giorno oggi pomeriggio alle
15:30.
Prima di sciogliere l'Assemblea, vorrei comunicare al Consiglio
che i gruppi consiliari hanno provveduto a designare i capigruppo e
i vicecapigruppo. Per un'informazione completa al Consiglio do
lettura di questa comunicazione: per l'Union Valdôtaine il
capogruppo è Testolin Renzo, vicecapogruppo Bianchi Luca; per la
Lega capogruppo Manfrin Andrea e vicecapogruppo Distort Luca; per
Area Civica-Stella Alpina-PNV capogruppo Marquis Luigi,
vicecapogruppo Restano Claudio; per l'Union Valdôtaine Progressiste
capogruppo Daudry Jean-Claude e vicecapogruppo Nogara Alessandro;
per il Movimento 5 Stelle capogruppo Mossa Luciano e vicecapogruppo
Vesan Luigi; per ALPE capogruppo Chatrian Albert e vicecapogruppo
Morelli Patrizia; per Impegno Civico capogruppo Bertin Alberto e
vicecapogruppo Pulz Daria; per il MOUV' capogruppo Ferrero Stefano
e vicecapogruppo Cognetta Roberto; per il Gruppo Misto il
capogruppo è Rini Emily.
A questo punto vi ringrazio e riconvoco la seduta per oggi
pomeriggio alle 15:30
---
La seduta termina alle ore 13:03.
