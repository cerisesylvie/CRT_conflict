Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 206 del 23 luglio 1971 - Resoconto
OGGETTO N. 206/71 - Ratifica di deliberazioni adottate dalla
Giunta regionale in via d'urgenza.
Oggetto n. 2265 in data 23 giugno 1971:
Cantiere di
lavoro istituito in Comune di Issogne. - Approvazione ed impegno di
ulteriore spesa per il completamento dei lavori.
Montesano (P.S.D.I.)
- Osservazioni? Chi approva alzi la
mano. Contrari? Astenuti?
Il Consiglio approva.
Oggetto n. 2396 in data 23 giugno 1971: Gestione magazzino
frutta di Saint-Pierre - Concessione e liquidazione di un
contributo alla "Coopérative Producteurs de fruits de Saint-Pierre"
per la gestione 1970-1971. - Approvazione e liquidazione di
spesa.
Montesano (P.S.D.I.)
- La parola al Vice Presidente
Fosson.
Fosson (U.V.)
- Io chiederei all'Assessore se è possibile
poi avere una relazione piuttosto esauriente sul funzionamento del
Consorzio Frutta di Saint-Pierre, in relazione agli anni 1969-70 e
70-71...
(Voce)
...No, non adesso, di poter avere una
relazione sul funzionamento della Cooperativa per l'anno 1969-70 e
70-71, con le varie cifre che interessano, che giustificano anche
questo apporto da parte dell'Amministrazione regionale.
Manganoni (P.C.I.)
- Io, anche se è una delibera di
ratifica, devo fare un intervento forse un po' lungo. Innanzitutto
vorrei chiedere all'Assessore, è vero quanto si dice che piove in
quell'edificio? Mi è stato detto che in una cella la frutta ha
subito dei danni per dell'acqua che cadeva dal tetto. Questa è una
domanda.
In secondo luogo io vorrei entrare un po' in merito a questo
consorzio, sia molto chiaro, io non voglio assolutamente dare
addosso al Consorzio che sta facendo forse l'impossibile per tirare
avanti, comunque vorrei sapere, forse l'Assessore non lo sa di più
di quanto lo so io, ma è un interrogativo che io pongo a me e al
Consiglio.
Il privato... a Saint-Pierre hanno venduto l'autunno scorso le
mele, appena raccolte, sono venuti i privati, i commercianti a
prendersi nel fienile, ne hanno scartate ben poco, le hanno pagate
50 lire al chilo.
Quindi teniamo conto che era autunno, quindi non c'era il calo
del peso e non c'era il marcio.
Come mai, qui in un consorzio, io non so quanto vengono pagate,
ma credo, certamente meno, comunque, questo però che cosa mi fa
rilevare? Che tutte le iniziative che la Regione prende, che prende
l'Amministrazione regionale, qui in Valle d'Aosta, o sono in
deficit o zoppicano, e, io, non voglio addentrarmi in tante cose,
ma voglio solamente accennarvene qualcuna.
Faccio un po' un esame di queste iniziative - campo di aviazione
- mentre altrove - io sono stato a Biella e sono stato in Toscana,
nessun Ente pubblico interveniva per finanziare questi campi
d'aviazione, gestiti dai privati, qui in Valle d'Aosta sappiamo le
dozzine di milioni che ogni anno ci vogliono.
Le seggiovie, noi lo sappiamo, l'anno scorso 200 milioni per
pagamenti dei deficit solamente per un anno.
Il Consorzio Fontine sappiamo anche come va.
Lo stabilimento ittiogenico di Morgex, noi sappiamo com'è, che
se non è la Regione che caccia fuori milioni tutti gli anni non va
avanti.
La Centrale del Latte ne abbiamo discusso in questi giorni.
L'artigianato tipico valdostano, ne sappiamo qualche cosa.
Il Caseificio di Valtournanche, la stessa cosa non voglio
continuare, ne ho elencati solo qualcuno.
Ora, io mi chiedo perché altrove, dove non c'è la Regione
Autonoma che finanzia, nelle altre Regioni, dove c'è solamente il
piano verde, noi sappiamo come funziona e cosa finanzia il piano
verde, ebbene questi Consorzi sono autosufficienti.
Vi faccio alcuni esempi: voi prendete il Consorzio in Emilia, il
Consorzio del parmigiano in Emilia, si pagano anche la costruzione
del caseificio, si pagano la gestione, si pagano tutto, non hanno
sovvenzioni, ebbene, questi sono in attivo.
Noi abbiamo i Consorzi agricoli, abbiamo l'artigianato, vi parlo
dell'Emilia, vi parlo della Toscana, nel Trentino-Alto Adige, lì
forse hanno dei finanziamenti, comunque in misura notevolmente
inferiore di quelli che noi abbiamo in Valle d'Aosta.
Ora, mi si dirà in Emilia è pianura, qui è montagna, ma in
Emilia ci sono anche negli Appennini, dove non è pianura, dove è
montagna come lo è qui.
Nel Trentino-Alto Adige, lo stesso, nel Canton du Valais, io non
lo so, forse l'Assessore è più informato di me, perché le mie
informazioni risalgono a 8-10 anni fa - c'erano i Consorzi della
Frutta, i Consorzi Caseari, i Consorzi per la vendita della carne,
ebbene avranno avuto, forse all'inizio delle sovvenzioni, però la
gestione se la portano alla pari e non sono in deficit; ora questo
vale non solo per tutte le sovvenzioni, per tutte queste
iniziative, vale anche per gli altri interventi che noi facciamo,
gli interventi, per esempio tutte le manifestazioni che noi
facciamo in Valle d'Aosta, noi interveniamo con dei contributi e
qui voglio solamente citare due esempi.
Recentemente è stata fatta la Sagra del Jambon di Bosses, non so
perché l'Assessore è assente, se ha ottenuto dei contributi dalla
Regione, penso di sì, perché purtroppo, adesso, in Valle d'Aosta
non si muove più un dito senza che la Regione intervenga. Con quali
esiti? E io qui, chiederei che l'Amministrazione regionale se
finanzia ci mettesse anche il naso.
Mi è stato detto che il Jambon si vendeva a 5.000 lire il chilo,
che il pane integrale, a parte che se tutto il Jambon di Bosses
dovesse essere fatto a Bosses, a Bosses ci dovrebbero essere più
maiali che piante di larice, comunque, passiamoci sopra,
chiamiamolo Jambon de Bosses - il pane integrale nero, le forme che
ad Aosta le pagate 150 lire in panetteria, là le vendevano
trecento.
I panini 400 lire l'uno. Ora, io vi dirò questo - io ho parlato
con della gente che era entusiasta prima "ah! No allen a Bosses, no
allen a Bosses" sono venuti giù neri e delusi e hanno detto se le
manifestazioni si fanno in questo modo, quelli non fanno altro che
mandare in malora tutto, perché noi, a Bosses, non ci andremo
più...
(Caveri:
erano neri come il pane nero) ...no, quello
era bigio, il pane nero, quelli erano neri neri.
Ora, io mi chiedo se l'Amministrazione regionale è intervenuta
finanziariamente, perché non interviene, ma perché non merita,
perché sono assolutamente negative queste manifestazioni, perché se
l'anno prossimo le fanno di nuovo queste manifestazioni chi è che
ci andrà?
Voglio accennare alla corsa di bob di quest'inverno, ma lo
sapete che negli alberghi ordinari, comunisti, un pranzo
ordinarissimo, solita pastasciutta, bistecchina trasparente, ecc.
7.000 lire, ma io mi chiedo questo: ma è questa la pubblicità
turistica che facciamo noi? Io ho parlato con della gente che è
andata a vedere la corsa del bob entusiasta, dice "andiamo a vedere
il bob", sono andati a mangiare in quei ristoranti ultimi, hanno
pagato queste cifre e credo che quelli fanno una bella pubblicità
per la Valle d'Aosta! Quando ritornano al loro paese, non so a
Biella o a Genova o che so io, diranno "alla larga dalla Valle
d'Aosta dove sono una banda di ladri", e questo è quanto voi
sentite dappertutto, perché io sono stato otto giorni in giro
nell'Italia centrale, la Valle d'Aosta, tanta gente magnifica, però
i prezzi ... e per lo più è gente che non conoscendo la Valle
d'Aosta, non sapendo che ci sono altre località, vanno a finire al
Breuil e a Courmayeur dove lì spendono che è un piacere.
Ora, io mi chiedo una cosa, le seggiovie, ecc. che altrove non
c'è l'Amministrazione regionale che finanzia, noi qui finanziamo,
paghiamo la pubblicità, paghiamo tutto e ci sono dei prezzi che
fanno spavento. Io vi faccio questo piccolo confronto: in Emilia,
nella riviera, io vi parlo di là, perché sono stato là, ebbene là
manifestazioni ne fanno tante quante qui, sono stato vicino a
Ravenna otto giorni ...
Montesano (P.S.D.I.)
- Manganoni, lei è abilissimo a
partire dalle mele e arrivare ai prosciutti ...
Manganoni (P.C.I.)
- Adesso ritorno sul sentiero, no io
volevo attirare l'attenzione del Consiglio su questo fatto, perché
badate a me, è una questione grave, è una questione grave perché
noi il turismo che adesso è già un po' in crisi in tutta Italia, i
giornali li abbiamo letti, ecc., noi abbiamo quest'altra questione
che aggrava il turismo, cioè questo sistema e quando questo ci
costa miliardi all'anno e il turismo attinge non solo al proprio
bilancio perché per esempio per opere pubbliche, ecc., li attingono
su altri bilanci, allora io vi dico questo: vogliamo fare
attenzione, vogliamo non so sorvegliare, dice va beh, noi tutti
questi enti che io vi ho citato, queste funivie, questo diavolo di
enti consorziali ecc. come mai se altrove si amministrano, vanno
avanti bene o alla meno peggio, no, e i conferitori, i consorzisti
hanno effettivamente dei vantaggi, ma perché qui ci dobbiamo
trovare in questa situazione? Quindi qui vuol dire che qualche cosa
non ingrana, vuol dire che qualche cosa non funziona.
Ora, io non dico che il primo anno, il secondo anno, questo
Consorzio e mi riferisco, adesso vengo di nuovo in argomento, a
Saint-Pierre, beh che gli si debba dare una lineetta in testa,
metterli in croce, comunque non so si facciano delle esperienze,
vedano di tirarsi su, perché sennò sono dei soldi che noi
continuiamo a buttare via scontentando i consorzisti, perché badate
che diversi di Saint-Pierre che il primo anno hanno portato delle
mele al Consorzio, il secondo anno, cioè quest'anno scorso, non le
hanno portate più e hanno avuto maggiori vantaggi economici e meno
grane e hanno preso i soldi quasi subito quelli che hanno venduto
ai privati e non quelli che hanno portato al Consorzio.
Quindi io concludo, non ve la faccio più lunga, però vi dico
questo: su tutte queste cose, su tutta questa gamma di attività che
ha la Regione, c'è qualche cosa che non va; ora io non voglio
mettere in croce nessuno, non voglio accusare Giunta, Assessori,
ecc. ma è un problema che va rivisto, che va esaminato, e non
bisogna dare solamente dei sussidi così alla cieca, senza curarsi
come li impiegano e dove vanno a finire, bisognerebbe magari darne
meno, però quando si danno i sussidi vedere che effettivamente
ottengano lo scopo che ci si prefigge e non degli scopi
diametralmente opposti a quelli che ci si prefigge.
Quindi, Assessore Maquignaz, questa tiritera non è contro di
lei, non è contro la Giunta, perché io mi sono limitato a
constatare una situazione di fatto che non si è creata adesso,
quindi io non voglio mettere in croce gli attuali Assessori, è una
crisi che si trascina, è da anni che è così, purtroppo.
Se però si trascina aumenta e forse in molti campi peggiora;
bisogna esaminare, bisogna vedere che cosa non va, perché noi
spendiamo dei miliardi e anziché ottenere gli scopi positivi che ci
proponiamo otteniamo degli scopi negativi o almeno non
positivi.
Caveri (U.V.)
- Je partage en partie ce qu'a dit
Manganoni et seulement en partie, parce qu'il faut aussi se rendre
compte que ces initiatives comme la fête du jambon, comme les
différentes fêtes des vignerons, etc., ces expositions, ces
manifestations ont aussi un aspect très positif et il ne faut se
plaindre; moi, pour mon compte, je ne pleure pas si les
campagnards, les paysans de Bosses ont vendu chair de jambon, leur
bacon comme ils disent et moi je trouve que dans le manifeste, dans
la fiche on aurait dû mettre "Fête du Jambon" et on aurait dû
mettre aussi entre parenthèse "bacon" parce que bacon c'est une
parole très noble qui employait aussi le fameux Bacon anglais, a la
même origine celtique, alors il n'aurait pas fallu oublier ce petit
côté historique, ethnique, linguistique du bacon, jambon, etc.
Mais je dis: si pour une fois nos paysans ont pu obtenir un prix
largement rémunératif de leur jambon et de leur pain noir comme les
vignerons de Nus, Bordon en tête avec Mappelli qui sont les deux
plus riches de Nus, peuvent vendre leurs denrées alimentaires à un
prix rémunératif, et bien nous devons être contents, parce que nous
nous devons mettre en tête que l'agriculture, qui est en telle
décadence en Vallée d'Aoste, pourra renaître avec des cultures
spécialisées en soignant les spécialités et en faisant en manière
que les prix soient fortement rémunératifs, seulement comme çà on
peut aider les paysans, mieux qu'avec les subventions, mieux que
avec des subsides.
En effet, nous constatons que tandis que toute l'agriculture
valdôtaine est en décadence, la viticulture est en train de
renaître, mais la viticulture est renée pourquoi? Parce que les
prix du vin valdôtain sont des prix élevés et, par conséquent, sont
des prix rémunératifs et voilà que la viticulture en Vallée d'Aoste
est renée et on voit partout planter des vignobles à droite et à
gauche.
Maintenant que Manganoni a raison pour d'autres choses,
malheureusement ce système de subventions n'est pas un
encouragement de bien administrer les coopératives, les consorces,
parce que ces administrateurs disent: si les choses vont bien très
bien, si les choses vont mal tant il y a la vache à traire de la
Vallée et alors avec ce système des subsides il y a une espèce de
narcose des administrateurs qui s'endorment et ils n'ont pas,
disons, l'essor de la libre initiative, parce qu'il y a ce
dirigisme régionale, qui couvre tout, et qui dans une certaine
mesure est aussi négative, de manière, que, moi je reconnais que
dans ce qu'a dit Manganoni, il y a aussi une partie positive.
Montesano (P.S.D.I.)
- Nessun altro chiede la parola?
Manganoni.
Manganoni
(P.C.I.)
- Monsieur le Président, je
voulais seulement vous dire ça: c'est vrai que ces campagnards, ces
qui mangeaient le jambon, je ne sais pas si c'étaient des
campagnards, parce que bon ... seulement il y a ça, que si eux
pratiquaient un prix rémunératif, mais plus raisonnable, l'année
prochaine, les gens seraient retournées...
(Caveri:
...mais
s'ils étaient plus raisonnables, c'était moins rémunératif)
...C'est vrai, mais eux comme ça, qu'est-ce qu'ils ont obtenu,
qu'avec la publicité négative qu'ils se sont faits, le monde n'y va
plus, n'est-ce pas?
Tandis que, moi, je comprends qu'ils ne peuvent pas laisser les
prix qu'ils laissent en Emilia Romagna, mais je comprends tout ça,
mais c'était effectivement exagéré, par conséquence - rémunératif
oui - mais n'exagérez pas, parce que si non l'année prochaine
...
Montesano (P.S.D.I.)
- Allora chi approva la delibera
alzi la mano. Contrari? Astenuti?
Il Consiglio approva.
Oggetto n. 2423 in data 23 giugno 1971: Corso di
addestramento professionale per invalidi civile, approvazione e
impegno di spesa.
Fosson (U.V.)
- Io volevo solo un chiarimento da parte
dell'Assessore; di che corsi si tratta, quali specializzazioni
fanno e praticamente quanti sono quelli che partecipano a questi
corsi.
Lustrissy (D.P.)
- Questo è il frutto di un accordo che è
stato fatto tra la Giunta regionale, l'Ufficio del Lavoro, e la
Società Nazionale Cogne e gli invalidi civili, per permettere la
specializzazione degli attuali assunti invalidi civili che la Cogne
ha già alle dipendenze dello stabilimento, per dargli la
specializzazione in quattro settori, adesso, esattamente la
specializzazione, non me la ricordo, e naturalmente dopo questo
corso di specializzazione verranno assunti con la qualifica che
avranno ottenuto al termine del corso, con vantaggio per gli
invalidi stessi.
Quanti sono? Sono circa venticinque che frequentano il corso, il
costo dei corsi è abbastanza elevato, perché, oltre all'indennità
giornaliera prevista per i presenti al corso che non sono tutti
dipendenti della Cogne, ma alcuni vengono anche da fuori Aosta, in
lire mille, c'è tutta l'attrezzatura, banco di lavoro, appositi
sedili e banchi di lavoro, destinati forse agli invalidi che non
possono utilizzare, in piene capacità fisiche, hanno bisogno di
tutta un'attrezzatura particolare, ecco perché il corso è venuto
... però il corso ha carattere, finalità sociale, che abbiamo
creduto bene di accogliere questa richiesta.
Fosson (U.V.)
- ... è una delle cose encomiabili, noi
siamo perfettamente d'accordo, ma questa spesa è una spesa già
preventiva che si spenderà quello che ... è consuntivo, oppure è
già una spesa che già in partenza è stabilita, cioè che si sa già
che si spende questo?
Perché praticamente siamo d'accordo, però non bisognerebbe che a
un certo momento, la questione sedili particolari, tutto questo, se
a un certo momento la Cogne dovrà impiegare questa gente in qualche
cosa, ci saranno alcune attrezzature che dovrà avere lei, perché
non potrà prendere le attrezzature della Scuola per poi rimettere
nello stabilimento.
Quindi, questo ... è solo una raccomandazione in questo senso.
Ecco.
Lustrissy (D.P.)
- A chiarimento, volevo dire questo, che
la spesa preventivata è quella effettiva del costo del corso, in
rapporto all'insegnamento, in rapporto al materiale che si deve
acquistare, tutto il materiale che è acquistato da parte
dell'Amministrazione regionale sarà inventariato e tenuto
dall'Istituto Professionale Regionale.
La Cogne si è impegnata ad acquistare analogo materiale per
inserire poi nei posti di lavoro questi operai che avranno ottenuto
la specializzazione, tanto tutto il materiale acquistato dalla
Regione rimarrà di proprietà regionale e sarà utilizzato
eventualmente dall'Istituto Professionale nel prosieguo del tempo
per altri corsi del genere.
Montesano (P.S.D.I.)
- Chi approva la delibera alzi la
mano. Contrari? Astenuti?
Il Consiglio approva.
Oggetto n. 2485 in data 30 giugno 1971: Lavori di costruzione
di un fabbricato da adibire a magazzino per la raccolta,
conservazione, lavorazione e vendita frutta in Comune di
Saint-Pierre, aggiudicati all'Impresa Cometto Cesare, di Franco
Cometto s.a.s., corrente in Aosta. - Liquidazione di somma alla
ditta appaltatrice a saldo di riserve avanzate.
Manganoni (P.C.I.)
- È vero no? Piove?
Maquignaz (D.P.)
- A me non risulta che il tetto perda,
ci sono alcuni inconvenienti, è stato anche inviato un tecnico
ultimamente al magazzino, per controllare tutti questi lavori che
... però che il tetto perda a me questo non risulta, è stato
collaudato recentemente il fabbricato, e quindi non l'avrà mica
collaudato con delle perdite.
Qualcuno avrà pur dovuto mettere in evidenza se c'erano dei
difetti, ci sono difetti al pavimento, questo è vero, e difatti
abbiamo fatto delle detrazioni, però per quanto riguarda il tetto,
a me questo non mi risulta.
Manganoni (P.C.I.)
- Sia chiaro, io non sono andato a
vedere, me l'anno riferito.
Risulterebbe che quando hanno costruito quell'edificio, non è
stata tutta l'Impresa Cometto, che per quanto io ho avuto
l'occasione di conoscerla, è un'impresa abbastanza seria, ma pare
che certi lavori siano stati fatti non dall'Impresa Cometto, ma da
un'altra impresa, la quale altra impresa quando era ai Lavori
Pubblici, dopo il primo anno, l'abbiamo cancellata dall'elenco
delle imprese di fiducia, la quale, però, pare che forse
attualmente non venga più invitata perché è stata cancellata
allora, allora cerca di intrufolarsi in questi modi e lavora come
lavora.
Allora io direi, raccomanderei che se l'appalto è stato fatto
dall'Impresa Cometto, che è un'impresa seria, non succeda che poi
subentri qualcun altro che sappiamo come lavora.
Maquignaz (D.P.)
- A me risulta che l'Impresa Cometto si
è servita di pale meccaniche di altre imprese, questo lo so,
effettivamente che hanno lavorato altre imprese, sempre per conto
di quell'impresa, noi abbiamo trattato direttamente con l'Impresa
Cometto, quindi ...
Ora, è vero che la ditta si è servita di mezzi meccanici e anche
di manodopera di altre imprese.
Montesano (P.S.D.I.)
- Chi approva la delibera alzi la
mano. Contrari? Astenuti?
Il Consiglio approva.
Oggetto n. 2500 in data 30 giugno 1971: Approvazione di spesa
per ulteriori interventi straordinari assistenziali alle famiglie
dei lavoratori della Società SIRCA-DAVIT licenziati per la chiusura
dello stabilimento di Arnaz.
Chi approva la delibera alzi la mano.
Contrari? Astenuti?
Il Consiglio approva.
Oggetto n. 2548 in data 7 luglio 1971: Assistenza silicotici.
Legge regionale 14.5.1964 n. 4 - Contributi nelle spese per
accertamenti radiologici a favore dei lavoratori malati di silicosi
ed asbestosi e per visite mediche a favore degli Enti ed Istituti
locali di Patronato. - Liquidazione di spesa. Periodo dall'1.1 al
31.3.1971.
Chi approva alzi la mano.
Contrari? Astenuti? Montesano a Chantel.
Il Consiglio approva.
Allora giunti a questo punto, chiudiamo la seduta e
l'aggiorniamo alle 16.30 di questo pomeriggio.
---
La seduta ha termine alle ore 12,19.
