Classificazione
COOPERAZIONE
DEMANIO E PATRIMONIO REGIONALE
FINANZA REGIONALE E LOCALE
Partecipazioni azionarie regionali
Programmazione



Oggetto del Consiglio n. 1284 del 11 giugno 2015 - Resoconto
OGGETTO N. 1284/XIV - Interpellanza: "Incremento delle
risorse finanziarie a favore di associazioni di produttori per il
pagamento di canoni di locazione per l'utilizzo di impianti e
strutture di proprietà regionale".
Presidente
- Punto 33 all'ordine del giorno. La parola al
Consigliere Chatrian.
Chatrian (ALPE)
- Sì, grazie Presidente.
Nel dicembre 2013 questo Consiglio ha deciso di autorizzare la
Giunta regionale a conferire, entro il 31 dicembre 2015, a Vallée
d'Aoste Structure tutti i beni facenti parte del patrimonio
regionale destinati ad attività di trasformazione e
commercializzazione dei prodotti agricoli, nonché gli impianti e le
attrezzature correlate, quindi caseifici e cantine di proprietà
regionale. Si è deciso di fare questa operazione per diversi motivi
e più volte in quest'aula abbiamo affrontato tale criticità, in
questa e nella passata legislatura.
L'Assessore Testolin, insieme al Presidente Rollandin, a inizio
di questo 2015 ha evidenziato le difficoltà di tali cooperative
-rappresentano circa 1800 soci - nel sostenere i canoni proposti al
pagamento per l'annualità 2014 e, di conseguenza, ha deciso di
sospendere il pagamento delle locazioni fino alla determinazione di
nuovi canoni che Vallée d'Aoste Structure stabilirà in seguito al
conferimento degli immobili da parte dell'Amministrazione
regionale.
Il nostro gruppo ha deciso di presentare nuovamente questa
iniziativa per fare il punto della situazione con il Governo
regionale, perché? Innanzitutto, l'incarico affidato a Finaosta è
di novembre 2014 e doveva oltretutto tener conto di una importante
risoluzione approvata da questo Consiglio nei primi giorni di
gennaio 2015. L'indirizzo che il Consiglio regionale ha voluto
impartire contemplava che, nel redigere le perizie e nel processo
di valutazione, i periti e gli incaricati di Finaosta tenessero in
debito conto, come primo passaggio, la tipologia rurale degli
immobili, nonché i locali effettivamente utilizzati, la natura
funzionale degli stessi, intesa quale compromesso di beni
organizzati, e, soprattutto, l'effettiva redditività di ogni
singola cooperativa. Questi erano i cinque indicatori, indirizzati
a Finaosta, a Vallée d'Aoste Structure e al Governo regionale, che
questo Consiglio aveva approvato, ai quali i tecnici incaricati da
Finaosta avrebbero dovuto fare riferimento nel momento in cui
chiudere il cerchio e quindi approvare le valutazioni per i canoni
d'affitto dal primo gennaio 2015.
Perché abbiamo voluto nuovamente presentare un'iniziativa in
questo momento? Noi abbiamo ricevuto delle parziali risposte
dall'Assessore Testolin a febbraio 2015, ma fra qualche settimana
questo Consiglio affronterà il rendiconto e soprattutto deciderà
dove allocare le risorse disponibili a seguito del rendiconto e
quindi dell'assestamento. Ecco perché abbiamo ripresentato questa
nostra iniziativa: perché la domanda principale dal punto di vista
politico è questa. A fine febbraio il Governo regionale ci disse
che solo alla luce della rideterminazione dei canoni, definiti con
tutti i criteri e le attenzioni del caso e della loro effettiva
sostenibilità - cioè che tali canoni possano essere pagati dalle
cooperative stesse - potrà essere eventualmente valutata la
necessità di ricercare ulteriori risorse da allocare sul dettaglio
indicato. Cosa vuol dire? Vuol dire che una volta che Finaosta avrà
terminato queste valutazioni -immagino che lo stia facendo - l'Ente
pubblico, l'Amministrazione regionale, potrà, se ci sarà una
volontà di natura politica, calmierare gli affitti. Calmierare vuol
dire ridurre parzialmente gli affitti per quanto riguarda i
caseifici e le cantine...caseifici e cantine in difficoltà per
tantissimi motivi. Con il regime in
de minimis
, con la
possibilità di inserire ed allocare delle risorse pubbliche si
potrebbe ulteriormente calmierare il valore degli affitti a seguito
di perizie valutate da Finaosta.
Quindi, per farla breve, le quattro domande che facciamo al
Governo regionale sono...La prima: a che punto è l'incarico
conferito a Finaosta; dato che son passati quasi sette mesi da
quando la società, la nostra finanziaria, è stata incaricata? La
seconda, invece: entro quando si prevede ragionevolmente di poter
rendere noti gli importi e le condizioni di affitto? Questo è un
punto importante, di cui i Presidenti e i Consigli di
Amministrazione delle cooperative devono in questo momento, dal
nostro punto di vista, essere al corrente. E invece la terza e la
quarta, come vi dicevo prima, dato che fra qualche settimana
affronteremo l'assestamento di bilancio, vogliono una risposta su
quali siano le intenzioni del Governo regionale. La scorsa volta
l'Assessore Testolin ci ha informato dicendo:
"a oggi allocati
nel bilancio 2015 sono solo 116.000 euro per tutto il comparto
cooperativistico ma in base alla chiusura del cerchio delle perizie
verificheremo le disponibilità, potenziali o non potenziali"
.
Quindi la terza e la quarta domanda vogliono verificare se ci sia
la volontà, dal punto di vista politico, di abbassare
ulteriormente, grazie a degli aiuti diretti, il canone degli
affitti. Quindi questa era la nostra intenzione, l'obiettivo di
questa nostra iniziativa.
In questo momento, riteniamo importante che le cooperative
sappiano bene quali siano le risorse che devono accantonare, da una
parte, ma dall'altra la politica, dal nostro punto di vista, deve
fare la sua parte. Ascoltiamo attentamente l'Assessore Testolin.
Grazie.
Presidente
- Grazie collega. La parola all'Assessore
Testolin.
Testolin (UV)
- Grazie Presidente.
Proviamo ancora ad affrontare questo tema già dibattuto,
fornendo delle risposte puntuali ai quesiti, cioè "a che punto è
l'incarico conferito a Finaosta per la valorizzazione degli
immobili destinati ad attività di trasformazione e
commercializzazione agroalimentare destinata alla trasformazione
del patrimonio Vallée Structure entro il 31 dicembre 2015". In data
12 marzo, la Finaosta ha individuato il soggetto incaricato
dell'analisi valutativa delle strutture e degli impianti che
saranno successivamente oggetto di conferimento a VdA Structure.
L'incarico è stato conferito in data 23 marzo 2015, con l'obbligo
di consegna dell'analisi valutativa entro il 31 luglio. Nel corso
del mese di aprile, lo studio incaricato ha effettuato tutti i
sopralluoghi presso le strutture insieme ai tecnici
dell'Assessorato dell'agricoltura, Struttura regionale al momento
responsabile degli immobili. Il soggetto incaricato è uno
studio...poi glielo faccio sapere, adesso, a memoria...A oggi, lo
studio incaricato sta procedendo con la raccolta dei dati e con
l'elaborazione dell'analisi valutativa. A tal proposito, si ritiene
che i tempi di consegna delle stime non subiranno ritardi e che
pertanto saranno depositate entro il 31 luglio prossimo.
Per quanto riguarda il secondo punto:
"entro quando si
prevede ragionevolmente di poter rendere noti, alle associazioni e
cooperative agricole interessate, gli importi e le condizioni di
affitto che Vallée Structure applicherà ad avvenuto conferimento
degli immobili, e cioè dal 1° gennaio 2016"
, si sottolinea come
l'incarico conferito da Finaosta abbia lo scopo di individuare il
valore di conferimento degli immobili e delle attrezzature e non
quello di determinare direttamente l'ammontare dei canoni di
locazione, che sarà invece applicato da Vallée d'Aoste Structure. I
canoni di locazione potranno essere valutati ed essere resi noti
solo a seguito dell'ultimazione delle perizie di stima e del
conseguente conferimento dei beni a VdA Structure. Si ritiene
tuttavia, nell'ottica di rendere il più possibile celere questo
tipo di operazioni, che, successivamente alla definizione dei
valori di conferimento da parte di Finaosta, Vda Structure
potrà essere in grado di stabilire in tempi contenuti
l'entità dei canoni di locazione, proprio al fine di consentire
alle cooperative che gestiscono le strutture di proprietà regionale
di effettuare le proprie valutazioni e pianificazioni delle proprie
scelte aziendali.
Per quanto riguarda il terzo punto, relativo alla valutazione
fatta sull'aumento del dettaglio 17097, che concerne i contributi
per il settore della trasformazione, stiamo a sottolineare come sia
presente all'interno del disegno di legge di assestamento del
bilancio un incremento di risorse per quanto riguarda tale
dettaglio, che potrà permettere anche alla luce...- e ribadisco
quello che avevo detto nella precedente interrogazione, o
interpellanza -...che sarà anche una...valutazione che non potrà
non prescindere dalle valutazioni dei beni, quindi la nuova
determinazione dei canoni. L'entità dell'aumento è di 250.000
euro.
"In base a quale regime di aiuto la Regione può
contribuire al sostegno di tali costi, sia per quanto riguarda
il futuro che l'arretrato",
come già sottolineato nelle
premesse dell'interpellanza, l'aiuto attualmente è erogabile sulla
base dell'articolo 57 della legge regionale
32,
normativamente, che prevede un regime di aiuti a sostegno degli
oneri di gestione delle strutture di proprietà regionale destinate
alla trasformazione e commercializzazione dei prodotti agricoli ai
sensi del regolamento in
de minimis
del 1998. Per quanto
concerne il futuro, è in fase di redazione un testo del DL
riguardante la nuova disciplina per gli interventi regionali in
materia di agricoltura e sviluppo rurale, nel quale è stato
proposto un regime di aiuti per il sostegno agli oneri per la
gestione delle strutture di proprietà regionale o di proprietà di
società partecipate. Trattandosi di spese di funzionamento nel
settore di trasformazione e di commercializzazione di prodotti
agricoli, gli eventuali aiuti saranno ancora concessi in regime di
de minimis,
ai sensi del nuovo regolamento approvato nel
2013. Per quanto riguarda il nome dell'incarico, adesso lo cerco
poi glielo comunico. Grazie.
Presidente
- Grazie Assessore. La parola al collega
Chatrian.
Chatrian (ALPE)
- Sì, grazie Presidente.
Abbiamo formulato questa iniziativa con i colleghi del gruppo
UVP. Solo per inquadrare meglio la situazione, Assessore Testolin,
cinque mesi per incaricare un soggetto, da parte della nostra
finanziaria, sono tantissimi, trovo. Al di là di questo, incaricato
il 23 di marzo il soggetto individuato da Finaosta, la scadenza era
al 31 luglio. Parallelamente, sull'assestamento ci saranno
ulteriori 250.000 euro, che avevo comunque già potuto verificare.
Una parte che va a sostegno diretto e andrà a calmierare le spese
per gli affitti per le venti strutture in essere. Chiederemmo
sinceramente a lei uno sforzo: nel momento in cui Finaosta avrà non
i canoni ma la perizia approvata, con i relativi importi sui valori
o le redditività che sono state chieste anche dal Consiglio
regionale, chiederemmo comunque di informare la III Commissione in
modo che insieme potremmo da subito determinare non tanto il canone
di affitto ma mettere insieme quelli che potrebbero essere gli
aiuti di natura pubblica. Quindi
in de minimis
...perché lei
citava rispondendo alla domanda 3 e alla domanda 4. Ma soprattutto
ci preme come gruppo che i Consigli di amministrazione delle
cooperative sappiano al più presto il valore reale e definitivo
ridotto dall'aiuto diretto, di modo che conoscano per il 2015 e per
il 2014 gli importi corretti. E, ripeto, per quanto riguarda invece
l'assestamento, facendo due calcoli così, al brucio, le risorse
disponibili per l'anno 2015 dovrebbero essere intorno a 350.000
euro per tutte e venti le cooperative. Su questo, io direi, nel
momento in cui affronteremo l'assestamento non sarebbe male magari
fare il punto della situazione e capire anche gli ordini di
grandezza per ogni singola cooperativa. Tutto questo perché
sappiamo l'importanza, l'indotto diretto e indiretto, dei quasi
2.000 soci; che in questo momento comunque sostengono
direttamente...chi come prima professione e chi come seconda
professione, sempre per mantenere il nostro territorio...hanno
comunque una importanza per noi capitale. Importanza che va oltre
al discorso solo di natura economica o di redditività ma che va
comunque a mantenere quello che è il nostro territorio, le nostre
peculiarità, i nostri prodotti e quelle che sono comunque le
caratteristiche geomorfologiche del nostro territorio...in questo
ultimo periodo sappiamo delle grandissime difficoltà che affronta
chi ha deciso di continuare il mestiere magari dei genitori o dei
nonni e deve pertanto avere delle risposte puntuali da questo
Consiglio regionale, dal suo Assessorato; in modo che si possa
anche organizzare e sappia perfettamente quali sono comunque le
scelte e le posizioni che questo Consiglio e che il Governo
regionale prenderà su questo tema. Grazie.
Presidente
- Grazie. Punto 34 all'ordine del giorno...no,
la parola al collega Nogara, prego.
Nogara (UVP)
- Merci Président.
Come firmatario dell'interpellanza volevo dire poche cose ed
essere chiaro e diretto nel senso che...anche in base a quanto,
Assessore, lei ieri ci ha risposto per quello che è il
PSR
...
bisognerebbe guardare in modo globale la situazione
dell'agricoltura qui in Valle d'Aosta, e qui mi riferisco a tutta
la Giunta e anche ai nuovi che arriveranno prossimamente in Giunta,
soprattutto a Donzel che è sempre stato molto sensibile a queste
problematiche. Noi ci troviamo in questo momento a...
(interruzione di alcuni Consiglieri, fuori microfono)
...sì, cioè non volevo...volevo solo...
(nuova interruzione di alcuni Consiglieri, fuori
microfono)
...eh, sensibile mica altro...a queste problematiche...volevo
solo spiegare due cose. Visto che lei ieri, Assessore, giustamente
ci ha detto che il PSR
...
soprattutto i pagamenti per il PSR
per il 2015 sono in pericolo, non è detto che vengano pagati. Oggi
ho letto sul giornale che danno già per certo il 10 luglio per
la...Ma questa data non è certa. Ecco, qua bisogna
mettersi...capire che se in più il PSR non viene pagato nel 2015,
ci sono i canoni di locazione da pagare, chiudiamo proprio
l'agricoltura qui in Valle d'Aosta. Ecco, questo è il grido
d'allarme. Poi non so se qualcuno è sensibile a queste cose, se ve
ne rendete conto, se va tutto bene, è tutto normale...ecco, io
volevo solo farvi notare questo. È chiaro che con il pagamento
ancora di canoni per caseifici, in viticoltura, tutto quello che
gravita sul mondo dell'agricoltura, facciamo ancora pagare queste
cose, io non so dove andremo a finire. Grazie.
Presidente
- Grazie. Punto 34 all'ordine del giorno.
