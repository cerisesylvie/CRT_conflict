Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1398 del 12 luglio 1990 - Resoconto
OGGETTO N. 1398/IX - ORDINE DEI LAVORI - AGGIORNAMENTO DELLA
SEDUTA.
PRESIDENTE:
Il Gruppo dell'Union Valdôtaine propone di
sospendere la seduta e di aggiornarla alle 9,30 di domani
mattina.
Il Consiglio è d'accordo?
Colleghi Consiglieri, voi siete sovrani in queste decisioni, per
le quali io ho avuto sempre delle difficoltà. Poiché alcuni
Consiglieri hanno proposto di sospendere la seduta, volete
pronunciarvi sulla richiesta di sospensione dei lavori?
Ha chiesto la parola il Consigliere Milanesio; ne ha
facoltà.
MILANESIO (PSI):
Visto che una parte cospicua del
Consiglio ha proposto la sospensione dei lavori, credo che, anche
per non turbare l'atmosfera di collaborazione presente in
Consiglio, valga la pena di accogliere tale richiesta.
PRESIDENTE:
Vogliamo vedere con quali altri argomenti si
potrebbe procedere?
Colleghi Consiglieri, passiamo allora alla trattazione
dell'oggetto 40 ter all'ordine del giorno.
Ha chiesto la parola per mozione d'ordine il Consigliere Viérin
ne ha facoltà.
VIERIN (UV):
A la Présidence a été présentée une requête
de suspension. Je pense que cette requête doit être votée par le
Conseil, avant de procéder à l'examen de l'ordre dû jour. Je vous
demande de bien vouloir la mettre aux votes.
PRESIDENTE:
Se nessuno chiede la parola, pongo in
votazione la proposta di sospensione dei lavori.
ESITO DELLA VOTAZIONE
Presenti: 23
Votanti: 23
Favorevoli: 20
Contrari: 3
Il Consiglio approva
PRESIDENTE:
Il Consiglio è aggiornato alle 9,30 di domani
mattina per la prosecuzione dell'ordine del giorno.
La seduta è tolta.
