Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3631 del 16 luglio 1992 - Resoconto
OGGETTO N. 3631/IX Iniziative per agevolare il rinnovo del
contratto dei dipendenti Sitav del Casinò di Saint-Vincent.
(Interpellanza)
Interpellanza Considerato che le agitazioni sindacali per il
rinnovo del contratto di dipendenti Sitav del Casinò di
Saint-Vincent continuano;
i sottoscritti consiglieri regionali
Interpellano
l'Assessore competente per conoscere:
- se intende prendere delle iniziative per agevolare una rapida
soluzione delle vertenza e se si, quali.
F.to: Limonet, Lanièce
Presidente Ha chiesto d'illustrare l'interpellanza il
Consigliere Limonet.
Limonet (DC)
In considerazione delle agitazioni sindacali
che si susseguono al Casinò, causa la rottura di trattative per il
rinnovo del contratto dei dipendenti Sitav, scaduto il 1990, pur
riconoscendo come non è facile e neanche troppo legittimo
intervenire come arbitri alle vertenze sindacali, nelle quali le
controparti devono avere la massima autonomia di azione, credo si
possa convenire per l'esistenza del famoso articolo 13 della
Convenzione il quale ci coinvolge sempre seppure indirettamente,
nella gestione del personale con la Sitav.
Credo che la Regione rappresenti una parte di una controparte e
quindi come tale abbia titolo per esprimersi e cercare di sanare il
contenzioso in atto che ci fa perdere credibilità, immagine e
denaro.
Per evidenziare il disagio generale analizzerei un reparto
appena creato, il quale proprio per questa particolarità ne sta
facendo le maggiori spese; mi riferisco al
trente-quarante
e
al
poker
. Reparto nato ad aprile 1990-91 e che inizia alla
grande con 32 dipendenti di cui 24 impiegati e 8 in attesa di un
secondo corso. Ora, da un anno a questa parte, non si sa perché,
sembra che tutto sia destinato a sciogliersi. Un po' per questione
di organigramma fra sindacati, impiegati e direzione, non si riesce
infatti a inventare un accordo per la scelta dei dirigenti, dei
pre-ispettori oppure dei sei capi. Insomma non si riesce a trovare
la gerarchia che necessita in ogni ambito di lavoro. Un po' anche
per l'assenza di scelte da parte della direzione, la quale se
interpellata si trincera sempre dietro la convenzione che è in
corso, oppure dietro il rinnovo del contratto.
La fotografia che ho fatto di questo reparto, si può
tranquillamente estendere al resto della Sitav, dove proprio a
causa della protrazione delle agitazioni, la situazione si aggrava
sempre di più, quindi come consiglieri regionali abbiamo l'obbligo
di tutelare i lavoratori Sitav come i lavoratori di altri enti.
Inoltre in questa situazione chi ci rimette maggiormente è la
Regione e di conseguenza i cittadini.
Lascio infatti a voi calcolare il danno di uno sciopero che
continua dal 14 aprile e che attualmente ha assunto le seguenti
modalità:
- la
roulette francese
sciopera tutti i pomeriggi dalle
16 alle 20, dal lunedì al venerdì e la domenica e il sabato nei
giorni di gala;
- il
trente-quarante
sciopera tutte le domeniche più gli
scioperi generali;
- lo
chemin de fer
sciopera sempre dalle 16 nei giorni
normali e dalle 18 nelle giornate di gala.
Penso che queste considerazioni ci impongano di riflettere e mi
auguro che la Giunta si faccia carico del problema verso la
società. Credo anche che alla società vada detto molto chiaramente
che questo atteggiamento ha sapore di ricatto e che non è altro che
un falso problema che non deve indurre la società a giocare al
rialzo nei confronti della Regione poiché le richieste degli
impiegati Sitav, di ottenere la paga base come gli impiegati Siser,
non può certo sconvolgere il bilancio della società stessa, anche
perché ogni impiegato lascia alla Sitav la metà delle proprie mance
che corrispondono almeno all'equivalente di quattro loro stipendi
base mensili.
Ma il più grave è che in questo clima di incertezze spesso il
cliente preferisce giocare presso club privati di Milano e nei
Casinò di altre città; e ancor più spesso nei Casinò esteri.
Coglierei quindi l'occasione per chiedere all'Assessore se
corrisponde al vero che la Sitav, attraverso la consociata Srl, ha
ottenuto l'autorizzazione per aprire i due Casinò in Tunisia e se
gli stessi siano già operanti.
In caso affermativo chiederei ancora se è giusto che la Regioni
tolleri una situazione di questo genere, la quale fa pensare a
Saint-Vincent come punto per reperire clienti, come scuola per
dirigenti che, sembra, debbano, quanto prima, prendere il volo
verso la Tunisia insieme, naturalmente, a clienti che ognuno
personalmente tende a portarsi dietro.
Presidente
Ha chiesto la parola il Presidente della
Giunta, ne ha facoltà.
Lanivi (GM)
Dirò subito che la risposta
all'interpellanza l'ha fornita lo stesso interpellante.
A me non resta che ribadire alcune cose ed invitare il
Consigliere interpellante, a formularmi le domande aggiuntive, di
cui non sono a conoscenza, in altro modo, per cui mi possa
informare e fornire risposte chiare.
Preferisco avere richieste scritte per documentarmi sulle
relative proposte.
Mi pare che il Consigliere abbia fatto due affermazioni che sono
da riprendere: questo tipo di agitazione non dura da oggi, ma da
parecchio tempo. In secondo luogo, il ruolo della Regione è
particolarmente delicato per due validi motivi: primo perché non
può assumere una posizione che venga associata a una delle due
parti perché in un regime democratico si devono confrontare.
La seconda è che in qualche maniera, anche se indirettamente, la
Regione è coinvolta perché, in base al meccanismo dell'articolo 13
della convenzione, la Regione ne ha un danno economico. In questo
momento credo che debba prevalere il principio generale secondo il
quale le due parti deliberatamente si devono confrontare.
Terzo, e questo mi pare, il dato più interessante e più
importante, è che in questo momento l'unica azione che può
esercitare in questa fase sia di chiamare al senso di
responsabilità la società stessa. Per il resto è vero che lo
sciopero in genere crea del disagio, ma questo è nelle ragioni
stesse dello sciopero e quindi non legherei neppure la diminuzione
di presenze allo sciopero, perché in molte giornate della settimana
mi pare che i giocatori abbiano difficoltà ad entrare al
Casinò.
Per quanto riguarda il discorso propriamente sindacale mi pare
che siano da ribadire questi tre concetti: la posizione della
Regione non può essere legata a nessuna delle due parti; la
particolare situazione della Regione per il meccanismo
dell'articolo 13; ed infine ci vuole un'azione prudente e curata
nel senso di responsabilità che deve avere la società stessa.
Presidente
Ha chiesto la parola il Consigliere
Limonet, ne ha facoltà.
Limonet (DC)
Mi dichiaro parzialmente soddisfatto. Lo
inviterei comunque a mettere in atto quei provvedimenti per la
risoluzione del problema.
