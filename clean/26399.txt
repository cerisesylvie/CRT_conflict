Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 31 del 31 gennaio 1973 - Resoconto
OGGETTO N. 31/73 - Legge regionale recante: "Norme per il
servizio di incenerimento dei rifiuti solidi".
Montesano (P.S.D.I.)
- La parola al Presidente della
Giunta - e allora passiamo la parola all'Assessore alla Sanità,
Ing. Benzo.
Benzo
(D.P.)
- Come Assessore alla Sanità, è certo
che i Consiglieri avranno letto la relazione di accompagnamento
alla legge che ampiamente illustra i problemi tecnici della legge
stessa: ritengo opportuno soffermare l'attenzione di questo
Consiglio regionale sul problema dello smaltimento dei rifiuti
solidi di provenienza domestica oltre che per i ben noti aspetti di
interesse turistico e di salvaguarda dell'ambiente, anche per
'importanza che il problema stesso assume in altri due settori
fondamentali della vita di questa Regione.
Alludo cioè all'aspetto igienico e all'aspetto sociale che
l'iniziativa della legge riveste; non possiamo sottacere che quasi
200 immensi accumuli di rifiuti che oggi contiamo sparpagliati da
La Thuile a Gressoney La Trinité, costituiscono un reale pericolo
anche per la salute della nostra popolazione.
L'aspetto igienico che un razionale smaltimento dei rifiuti deve
considerare nasce dal fatto che ci si trova di fronte a del
materiale di scarto, putrescibile, onde si deve provvedere alla sua
eliminazione, una pericolosità infettiva da parte dei rifiuti
realmente esiste e se pur dobbiamo riconoscere che questi fenomeni
di putrefazione e di fermentazione possono in molti casi
collaborare alla distruzione dei microbi patogeni, tuttavia troppe
volte i nostri cumuli di rifiuti non giungono alla dovuta
fermentazione perché sono sparsi su estese superfici; le basse
temperature, in molte località della Valle, inibiscono poi
addirittura i fenomeni fermentativi e conseguentemente il rifiuto
rimane intatto con la sua carica microbica.
Bisogna anche tener conto che le spazzature rappresentano un
ottimo pascolo, se vogliamo definirlo così, per mosche, insetti
vari e anche topi, onde tali animali vengono favoriti nella loro
moltiplicazione e possono a loro volta influire sulla epidemiologia
di determinate malattie infettive quali la febbre tifoidea, la
dissenteria e anche l'epatite virale; con la fermentazione dei
rifiuti solidi si ha inoltre uno sviluppo di gas putridi che
raggiungono talvolta intensità preoccupanti e questo ad esempio è
un inconveniente igienico che possiamo constatare al terminal
dell'autostrada nell'immediata vicinanza della discarica di
Aosta.
L'aspetto sociale non è parimenti da trascurare in quanto una
razionale meccanizzazione dei servizi di raccolta, di trasporto e
di distribuzione dei rifiuti solidi è un fenomeno di progresso
civile per l'eliminazione di metodi antiquati e irrazionali.
Riteniamo quindi, con la presentazione e l'applicazione di
questa legge che intende risolvere il problema sempre più urgente
dello smaltimento dei rifiuti solidi in modo globale nella nostra
Regione, di ottenere il fine di ridare alla nostra Valle non solo
il suo aspetto paesaggistico naturale, ma per mettervi, sia da
parte dei suoi abitanti che lo vogliono e ne hanno diritto, sia da
parte dei turisti, una vita salvaguardata anche sotto l'aspetto
igienico.
Manganone (D.C.)
- Io volevo chiedere all'Assessore dove
sono, dove saranno per lo meno ubicati i primi due impianti; vorrei
sapere per poi continuare il mio intervento.
Benzo
(D.P.)
- La Commissione tecnica che era
stata nominata proprio perché desse ai politici, ai membri della
Commissione consiliare delle indicazioni, aveva individuato nella
relazione che era stata trasmessa ai Consiglieri regionali dalla
Commissione Affari Generali e Finanze e della Commissione Sanità e
Lavori Pubblici due zone: una ubicata all'incirca nel Comune di
Brissogne e l'altra nel Comune di Arnaz.
Le indicazioni della Commissione tecnica.
Manganone (D.C.)
- ...che l'indicazione di Arnaz non sia
la più felice. Perché? Perché a valle di Arnaz abbiamo una zona di
"glair" dove c'è una polveriera e lì non si può costruire. Poi
abbiamo la zona-centro di Arnaz dove sorgeranno le nuove
costruzioni ed i nuovi stabilimenti e quindi subito a monte ci
troviamo Verrès.
Io proporrei alla Giunta che esaminasse attentamente che la
posizione, sia idonea, secondo me, visti anche i risultati
dell'impianto di incenerimento di Châtillon, perché fa più fumo e
odore l'impianto di Châtillon che non la Cogne o la SACI a
Pont-Saint-Martin, io pregherei la Giunta che guardasse
attentamente la possibilità di installare questo impianto di
incenerimento nella zona del glair di Chalamy, lì nel Comune di
Issogne, perché si tratta di una zona arida, completamente non
esposta alla visibilità e da chi transita sulla statale, e da chi
transita per ferrovia e da chi transita per l'autostrada. Perché,
se voi pensate bene, Arnaz, tutte le posizioni di Arnaz sono
visibili dall'autostrada, dalla statale e dalla ferrovia, quindi
penso che la posizione esatta sia quella di Mûre nel Comune di
Issogne.
Andrione (U.V.)
- J'ai fait part d'une Commission
spéciale, d'une sous-commission spéciale qui devait étudier ce
problème et en prenant acte de ce que M. Manganone vient de dire
mais qui me parait quand même un peu marginal par rapport au
problème dont on discute, je dois dire que nous sommes favorables à
ce projet de loi dans la mesure où il constitue finalement, sauf le
problème de placer les fours d'incinération dans une Commune plutôt
que dans l'autre, il constitue finalement une prise de position et
une solution d'un problème qui risque de venir très grave; je crois
que tous les Conseillers ont reçu ce petit dossier avec des photos
qui prouvent la dégradation de l'habitat en Vallée d'Aoste, et qui
prouve le fait que les ordures ménagères, les déchets de toute
espèce sont en train de constituer ce terrain ou du moins de le
recouvrir totalement, ce terrain qui devrait être, quand on parle,
comme nous avons parlé hier pendant une journée de plan
d'aménagement régional, les zones verdes en réalité sont des zones
d'ordure et il est temps que l'Administration Régionale prenne des
dispositions et qu'elle fasse quelque chose pour mettre fin à cette
situation.
Je ne sais pas si la Junte est d'accord sur ce que je voulais
dire, mais du moins dans cette sous-commission dont je fais part,
tout le monde était d'accord dans le sens de dire qu'il fallait
procéder immédiatement à la construction du premier four
d'incinération à Aoste et que, après avoir fait une expérience à
Aoste de ce four d'incinération, y compris évidemment la
possibilité de transport d'ordures ménagères qui viennent de la
Basse Vallée, mais en tout cas après expérience, surtout pour ce
qui concerne la collecte, les transports et les zones détachées des
différentes Communes qui doivent recueillir les ordures, etc. etc.,
toutes cette expérience faite seulement après on aurait procédé à
la construction du deuxième four.
A notre sens il est urgent de commencer et nous sommes
favorables à un amendement qui a été présenté dans la Commission
Affaires Générales par le chef du groupe de Parti Communiste, qui
établit que dans les 15 jours qui vont à l'approbation de cette loi
il faut procéder à l'adjudication de la construction du four
d'incinération, c'est-à-dire déjà à partir du mois de février ou au
plus tard au mois de mars, on devrait procéder au travaux
nécessaires pour le premier four; après quoi avec un minimum de
temps l'Administration régionale pourra, en tenant compte, si est
nécessaire, des indications données par M. Manganone, procéder à la
construction du deuxième four, il est urgent que l'Administration
régionale réponde à celui qu'avec un langage digne de "JJSS", c'est
un défi quand même, parce que aujourd'hui en Vallée d'Aoste si vous
dépassez un certain seuil, si vous allez dans les Communes dites
touristiques en réalité vous marchez sur les ordures; il est temps
de répondre à cette situation, de faire quelque chose et je crois
que la voix la meilleure est celle qui est indiquée par cette
loi.
Pedrini (P.L.I.)
- Io devo dire, Sig. Presidente, che
abbiamo discusso questa questione in sede di Commissione dei Lavori
Pubblici e, a nome del Partito Liberale, io debbo dire che noi ci
associamo perfettamente a questa legge.
Evidentemente mi pare che il Consigliere Manganone abbia detto
molto bene per quanto riguarda il territorio di Arnaz che non si
presta, mentre invece il Chalamy praticamente ha, diciamo questa
zona di Issogne, chiamiamola così, si presta molto bene perché, a
parte il fatto che è anche parecchio ventilata e quindi porterebbe
via eventuali odori, ecc. con una certa facilità e non in una zona
magari stagnante o cosa, va bene, ma evidentemente questo è da
tenersi presente.
Sono perfettamente d'accordo con il Consigliere Andrione quando
dice che avevamo concordato di partire immediatamente almeno per un
primo inceneritore come esperimento, al fine di non fare delle cose
affrettate, ecc. che poi avrebbero portato evidentemente delle
conseguenze.
Noi in linea di massima siamo d'accordo; se si volesse fare però
come ha detto il Consigliere Andrione questo esperimento prima ad
Aosta e poi subito immediatamente dopo si vedono subito le cose nel
giro di poco tempo come funziona ecc. e se funzionano veramente
bene come noi ci auguriamo, partire immediamente per il secondo, la
bassa Valle, noi evidentemente siamo d'accordo questo piano di
tempi e di lavoro.
Dolchi (P.C.I.)
- Il est urgent de procéder, dice il
Collega Andrione, e noi siamo perfettamente d'accordo, la
documentazione fotografica che ci è stata consegnata è un ulteriore
prova della necessità che si provveda a livello regionale alla
istituzione di questo servizio. Difatti tralascerò tutte le
considerazioni che hanno orientato prima la Commissione Affari
Generali e Finanze poi la sotto-Commissione, nell'esaminare questo
problema, nel proporre una soluzione che è stata recepita dal
disegno di legge che discutiamo.
Mi limiterò quindi a esaminare il testo che ci viene sottoposto
affinché sia il più possibile aderente a quelle che sono state le
preoccupazioni, i consigli, i suggerimenti che sono emersi nel
corso dei lavori di queste Commissioni e sotto-Commissioni e che
sono strettamente collegate alla necessità, come diceva il collega
Andrione, di giungere rapidamente ad una soluzione del
problema.
Il disegno di legge che esaminiamo ha avuto il parere di tre
Commissioni, la Commissione Sanità e Assistenza, la Commissione ai
Lavori Pubblici e la Commissione Affari Generali e Finanze che a
sua volta aveva delegato una sotto-Commissione all'esame di questo
problema.
La Commissione Sanità e Assistenza non ha sollevato obiezioni e
ha approvato il disegno di legge così com'era; hanno invece
proposto emendamenti sia la Commissione Lavori Pubblici sia la
Commissione Affari Generali e Finanze.
Io ero stato il presentatore di una serie, direi un emendamento,
che era direi il più importante nella Commissione Affari Generali e
Finanze e la Commissione li aveva accolti e approvati
all'unanimità.
Questo emendamento aveva lo scopo, ed era poi stato inserito al
secondo e terzo comma dell'art. 2, di accelerare i tempi e quindi
di demandare ad una apposita Commissione l'esame del bando di
concorso, le modalità per la gara e la Commissione stessa per la
formulazione della graduatoria sulla quale poi la Giunta, dalla
stessa legge, sarebbe stata delegata a prendere i provvedimenti
successivi.
Mi sembra che la Commissione ai Lavori Pubblici abbia in parte
recepito questo emendamento e pur prevedendone la soppressione
all'art. 2 lo riprende nella sostanza, se non nella forma, all'art.
4, direi unificando le due Commissioni.
Mentre la proposta della Commissione Affari Generali e Finanze
attribuiva ad una Commissione di determinato tipo il compito della
preparazione del bando e della preparazione della graduatoria, e
lasciava ad un'altra Commissione composta più o meno dalle stesse
persone, ma in modo diverso, il compito di dare alla Giunta il
parere per la ubicazione dei depositi intermedi, per la scelta
delle aree sulle quali dovranno sorgere gli inceneritori; ecco non
faccio una questione formale, farei solo una questione sostanziale,
direi non ho nessuna riserva sul fatto che si accolga cioè il
Consiglio accolga le proposte della Commissione Lavori Pubblici,
laddove recepiscono le proposte della Commissione Affari Generali e
Finanze e che quindi se il Consiglio è d'accordo si segua la
falsariga indicata dalla Commissione Lavori Pubblici.
Rifaccio così, per dovere di coerenza, l'osservazione che avevo
già fatto nella Commissione Affari Generali e Finanze e che
riguarda la composizione di questa Commissione che proprio per
recepire quanto era stato detto in sede di Commissione Affari
Generali e Finanze diventa adesso una Commissione piuttosto
numerosa come componenti, e soprattutto direi una Commissione che,
per quanto riguarda i funzionari dell'Amministrazione Regionale e
gli Assessori, lascia un po' perplessi in quanto può sembrare
strano, o per lo meno può sembrare superfluo, che una Commissione
che deve dare un parere alla Giunta sia composta in buona parte da
Assessori che sono parte integrante della Giunta e che quindi
dovrebbero dare un parere a se stessi e da funzionari che dipendono
direttamente dagli stessi Assessori devono, più che possono, dare
il loro parere quando gli Assessori e la Giunta stessa li richiede
e non in sede di una Commissione, o per lo meno superfluo sarebbe
in sede di Commissione. Ma direi anche su questo non faccio una
questione di fondo; la Commissione Lavori Pubblici ha ritenuto di
lasciare quella che era la Commissione proposta composta dal
Presidente, dall'Assessore alla Sanità, dall'Assessore ai Lavori
Pubblici, dall'Ingegnere Capo, dal Medico Regionale, ecc. e l'ha
allargata poi a quelli che erano stati i Commissari proposti in
sede di Affari Generali e Finanze e cioè tre Consiglieri regionali
di cui uno della minoranza, due Sindaci designati dall'Associazione
Valdostana, e l'Ingegnere capo del Genio Civile; direi non si è
fatta, non si propone una sostituzione di membri, si propone solo
di allargare la Commissione a quei proposti Commissari che erano
stati designati, per lo meno che la Commissione Affari Generali e
Finanze aveva indicato.
La questione però sostanziale che ha già sollevato il collega
Andrione e che manca totalmente nella trasformazione che propone la
Commissione Lavori Pubblici è il termine che procede all'appalto,
alla pubblicazione del bando e alle scelte.
Ecco io direi se non mi irrigidisco sulla trasformazione della
legge, sugli emendamenti così come proposti dalla Commissione
Lavori Pubblici, ritengo indispensabile che quel termine di 15
giorni dalla promulgazione della legge che era stato indicato
all'unanimità dalla Commissione Affari Generali e Finanze, che
ancora ha ricordato qui il Collega Andrione, sia mantenuto anche
nella versione che si propone la Commissione Lavori Pubblici - e se
volete l'emendamento preciso potrebbe essere all'articolo 4 che
propone la Commissione Lavori Pubblici, dove c'è scritto "i compiti
della Commissione" alla sesta o ottava riga, alla settima riga,
dove c'è scritto: "per la predisposizione del bando di
appalto-concorso che sarà reso pubblico entro 15 giorni dalla
promulgazione della presente legge, la Giunta Regionale si avvarrà
del parere, ecc. ecc.". Cioè il concetto dei 15 giorni che era
stato recepito in modo unanime dalla Commissione Affari Generali e
Finanze e che poi ritenevamo fondamentale per la possibilità di
passare all'esecuzione di quella prima parte, cioè di quel primo
inceneritore per la zona, chiamiamola così media e alta valle,
fosse mantenuto.
Mi sono state fatte, così parlando con colleghi, delle obiezioni
su questo, dicendo: ma 15 giorni sono forse troppi per un lavoro di
questo tipo, dalla promulgazione della legge; ma io dico che
essendo indicata questa Commissione, questa Commissione può già
lavorare per predisporre tutti gli elaborati già prima della
promulgazione della legge e quindi siccome per la promulgazione ci
sono i 30 giorni e l'eventuale pubblicazione, diventano almeno 45 e
quindi in 45 giorni io penso che si possa effettivamente dare quel
parere e predisporre quel bando di concorso che ci permetterebbe di
iniziare i lavori nel corso della tarda primavera ma comunque di
affrontare già nel corso dell'estate i lavori di costruzione e al
più presto attuare questo importantissimo servizio.
Dayné
(U.V.)
- Come Presidente della Commissione
Lavori Pubblici devo precisare per quali motivi la Commissione
all'unanimità è arrivata nella determinazione di esprime questo
parere.
Dunque la Commissione Lavori Pubblici al terzo paragrafo
dell'articolo 2 ha rilevato una contraddizione con l'articolo 4,
perché al secondo paragrafo è detto "entro 15 giorni dalla
promulgazione della presente legge sarà reso pubblico bando di
appalto-concorso predisposto da una apposita Commissione nominata
con Decreto del Presidente della Giunta regionale". Però è qui il
controsenso che dice che entro 15 giorni, però per la scelta della
località, la scelta dove vengono predisposti i depositi
comprensoriali, per redigere il bando di concorso bisogna conoscere
le località, bisogna conoscere dove vengono sistemati i depositi
comprensoriali, bisogna fare almeno una planimetria della località
dove verrà posto l'inceneritore e se sono due Commissioni, una non
può sapere quello che fa l'altra e entro 15 giorni la prima
Commissione non sa se la seconda avrà scelto l'area, scelto tutte
le ubicazioni dei depositi comprensoriali e quindi è arrivata ad
una determinazione di redigere questo, di sopprimere il secondo
comma, e terzo comma dell'art. 2 e di redigere un nuovo articolo
4.
Però, come dice il Rag. Dolchi, di includere all'articolo 4,
dunque modificato dalla Commissione, quel termine, non c'è nessun
inconveniente, lo si può, però forse i termini di 15 giorni sono un
po' brevi dovendosi prima scegliere sia l'ubicazione dell'area
degli inceneritori che dei deposti comprensoriali.
Savioz (P.C.I.)
- Io vorrei solo fare una osservazione
per l'articolo 4; ribadisco quanto ha detto Dolchi con una
differenza, che mentre Dolchi dice mi sembra che non sia molto
giusto che i membri della Giunta diano un parere a sé stessi, la
sostanza è questa; io invece dico: per me è una cosa veramente
contraria a ogni buona regola, perché non è ammissibile che
l'Amministratore dia un parere a sé stesso, ma quando mai abbiamo
visto una cosa del genere? Mai; non mi ricordo che nei Consigli
Regionali sia mai successa una cosa del genere, quindi io
francamente direi se non vogliamo fare una brutta figura metteteci
chi diavolo ci volete nella Commissione, ma se la Commissione deve
dare un parere alla Giunta mi sembra che non debba essere
costituita da Assessori, dovrebbe essere costituita da altri
elementi che volete, ma non certo da Assessori: prima cosa.
Seconda cosa: vedo qui alla lettera h) l'inserimento di due
ingegneri esperti in ingegneria sanitaria; ma ritenere proprio che
sia necessario far venire dei ingegneri chissà da dove per darci
delle indicazioni su dove dobbiamo fare gli inceneritori?
Ma io non credo che in Valle d'Aosta non siamo capaci di
decidere dove sia bene fare gli inceneritori e dove sia logico di
farli!
Sono cose che veramente, francamente io non riesco a capire, non
so, queste sono le due osservazioni che mi permetto di fare a
questo articolo 4 e naturalmente vorrei averne una
delucidazione.
Andrione (U.V.)
- Pour ce que M. Dayné vient de dire je
voulais préciser que dans la sous-commission dont M. Dolchi et moi
et M. Bordon avons fait partie à son temps, il avait été dit, je ne
me souviens plus la date, mais je crois que c'était au mois de
juillet dernier, que dans la discussion en continuant la discussion
le choix des terrains devait déjà être fait et de la part de
quelqu'un qui est présent dans la Commission des Travaux Publics
certains terrains avaient déjà été indiqués, précisément pour ce
qui concerne Aoste, au du moins la zone d'Aoste, de façon qui ne
serait pas nécessaire de perdre du temps pour dire ou c'est qu'il
faut faire le four d'incinération, parce que cela pourrait être
déterminé dans un temps très bref et je crois l'important, du reste
nous avons discuté pendant assez longtemps, c'était celui de
permettre l'accès des camions et de repartir, etc.; à notre avis on
peut mettre un terme différent, je crois que Dolchi ne s'arrêtera
pas sur le fait de mettre 30 à la place de 15 ou 45, ce qui est
déterminant à notre avis c'est que la loi régionale qu'on est en
train de voter contienne des indications de temps à travers
lesquelles on soit sûr que ce problème soit résolu, c'est-à-dire
qu'on commence à construire dès le printemps, parce que sinon on
arrivera encore une fois que les fonds qui sont alloués, les
crédits qui sont alloués dans le budget actuel, iront encore une
fois dans les résidus passifs, parce que on aura pas commencé les
travaux dans l'année budgétaire 1973, c'est-à-dire nous aurons
perdu une année.
Or, pour nous, et dans la zone d'Aoste ce n'est pas qu'il y ait
un choix immense de terrain, mais vraiment on avait pris une
balance et je crois qu'il y avait un terrain à Sarre et un je ne
sais pas si était déjà Commune de Quart ou si est encore Commune de
St. Christophe, mais en tout cas vous savez M. Dayné c'est
relativement un petit problème qu'on peut résoudre; l'important à
notre avis c'est de mettre un terme, de façon qu'on soit sur que
ces travaux commencent dès que la loi était votée.
Manganoni (P.C.I.)
- Sulla dislocazione, beh noi facciamo
presto a dire: no qui, no là, si dice no Arnaz sì a Champorcher, si
dice che farà più fumo della Cogne, quindi mettiamolo a
Champdepraz, a Champdepraz ci sono già due impianti di bitumatura,
quelli di Follioley e di Freydoz, quindi Champdepraz di fumo penso
che la razione ce l'abbia già, allora io direi, prima di stabilire
qui Champdepraz, Arnaz o Bosses, innanzi tutto sentiamo i Sindaci,
perché è strano: qui quando conviene i Sindaci devo essere sentiti,
sono autonomi, discutiamo dei piani regionali di un mucchio di
altre cose e i Sindaci non esistono più, decide qua il vertice,
siamo noi i grandi padri eterni.
Quindi sulla questione dell'ubicazione si sentano anche
particolarmente i Sindaci e non si imponga, noi i grandi, noi i big
importanti imponiamo, i Sindaci subiscono; sulla proposta che ha
già fatto Dolchi, Dayné e Savioz io non ripeto perché mi associo a
loro, voglio solo far presente una cosa che nelle due Commissioni
praticamente si prevedevano le stesse persone, Medico Regionale qui
Medico Regionale qua, l'Ingegnere Capo qui e allora perché facciamo
dei doppioni? Prendiamo tutte queste varie persone, dunque tre
Consiglieri regionali nella Commissione e due Consiglieri regionali
nell'altra, Medico Regionale in una Commissione, Medico Regionale
nell'altra, Ingegnere Capo dell'Assessorato ai Lavori Pubblici in
una, Ingegnere Capo dell'Assessorato ai Lavori Pubblici nell'altra,
quindi perché?
Allora prendiamo queste persone senza ripeterlo due volte e
facciamo una Commissione sola no?
Quindi io non insisto, io sono d'accordo con quanto già proposto
dai miei colleghi. Sui 15 giorni, io sono d'accordo con i 15 giorni
che ha proposto Dolchi, cioè bisogna vedere: vogliamo farli presto
o vogliamo tirarli per le lunghe; la Commissione non ha bisogno di
aspettare che sia approvata la legge dal Coordinamento, no, noi
nominiamo domani la Commissione, dopo domani, dico domani per dire,
o subito quanto vogliamo, cioè i nomi che sono ancora da fare, per
esempio non so quelli designati dall'Associazione; comunque
nominiamo presto la Commissione, questa Commissione marci, si muova
e quindi ci vuole già un mese perché al Coordinamento, mi pare no?
Un po' di giorni prima di pubblicazione, redazione ecc., quindi 15
giorni sono previsti dopo la promulgazione della legge e andiamo
quasi a due mesi.
Io penso che se la Commissione si mette al lavoro con buona
volontà in due mesi ha tutto il tempo necessario per scegliere la
località dell'installazione degli inceneritori, io sono del parere
che i 15 giorni possono andare bene.
Dolchi (P.C.I.)
- Brevissimamente, solo per fugare alcune
preoccupazioni che possono essere sorte nei colleghi
Consiglieri.
Effettivamente adesso diventa difficile così in assemblea
plenaria scendere nei particolari dei due ingegneri esperti di
ingegneria sanitaria, se è opportuno che ci siano o non è
opportuno, se i due Sindaci designati dall'Associazione Valdostana
che in un primo tempo si prevedevano solo per una Commissione in
quanto avevano una loro giusta collocazione per l'esame della
ubicazione degli impianti e forse lo hanno meno nella
predisposizione del bando e nella scelta e nella formulazione della
graduatoria, ecco questo cose potrebbero essere, dico avrebbero
potuto essere maggiormente esaminate in sede di Commissione, dicevo
diventa difficile adesso dire questo sì e questo no, perché sia in
Commissione Affari Generali, sia in Commissione Lavori Pubblici è
ovvio si sono seguiti determinati criteri e allora sono questi
criteri che una Commissione non conosceva quando faceva i suoi
lavori così come l'altra non conosceva i lavori e i criteri
ispiratori dell'altra Commissione e beh hanno portato a questa
soluzione che diceva Manganoni visto che erano le stesse persone, o
che c'erano nelle due Commissioni le stesse persone si sono
mantenute e a queste si sono aggiunte le Commissioni che prima
c'erano solo in una o solo nell'altra.
Ecco, direi che forse può essere accettato, malgrado ci siano
queste difficoltà o certi anacronismi, può esser accettata ormai la
Commissione così composta, proprio perché non dà solo un parere
come prevedeva il testo di legge originale, e quindi io ripeto le
perplessità che sorgevano quando un amministratore dava il potere a
se stesso, secondo se era in Giunta o se era nella Commissione, ma
perché la Commissione così unificata, secondo la proposta della
Commissione Lavori Pubblici, svolge si questa funzione consultiva
nei confronti della Giunta per le scelte e per l'applicazione del
bando, ma poi ha anche un lavoro autonomo di predisposizione della
graduatoria e quindi di esame delle proposte degli eventuali
concorrenti, allora per questa seconda considerazione, mi sembra
che può essere superato l'ostacolo di principio di amministratori
che danno il parere a se stessi.
Per quanto riguarda l'altra proposta, per cui alcuni colleghi
hanno insistito e cioè del termine che la legge può e dovrebbe dare
per la predisposizione del bando, ecco, io vorrei tranquillizzare i
colleghi che sono preoccupati del poco tempo a disposizione dicendo
che non si parte da zero, cioè non è che la legge apre adesso il
problema e tutto deve essere studiato, ma che a monte della legge
stessa, cioè prima della stesura della legge ci sono stati tutti
quegli elaborati e tutti quegli studi che hanno portato alla
predisposizione della legge e che sono già comunque un punto fermo
da cui può partire la Commissione e per la predisposizione del
bando e per la scelta delle ubicazioni degli inceneritori stessi e
dei centri di raccolta.
Ecco quindi che mi permetterei di insistere sulla validità del
termine, proprio perché non è che si debba scoprire niente da
adesso, si tratta di prendere in esame tutti gli studi, gli
elaborati che già sono stati fatti per giungere a questa proposta,
per giungere a questa conclusione, e servirsi di questi per
realizzare il bando, predisporre il bando stesso per passare
rapidamente all'esecuzione.
Quindi, ecco, mi permette di insistere per quel termine che può
essere di quindici giorni, che può essere anche di trenta, ma fatti
i conti, così come era la formulazione, c'erano almeno cinquanta
giorni da oggi, e siccome la Commissione è chiaramente indicata
anche se non ufficialmente perché deve aspettare l'approvazione
della legge e la nomina, con decreto del Presidente della Giunta,
però questa Commissione può prendere in esame tutti gli elaborati,
e tutti gli studi già fatto e passare immediatamente ad un lavoro
concreto, e di predisposizione del bando e di scelta.
Mi sembra che ci sia il tempo necessario e di conseguenza, mi
sembra che ci sia, se il Consiglio ha questa volontà anche una
benefica conseguenza sulla rapidità dei lavori.
Bancod (U.V.)
- Siccome non si conosce ancora la località
dove verrebbero... questi inceneritori, io vorrei sapere in primo
luogo, che sistema verrebbe adottato per quei Comuni isolati o
lontani, specialmente dal lato spesa; non so, perché un Comune
isolato, se deve partecipare, insomma alle spese di trasporto, per
portare all'inceneritore che è lontano, insomma, allora quei Comuni
isolati non potrebbero sopportare queste spese.
Io ritengo, si , necessità di accelerare questi impianti, ma
necessità pure di adottare tutti quegli accorgimenti, onde evitare
l'inquinamento con il fumo odore, le zone vicine, in modo che non
capiti come all'imbocco della Valle del Marmore, dove in certi
giorni il fumo ristagna su parecchi chilometri, si può dire, con
certi odori che non fanno certo reclamo al turismo dell'intera
Valle della Valtournenche, quindi anche cercare di invitare i
Sindaci, in modo che questi siano d'accordo sull'ubicazione del
punto dell'impianto.
Manganone (D.C.)
- Io voglio solo ribadire e constatare
questo che il Consigliere Manganoni quando si rivolge a noi...
diventa dolce e mansueto quando parla con la Giunta, comunque
concordo su quanto ha disposto la Commissione dei Lavori Pubblici
non concordo sull'ubicazione data dal Consigliere Manganoni.
Io voglio dire ad Arnaz, la zona a valle di Arnaz è coperta da
una polveriera, nel raggio di 500 metri, non potremo certamente
costruire questo impianto di incenerimento.
Nella zona centrale di Arnaz, abbiamo già... (
Montesano:
lasci parlare) ...tu scatti solo contro di noi, contro la Giunta
diventi un agnellino, un pecorone, questa è la verità di fondo...
(voce)
...io conosco quella zona, caro Manganoni, molto più
di te, anche se sono più giovane...
Comunque nella zona a valle di Arnaz, c'è una polveriera per il
raggio di 500 metri, non si può costruire attorno.
La zona centrale di Arnaz, ha già uno stabilimento e abbiamo
visto deve sorgere un altro stabilimento, c'è la chiesa e quindi lì
certamente un impianto di incenerimento non ci vuole.
La zona appena a monte dell'abitato di Arnaz è già zona di
Verrès.
Io dico, la zona migliore se vogliamo costruire l'impianto di
incenerimento, è quello del Chalame, il Chalame ha seicentomila mq.
di terreno, terreno che è sterile, e quindi noi potremo anche
prendere il ...da questo incenerimento e fertilizzare quella zona,
perché se noi vogliamo salvare la nostra agricoltura, se vogliamo
salvare i nostri vigneti, certamente non facciamo mai un impianto
di inceneritore, lì ad Arnaz, certamente, Manganoni, e quindi pensa
a queste cose e se è vero che in quella superficie 600 mq. ci sono
due impianti di bitumazione, anche se c'è un impianto di
inceneritore di rifiuti, non è un danno, perché tu ricavi da queste
ceneri, ricavi qualcosa di fertilizzante, per una zona che è
povera, che è fertile, dove ci sono soltanto sabbia e sassi.
Dujany (D.P.)
- Mi pare sia inutile sottolineare la
necessità di portare avanti a termini brevi questa iniziativa, che
ha già costituito oggetto di discussione, presso varie Commissioni
consiliari.
Risponderò brevemente ad alcune osservazioni e ad integrazione
di quanto già è stato detto da alcuni Consiglieri, per quanto
riguarda il merito, ed esattamente l'unificazione delle
Commissioni, ritengo che sia valida l'unificazione della
Commissione con quell'aggiunta proposta dal Consigliere Dolchi; e
chiederei al Consigliere Savioz di non voler insistere nella
modifica della Commissione, che non mi paiono cose sostanziali,
diciamo per il suo funzionamento e per la celerità dei lavori,
seppure esaminando nel dettaglio potrebbe avere alcuni aspetti
positivi.
Per quanto riguarda le località, vorrei dire al Consigliere
Manganoni di stare tranquillo, poiché la legge in modo, direi,
così, molto indicativo, individua due zone, una zona ad Aosta, una
nella bassa Valle, genericamente senza stabilire esattamente la
delimitazione comunale, e l'art. 4 stabilisce che questa famosa
Commissione di cui si parla, che è costituita da Consiglieri, da
Sindaci, ecc. ecc. ha anche il compito della scelta dell'area nella
quale devono sorgere i due centri di incenerimento.
Quindi non è una esclusiva competenza della Giunta, ma è una
competenza della Giunta previo parere di questa Commissione; quindi
il problema sarà ancora oggetto di ulteriore esame e di ulteriore
meditazione e osservazione, con l'intervento anche dei sindaci dei
Comuni interessati, come previsto dal secondo comma dell'art.
1.
Per quanto riguarda i rapporti con i Comuni mi pare che il
problema è stato accennato, seppure in termini molti indicativi,
dall'art. 2, cioè la costruzione e ma gestione dei due centri,
dovrebbe provvedere alla raccolta e all'incenerimento dei rifiuti
da prelevare in determinati punti che saranno stabiliti
extra-comunali.
Quindi grosso modo il problema dovrebbe svolgersi in questo
senso: raccolta nell'interno del Comune a carico del Comune,
apporto in un centro, nell'ambito comunale, accesso a carico della
Regione, da parte di questa gestione, di questo forno, di questa
ditta di incenerimento, che preleva questo rifiuto e lo porta
all'incenerimento.
Quindi, c'è un problema di competenza comunale nell'ambito del
Comune, come già avviene oggi, tutto quello che invece è problema
di trasporto e di incenerimento al di fuori del Comune diventa un
problema naturalmente di competenza della gestione, se non vado
errato.
Ad ogni modo si tratta di precisare con successivi regolamenti
quanto già è stato indicato nell'art. n. 2.
Mi pare che a questo punto non rimane altro da fare che di
accedere al più presto possibile alla votazione e all'approvazione
e chiederei al Consiglio di considerare i 15 giorni, non come
giorni estremamente rigidi, ma come giorni indicativi, non vorrei
poi che si manifestassero nel corso della fase operativa delle
difficoltà tali per cui poi qualcuno dovesse rimproverare che non
abbiamo rispettato i quindici giorni, ma siamo arrivati a
venti-venticinque giorni, mi pare che il concetto, la
preoccupazione del Consiglio sia la preoccupazione di tutti, di
accelerare il più possibile affinché questa opera sia realizzata a
tempi più brevi possibili per risolvere un problema e per
utilizzare i duecento milioni previsti in bilancio.
Chamonin (M.A.V.)
- Semplicissime osservazioni, molto
brevi, una sul merito e l'altra di carattere formale, sul merito io
ero d'accordo con quanto aveva detto Dayné, per la composizione di
questa Commissione, comunque non ha importanza se la Giunta, il
Consiglio non ritengono di dover modificare, non ha importanza.
L'altra di carattere formale invece ed è una piccolissima cosa,
ma sarebbe bene farla, perché all'art. 2 quando parla della
costituzione della Commissione mette alla lettera f) quale facente
parte di questa Commissione un impiegato dell'Amministrazione
regionale e fungente da Segretario, per me è da scorporare; la
lettera f) non deve esistere, ma deve essere formalmente inserito
come all'art. 4, cioè non fa parte della Commissione...
(
voce
) ...sì, ma è stato accettato questo?
Se non è accettato, formalmente quella lettera f) non deve
esistere, deve essere messo a parte come è messo nell'art. 4, cioè
non fa parte della Commissione.
Montesano (P.S.D.I.)
- Consigliere Chamonin, si vedrà
sull'emendamento questo.
Allora esaurito... adesso andremo con ordine... vuole ribadire
qualcosa lei Assessore alla Sanità.
Benzo
(U.V.)
- Vorrei precisare al Consiglio
questo: mi fa presente la segreteria generale che dovendo approvare
questa predisposizione del bando del concorso, con delibera di
Giunta e necessitando per il Coordinamento i 30 giorni, non
possiamo dire che sarà reso pubblico, prima di avere
l'approvazione, quindi ce n'è almeno 30 giorni, Consigliere Dolchi,
solo per un atto formale di procedura.
Almeno questo è quanto mi fa presente la Segreteria Generale,
cioè possiamo mettere che sarà approvato entro 15 giorni dalla
promulgazione della legge, perché approvato non è reso pubblico, mi
sono spiegato.
Io chiederei che quindi l'emendamento per la...
Montesano (P.S.D.I.)
- Lo chiede poi all'articolo, perché
io voglio fare una raccomandazione per quello che riguarda adesso
l'esame della legge articolo per articolo.
Da più parti, per diversi settori sono state avanzate delle
modifiche, degli emendamenti, dei richiami, delle unificazioni di
Commissioni, e quindi dovendo arrivare all'approvazione degli
articoli, articolo per articolo, bisognerebbe che chi ha la
proposta da fare la faccia al momento della lettura dell'articolo,
in modo che l'articolo che va ad essere votato dal Consiglio sia
quello definitivo con gli emendamenti proposti.
Art. 1 - Mi pare che non ci sia nulla da modificare.
Raccomando anche a Lei, Presidente della Commissione Lavori
Pubblici, Consigliere Dayné, per quegli emendamenti che ha
accennato a voce che sono contenuti nella relazione, quindi l'art.
1 va votato così come è contenuto nell'elaborato.
Chi è favorevole alzi la mano. Contrari? Astenuti?
Il Consiglio approva.
Art. 2 - La parola al Consigliere Dayné.
Dayné
(U.V.)
- L'art. 2 - La Commissione Lavori
Pubblici da principio propone un'aggiunta al secondo comma, e cioè,
rimarranno di proprietà regionale alla scadenza della gestione
ventennale e qui la Commissione proporrebbe di aggiungere le parole
"e consegnati in ottimo stato di funzionamento" altrimenti le ditte
imprenditrici possono consegnare un ammasso di rottami da demolire,
e quindi bisognerà precisare nel testo, che sia funzionante. In
ottimo stato di funzionamento.
Inoltre la Commissione proporrebbe di stralciare il terzo e il
quarto comma... (
voce
)
Montesano (P.S.D.I.)
- Dunque, c'è un emendamento
aggiuntivo al secondo comma, dopo la parola "scadenza della
gestione ventennale - da consegnare in ottimo stato".
Dayné
(U.V.)
- E consegnati in ottimo stato di
funzionamento.
Montesano (P.S.D.I.)
- E c'è la soppressione del comma
terzo.
Andrione (U.V.)
- Io penso che siano tutti d'accordo
sulla soppressione degli ultimi due commi, perché riportiamo queste
modifiche sull'art. 4, ma che la dizione "ottimo stato di
funzionamento" è errata, a nostro avviso, nel senso - sarebbero
vent'anni di servizio, non si può dire che dei forni, siano in
ottimo stato di funzionamento.
L'obbligo è quello di consegnarli, la proprietà è funzionante,
così come funzionano al 19° anno e 11 mese, in base al
contratto.
Cioè non è che noi possiamo rifare il processo, e dire "dovete
riconsegnarli come erano quando erano nuovi, ma li consegnano così
come sono dopo i vent'anni di funzionamento.
Cioè lo stesso tipo di appalto che si fa con le ferrovie, con le
autostrade, roba di quel genere, dove i manufatti vengono
consegnati alla fine dell'uso, diventano proprietà dell'Ente
pubblico alla fine dell'uso, nello stato in cui si trovano nel
mese, nei sei mesi, nei nove mesi precedenti a quelli che... sono
dei beni di consumo, in un certo senso, consumo duraturo, ma sono
dei beni di consumo e fare una questione di questo genere, potrebbe
impedire o potrebbe costare molto più caro, come appalto concorso,
perché allora con la clausola di quel genere si mette nel prezzo il
patto di riconsegnare un manufatto nuovo o in atto stato di
funzionamento che è poi ancora una questione di interpretazione
relativa alla fine del contratto.
Allora io direi che in sede di funzionamento... almeno per
quanto riguarda ...saremmo per rimanere al testo della legge,
adesso non so cosa pensino gli altri Consiglieri.
Dayné
(U.V.)
- Se il Dottor Andrione trova un po'
esagerato - ottimo stato - si potrebbe stralciare "ottimo" e dire
"in stato di funzionamento" perché altrimenti se consegnano un
ammasso di ferraglia da demolire, allora, non so, tanto vale che
rimanga di proprietà dell'Impresa.
Andrione (U.V.)
- Mi scusi Dayné, ma... questi sono dei
forni che sono fatti a cilindro, esattamente come quello che
esistono nei cementifici, no, che ruotano, ora, non è che possono
consegnare una massa di rottami, consegnano dei forni usati, in cui
vi sono delle sezioni che magari potranno essere cambiati, ma è una
questione tecnica... il motore può essere vecchio di tanti anni, e
può essere funzionante, però vecchio, e mentre invece chiedere che
il motore sia nuovo è un'altra questione.
Manganoni (P.C.I.)
- Noi abbiamo messo questo per una
ragione, supponiamo che oggi a mezzanotte scadano i vent'anni,
no?
L'impresa toglie il motore che funziona e ne mette uno che non
funziona, addirittura bruciato, per fare un esempio, ne può
cambiare dieci di motori, e ci consegna a mezzanotte l'impianto, e
noi niente da dire.
Ecco perché noi abbiamo messo il bifunzionamento, non abbiamo
messo "ottimo stato di conservazione, o semi-nuovo", no, io su
questo non sono d'accordo con Andrione, ma noi abbiamo messo solo
stato di funzionamento, naturalmente saranno dei motori vecchi,
tutti vecchi, è logico, naturale, dopo vent'anni, che però
funzionino, che non corriamo il rischio che fino a mezzanotte che
lo avevano loro in gestione, funziona, poi quelli ci portano via un
paio di motori, smontano bulloni, ecc. a mezzanotte e cinque non
funziona più niente.
Loro ce l'hanno consegnato, non possiamo dire niente, però non
funziona più.
Ecco, perché noi abbiamo detto funzionante e non abbiamo parlato
di conservazione, su cui io convengo con Andrione ma sul
funzionamento no...almeno una minima garanzia che il forno
giri.
Ce lo possono consegnare che non gira, quella è la
preoccupazione dei Lavori Pubblici.
Montesano (P.S.D.I.)
- Lei propone di togliere "ottimo"
"in stato di funzionamento".
Allora l'emendamento proposto "è consegnato in stato di
funzionamento" ci sono due emendamenti soppressivi degli ultimi due
commi e quindi l'art. 2 va votato con questo emendamento
aggiuntivo, con la soppressione degli ultimi due commi.
Chi è favorevole alzi la mano. Contrari? Astenuti? Il Consiglio
approva.
Art. 3 - Mi pare che non ci sia nessun emendamento, nessuna
modifica.
Chi è favorevole alzi la mano. Contrari? Astenuti? Il Consiglio
approva.
Art. 4 - Diamo la parola per questo articolo, per gli
emendamenti all'Assessore alla Sanità che ci illustrerà
appunto...
Benzo
(P.S.D.I.)
- ...però tenendo conto delle
richieste della Segreteria Generale che sono giuste, direi solo che
dopo le parole "predisposizione del bando di appalto-concorso"
l'art. 4 della Commissione Lavori Pubblici, ripeto riunificatore
delle due Commissioni aggiungere "che dovrà essere approvato entro
quindici giorni dalla promulgazione della legge, per dare il
tempo..." va bene?
Montesano (P.S.D.I.)
- Va bene.
Allora inteso che l'art. 4 contenuto nel testo della legge è
soppresso ed è sostituito dal nuovo testo, contenuto nella
relazione della Commissione dei Lavori Pubblici, io credo che ce
l'abbiano tutti, vero?
Allora l'art. 4 è quello che è presentato dalla Commissione dei
Lavori Pubblici viene messo ai voti con l'aggiunta, con
l'emendamento aggiuntivo delucidato dall'Assessore alla Sanità e il
Consiglio viene chiamato a votare questo nuovo art. 4.
Chi è favorevole alzi la mano? Contrari? Astenuti?
Il Consiglio approva.
Art. 5 - Non vi sono modifiche.
Chi è favorevole alzi la mano? Contrari? Astenuti? Il Consiglio
approva.
Art. 6 - Chi è favorevole alzi la mano? Contrari? Astenuti? Il
Consiglio approva.
Si passa alla votazione a scrutinio segreto.
Risultato della votazione: presenti e votanti: ventotto;
Favorevoli: ventisei; contrari: due.
Il Consiglio approva;
Si passa all'oggetto n. 11 bis.
