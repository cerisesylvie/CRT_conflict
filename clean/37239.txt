Classificazione
ISTRUZIONE PUBBLICA
Università



Oggetto del Consiglio n. 1071 del 11 marzo 2015 - Resoconto
OGGETTO N. 1071/XIV - Interpellanza: "Chiarimenti in merito
alla mancata attivazione, da parte dell'Università della Valle
d'Aosta, del primo anno del corso di laurea magistrale di Scienze
della Formazione primaria".
Presidente
- Per l'illustrazione, la parola al
Consigliere Donzel.
Donzel (PD-SIN.VDA) -
Grazie Presidente.
Presidente, colgo anche l'occasione per segnalare che alcuni
cittadini che seguono le dirette del Consiglio nella zona di Fénis,
Saint-Marcel, eccetera, si lamentano che non si può seguire il
Consiglio su
Aujourd'hui Vallée
, lo faccio presente
all'Ufficio di Presidenza, vuol dire che ancora qualcuno si
interessa di politica e vale la pena di andare a verificare se la
cosa è risolta o se è un problema...
Venendo alla questione di merito, il collega Jean-Pierre è stato
molto preciso e puntuale su quello che riguarda il caso in specie,
che dovrebbe muovere una riflessione generale sul ruolo
dell'Università, quindi lì non rientro, perché è stato molto chiaro
e preciso il collega e abbiamo ascoltato le sue osservazioni, che
naturalmente richiamano la necessità davvero di questa riflessione,
che tutte le volte viene promessa, annunciata e poi diciamo è un
appuntamento un po' mancato, invece di questo, insomma, è da
anni...ricordo un nostro convegno sin dal 2008 sul tema di quale
Università, sarebbe il caso di prima o poi rispondere.
L'interpellanza di cui mi sono occupato io è un po' più tecnica
e specifica in merito al corso di laurea magistrale di Scienze
dalla formazione. Mi rammarico che, fra l'altro, oggi sia ammalata
la collega Certan, che anche si è occupata di questo tema, perché?
Perché proprio durante l'ultimo mese c'è stato un grosso dibattito
sull'
École valdôtaine
, sul futuro della scuola e dentro
questo dibattito un ruolo importante era quello che riguardava la
formazione degli insegnanti, il ruolo importante che ha la
formazione degli insegnanti per garantire non solo un futuro
generazionale alla scuola valdostana, che intanto vorrei ricordare
è una scuola di qualità, che ha avuto delle eccellenze anche nella
docenza, recentemente
Chevalier de l'autonomie
è stata
proprio una figura rappresentativa: la Signora Decime, figura
rappresentativa della scuola e della qualità della scuola
valdostana, come a dire è una scuola che ha avuto un percorso,
quindi guardare alla qualità del ricambio generazionale significa
anche guardare alla qualità della scuola che noi vogliamo per il
futuro. Quando si legge che l'Ateneo valdostano sospende, decide di
non attivare il primo anno del corso di laurea magistrale in
Scienze della Formazione primaria, un primo segnale interrogativo
di capire attentamente le ragioni, che magari possono essere
opportune, di una scelta così delicata...ci richiama l'attenzione.
Nello specifico, però, come ricordato in un comunicato del FLC-CGIL
Valle d'Aosta, ci si chiede...e anche lì, in quel caso, si denuncia
la gravità del fatto che in tre anni vi sono tre piani di sviluppo
diversi. Allora, capisco, come diceva lei prima in risposta al
collega, che non è che si può pianificare...ventennale...e
immaginare che nulla cambi. Questo no, però non si può neanche
magari dire: "facciamo un piano di sviluppo dell'Università e tutti
gli anni lo cambiamo". Allora non è un piano di sviluppo, qua
voglio dire che è un'agenda quotidiana, è un tiriamo a campare alla
giornata...la parola stessa "piano di sviluppo", adesso non vorrei
ritornare alla memoria dei mitici piani che si facevano nell'Unione
sovietica, ma quelli avevano minimo cinque anni, era il piano
quinquennale...quindi il minimo è cinque anni. Se non si mette
cinque anni, non è un piano di sviluppo, è...come dire? una
decisione dell'attività del giorno dopo, si vive alla giornata.
Allora, innanzitutto bisogna capire bene le ragioni di questo stop,
perché, qualora le ragioni di questo stop fossero quelle che da
anni io mi auspico, cioè che veramente si comincia a riflettere, in
sinergia con le norme statali, su come costruire un corso di
formazione di Scienza primaria, dove la lingua francese diventi la
lingua veicolare ufficiale di quel corso, e ci siano come in tutte
le università...poi basterebbe andare a vedere alcune università
dove ormai per accedere bisogna avere l'inglese B1 per poter
iscriversi al corso e gli studenti che non ce l'hanno iniziano
facendo inglese, perché le lezioni sono tenute in inglese e non
fanno Scienze della formazione fanno Economia e siamo in Italia.
Allora, se questo è il percorso, queste sono le idee, si può anche
capire, se invece è questo
stop and go
che non si capisce,
poi si riparte, tutto come prima, eccetera, allora non ci siamo
proprio per niente!
L'altra cosa su cui invece vorrei riflettere è sul fatto che
queste scelte, siccome l'Assessore è membro del Consiglio di
amministrazione dell'Università insieme al Presidente della Giunta,
la Presidenza della Giunta presiede, ma anche l'Assessore ha un
ruolo, sarebbe molto importante che passaggi che si chiamano "piani
di sviluppo" siano oggetto di attenta discussione o perlomeno
informativa in commissione, perché altrimenti non si capisce. La
logica cioè è: è bene che ci sia un Governo, il Governo fa le
scelte e va...però, siccome esistono anche delle commissioni
consiliari, anziché usare sempre il meccanismo dell'ispezione, cioè
dell'interpellanza, dell'interrogazione e quant'altro, le scelte
strategiche dovrebbero arrivare come informativa, comunque, se non
come condivisione, quello è il livello più alto, ma non attraverso
"io ho deciso" e allora poi io ti devo interpellare, non è questa,
a mio avviso, una procedura ottimale. Adesso quindi prima di
ripartire...cioè siccome la scelta è stata ufficialmente dichiarata
come una scelta temporanea, cioè il piano di sviluppo è diventato
una scelta temporanea, ossia una cosa che stride proprio con la
logica, sarebbe molto importante che lo sblocco di questo piano di
sviluppo, cioè la risposta di cosa ci sarà domani...quella sia
condivisa in modo più aperto possibile, cioè che non sia: "beh, ci
siamo fermati un anno, abbiamo ridotto di dieci il numero degli
aspiranti disoccupati della Valle d'Aosta", posto che su questo
tema sarebbe da aprire uno scenario incredibile, perché non solo
quelli che studiano in Valle d'Aosta, ma quelli che studiano in
tutta Italia...non c'è più l'automatismo laurea-posto di lavoro in
nessuna parte d'Europa e quindi c'è uno scenario particolare in cui
andrebbe assunto come principio quello che una democrazia libera e
democratica porta comunque il maggior numero possibile di cittadini
ad alti livelli di istruzione, facendo in modo che ci sia il
maggior nesso tra lavoro e istruzione, ma ahimè io sono di quella
parte che si chiama effettivamente sinistra e pensa che comunque
l'acquisizione della cultura, dell'istruzione è un bene così
prezioso, così indispensabile per un cittadino che non può essere
neanche strettamente legato al posto di lavoro, cioè è bene che i
cittadini acquisiscano il massimo di istruzione possibile comunque,
quanto più una società è libera quanto più questa ha alti livelli
di istruzione. Attendo quindi, appunto, conforto dalla sua risposta
in merito a quest'interpellanza.
Presidente -
Per la risposta, la parola all'Assessore
Rini.
Rini (UV) -
Grazie Presidente.
Innanzitutto, per quanto riguarda la prima sua richiesta sulla
motivazione che non ha portato ad una condivisione preventiva in
commissione, occorre in realtà tener presente che il Consiglio
dell'Università è un organo nel quale la formazione delle decisioni
non è effettuata in via preventiva, in quanto vi sono proposte di
deliberazione che possono essere approvate o meno o, come succede
spesso, modificate in itinere. Sarebbe stata quindi un'azione a dir
poco inopportuna comunicare in maniera preventiva l'esito di una
deliberazione che ancora doveva essere discussa. Questo ovviamente
non esclude l'altro percorso: quello che già abbiamo richiamato nel
corso dell'interpellanza precedente, ovvero quello che tutti
auspichiamo, lei parlava...speriamo che non sia un altro
appuntamento mancato, lo speriamo e lo auspichiamo davvero, quindi
un percorso che sia di più ampio respiro e più generico su
effettivamente qual è il futuro che vogliamo dare alla nostra
Università e quindi anche nei diversi percorsi formativi, quindi
questo non esclude l'altro, qua invece si parlava puntualmente di
una singola decisione.
Rimane quindi ferma la disponibilità totale assoluta mia e
naturalmente del Presidente Rollandin ad un confronto con la V
Commissione per analizzare le scelte da operare in futuro proprio
sul corso di laurea in questione. Se mi permette, uscendo un po'
anche da quella che era la sua richiesta puntuale, ma giustamente
lei l'ha ricordato, io condivido totalmente con lei il percorso che
ha ipotizzato, ovvero sulla possibilità di sviluppo futuro di
questo corso, che sia maggiormente aderente a quella che è la
richiesta del nostro territorio. Ne abbiamo parlato diverse volte
in quest'aula e abbiamo evidenziato credo con anche
sincerità...abbiamo ammesso anche delle lacune che presentava
questo corso, proprio per quanto riguarda la parte linguistica,
quindi se questa pausa, che poi, come le risponderò meglio nel
dettaglio alla seconda sua domanda, potrà servire...servirà a
riassettare, a rimodulare, a rendere più pragmatico e pregnante
questo corso rispetto a quelle che sono le reali esigenze del
nostro territorio, credo che potrà essere sicuramente un fatto
positivo.
Venendo di nuovo all'interpellanza, per quanto riguarda il
secondo punto, occorre ricordare che il corso di laurea in Scienze
della Formazione primaria è estremamente professionalizzante. Io
condivido con lei quello che è il suo ragionamento, quindi sulla
necessità e sull'efficacia di dare al maggior numero possibile di
nostri giovani, ma non solo, la possibilità di istruirsi e di
perfezionarsi, però vale la pena in questo caso ricordare che il
corso in questione è in realtà invece altamente professionalizzante
anche, quindi coloro che si iscrivono hanno la giusta e legittima
aspirazione di andare ad insegnare e di non rimanere ahimè dei
disoccupati. I dati attuali forniti dalla Sovrintendenza all'Ateneo
indicano che sono iscritti nelle graduatorie regionali oltre 150
insegnanti, 93 di cui 7 con riserva per l'infanzia e 74 di cui 11
con riserva per la primaria. Tale numero rappresenta un contingente
che può essere utilizzato per l'ingresso in ruolo nella scuola a
fronte di eventuali cessazioni. Ad essi però occorre aggiungere il
contingente attuale degli iscritti all'Università al corso di
laurea in Scienze della Formazione primaria, che si laureeranno
presumibilmente nei prossimi anni, 155, di cui 107 iscritti al
nuovo ordinamento del corso magistrale quinquennale e 48 iscritti
al vecchio ordinamento del corso quadriennale. Siamo quindi ad una
cifra molto elevata: oltre le 300 unità. Oltre a ciò occorre
considerare coloro che sono attualmente iscritti nelle graduatorie
di istituto e che, in caso di futura selezione, concorreranno
insieme ai laureati del corso di laurea in Scienze della Formazione
primaria per eventuali posti a ruolo: sono 213 per la primaria e
207 per l'infanzia. Si ricorda, peraltro, che tra tali insegnanti
risultano esservi anche i diplomati recentemente abilitati a
seguito di quanto stabilito dal Consiglio di Stato in materia. In
relazione ai numeri appena forniti le cessazioni dal servizio
previste per il 2015 dovrebbero attenersi intorno alle sole 27
unità. Una scelta quindi responsabile, prudenziale, onesta nei
confronti dei nostri studenti non poteva che essere una sospensione
dell'attivazione del corso per il prossimo anno accademico
2015-2016. Nel corso dell'anno 2016 sarà possibile porre in essere
le valutazioni finalizzate alla riattivazione o meno del corso
nell'anno accademico 2016-2017.
La scelta quindi deve assolutamente ritenersi temporanea e a
questo io aggiungerei la parte di riflessione che lei in maniera
molto pertinente ha fatto di riadeguamento di questo corso alla
nostra realtà. Senza dimenticare che, per quanto riguarda la parte
di formazione, per quanto riguarda la lingua francese, ma non solo,
ho colto con molto piacere il passaggio che lei ha fatto anche
sulla lingua inglese...l'Università rimarrà ovviamente il punto di
riferimento fondamentale. Infine, per quanto riguarda l'ultima
richiesta, aprire un confronto pubblico con tutti i soggetti
interessati, la richiesta di un tavolo di confronto pubblico sul
corso di laurea in esame è senza dubbio una strada percorribile,
tenuto conto peraltro, è giusto ricordarlo, che il confronto con il
territorio è un processo che l'Ateneo ha cercato in maniera
costante di porre in essere. In ogni caso sarà presto esaminata da
parte dei competenti organi di Ateneo la costituzione di un
apposito gruppo di lavoro finalizzato all'analisi e alla
valutazione del corso in questione e alla valorizzazione della sua
dimensione francofona, segnalando sin d'ora che il predetto gruppo
di lavoro sarà incaricato di attivare ogni sorta di consultazione
con tutte le componenti territoriali realmente interessate allo
sviluppo dell'Ateneo, ovviamente
in primis
il mondo della
scuola. Grazie.
Si dà atto che dalle ore 17,19 assume la presidenza il
Vicepresidente Rosset.
Rosset (Presidente) -
Grazie Assessore. Per la replica,
chiede la parola il Consigliere Donzel, ne ha facoltà.
Donzel (PD-SIN.VDA) -
Grazie Presidente.
Gentile Assessore, seguo l'ordine delle sue risposte. Per quanto
attiene alla risposta sulla questione dell'informativa preventiva,
è chiaro che non c'è la pretesa che una commissione abbia titolo
per intervenire su una delibera dell'Ateneo. La questione è che ci
sono delle delibere che magari attengono all'acquisizione di
materiale informatico, l'assunzione di un dipendente, eccetera, che
non hanno...altre delibere attengono invece allo sviluppo
dell'Università, al futuro che l'Università si dà. Allora, su
queste delibere che, certo, immagino con scrupolo sia il Presidente
che l'Assessore hanno studiato prima di trovarsele sul tavolo
dell'Università per alzare la mano: "voto sì", "voto no", si può
fare un ragionamento preventivo se si vuole, l'ho detto prima, che
non è un obbligo, cioè non ho detto: "siete tenuti a...", quindi
non ci interessano le delibere di carattere amministrativo e
quant'altro, però le delibere che attengono allo sviluppo futuro
dell'Università, scusi, se uno ritiene di voler fare dei percorsi
che abbiano un carattere un po' diverso rispetto al modo di
governare solito, possono essere oggetto di un certo interesse da
parte delle commissioni competenti...ripeto: quando si parla della
parola "piano di sviluppo", invece nel merito della valutazione
numerica e sul fatto del corso professionalizzante...qui siamo di
fronte ad un delicato passaggio, che è un po' come ha evocato
benissimo il collega Guichardaz, quindi io non lo riprendo se non
per questa parte specifica professionale. Che futuro avrà la nostra
Università? Cioè è un'Università che dice: "vabbè, adesso per tre
anni non stiamo più a fare corsi di psicologia, di...perché
siamo...", faccio un esempio: non avete sospeso Psicologia con
tutti gli psicologi che stanno facendo i corsi OSS, cioè mica fanno
gli psicologi! Non so se ho reso...
(interruzione di un Consigliere, fuori microfono)
...anche quello...benissimo, ma il ragionamento che sto
facendo...beh, allora ad ulteriore rafforzamento del concetto si
ferma Psicologia, si ferma Scienze della Formazione, questo per un
anno, dice il Presidente...segua il mio ragionamento, questo vuol
dire che noi andiamo a
step and go
sulla base del mercato
che abbiamo in Valle d'Aosta e che sarà un mercato difficilissimo,
nel frattempo però i docenti universitari sono regolarmente pagati,
regolarmente stanno...giustamente questa...sto dicendo...ecco che
bisogna ragionare sui termini che noi avevamo immaginato, che
ricordava bene il collega, di che Università si vuole per la Valle
d'Aosta. Se è quella che attrae gli studenti che da fuori vengono
qui a formarsi e quindi che non è strettamente legata alla ricaduta
sul nostro territorio, sennò noi rischiamo di avere dei dipendenti,
diciamocelo, dei docenti universitari che va beh, nel frattempo non
è che non lavora un docente universitario, fa ricerca, collabora
con altre parti dell'Università, non sto dicendo che non lavorano,
però sicuramente fermano una parte dell'attività didattica e quindi
questo è certamente un problema.
In merito invece al ragionamento della sua rinnovata
disponibilità ad aprire questo dibattito sull'Università, beh,
credo che tutte le forze politiche in Consiglio siano interessate
ad aspettare degli input in questa direzione, noi ci saremo con le
nostre idee. Grazie.
Presidente -
Grazie. Possiamo passare al punto 22
dell'ordine del giorno.
