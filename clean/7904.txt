Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2324 del 12 novembre 1986 - Resoconto
OGGETTO N. 2324/VIII - SISTEMAZIONE IDRAULICO-FORESTALE DEL
COMPRENSORIO SCIISTICO VAL VENY - COL CHECROUIT. - REIEZIONE DI
MOZIONE.
PRESIDENTE
: Do lettura della mozione in oggetto
presentata dal Consigliere Viberti:
MOZIONE
RICORDATO che con deliberazione n. 6128 del 13 settembre 1985 la
Giunta regionale aveva ordinato alla Società Val Veny di avviare
immediatamente lavori per la sistemazione idraulico-forestale di
ampie zone del comprensorio sciistico Val Veny - Col Chécrouit;
RILEVATO che ad oltre un anno di distanza da tale deliberazione
si sono registrati significativi miglioramenti della situazione ed
il dissesto del comprensorio rimane grave e generalizzato;
EVIDENZIATO che recenti studi, commissionati dalla stessa
Società Val Veny, permettono di quantificare in circa 10 miliardi i
costi dei lavori di ripristino ambientale;
SOTTOLINEATA
la necessità di un ampio ed approfondito
esame della questione;
IL CONSIGLIO REGIONALE
IMPEGNA
l'Assessore al Turismo, Urbanistica e Beni Culturali e
l'Assessore all'Agricoltura, Foreste ed Ambiente Naturale a
riferire entro 30 giorni alla II Commissione consiliare permanente
("Assetto del Territorio e Tutela dell'Ambiente") sulla situazione
nel comprensorio sciistico Col Chécrouit Val Veny, con particolare
riferimento ai tempi e alle modalità degli interventi idraulico
forestali da realizzare nel comprensorio
.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Recentemente la III Commissione
consiliare, alla quale mi sono aggregato, si è recata al Col
Chécrouit ed in Val Vény per effettuare un sopralluogo e per
rendersi conto delle condizioni del territorio interessato da
diversi movimenti franosi e da altre forme di dissesto di cui
abbiamo avuto più volte occasione di parlare in questo
Consiglio.
Siccome penso che ormai parecchi Consiglieri regionali si siano
resi conto di quanto sia grave la situazione, non mi addentro in
descrizioni dell'ambiente, ma mi limito a dire che nel corso di
quel sopralluogo, durante il quale siamo stati accompagnati da due
dipendenti della Società Val-Vény, l'ing. Landi ed il geom.
Riviera, e dal maresciallo della sezione forestale di Pré-St.
Didier, Dal Molin, nonché dal geologo dell'Amministrazione
regionale, abbiamo avuto "la gioia" di avere una "primizia":
abbiamo visto l'ultimo smottamento provocato dall'assoluta mancanza
di regimazione delle acque sul versante della Val-Veny. Si trattava
di una frana che non era ancora stata segnalata dalla competente
stazione forestale. Il maresciallo ci disse: "Quella frana è
talmente recente che ancora non abbiamo avuto il tempo di
segnalarla. Non è più sufficiente passare giorno per giorno per
segnalare i vari fenomeni di smottamento!" Mi pareva che
quell'ottimo forestale denunciasse una certa difficoltà
nell'operare su un territorio così tanto sottoposto al un
intervento umano a volte anche poco intelligente.
Il tempo non ancora inclemente, rende non del tutto inattuabile
l'impegno che il Consiglio regionale dovrebbe votare per la II
Commissione consiliare permanente, per cui io credo che non sia
necessario modificare il deliberato, anche se lo stesso è stato
presentato da parecchio tempo. Vorrei sottolineare il fatto (e poi
concludo per lasciare ai Colleghi la possibilità di intervenire)
che sarà molto importante esaminare in Commissione il probabile
costo dell'operazione di ripristino ambientale di questo
comprensorio e, nel fare questo, sarà indispensabile individuare
con precisione quali fenomeni di dissesto sono imputabili alla
Società che ha effettuato i lavori e quali, invece, possono essere
ritenuti "di origine naturale".
Si comprende benissimo che l'entità di questa cifra possa pesare
eccessivamente sulle spalle di un privato che, sotto certi aspetti,
ha acquisito anche dei meriti specie per quanto concerne la
situazione turistico-alberghiera della Valdigne. Ciò non toglie,
però, che vengano individuate con precisione le varie
responsabilità. E se, ripeto, "se" deve essere l'Ente pubblico a
sopportare il maggiore onere, deve essere altrettanto chiaro che
chi si è reso responsabile di certi scriteriati interventi non
potrà senz'altro essere la stessa persona che provvederà al
ripristino, come invece mi sembra si vorrebbe fare!
Vorrei anche spendere due parole sull'innevamento artificiale
che, da un punto di vista tecnologico sembra essere una
realizzazione d'avanguardia ma che, ancora una volta, è stato messo
in opera senza l'opportuna e necessaria attenzione per un
territorio già degradato. I boschi attraversati da questo impianto
sono piuttosto vecchi, non sono sani e le varie ferite aperte negli
anni dagli impianti di risalita e dalle piste di discesa hanno
diminuito la capacità di difesa dagli agenti atmosferici delle aree
boscate.
Neppure parlando con i tecnici della Val Veny siamo riusciti ad
avere delle informazioni esaurienti sugli ipotetici danni che
potrebbero essere provocati dallo scioglimento di un ulteriore
manto nevoso artificiale, che ha caratteristiche simili ma non
identiche a quelle della neve naturale. Noi riteniamo che la
Commissione consiliare "Assetto del territorio e tutela
dell'ambiente" dovrebbe cercare di reperire e informazioni
indispensabili anche su questo aspetto e, se necessario, facendo
anche fare una ricerca nel corso del prossimo inverno.
Io non sto a modificare l'articolato, ma ritengo di poter
chiedere al Consiglio ed in particolare al Presidente della II
Commissione, di tenere in particolare considerazione questo
problema perché l'impianto costruito in Val Veny è il primo. Non
sappiamo quali siano le condizioni precise sulla possibilità di
nuovi interventi da parte della Giunta regionale, ma comunque noi
riteniamo indispensabile raccogliere adeguate informazioni sullo
scioglimento di questa ulteriore massa di neve, cercata con
l'innevamento artificiale, per valutarle e confrontarle con il
lavoro che la stessa Società Val Veny ha depositato a suo tempo
presso l'Amministrazione regionale.
Si dà atto che dalle ore 10.40 assume la Presidenza il Vice
Presidente DOLCHI.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Anch'io ho partecipato al sopralluogo
di cui ha parlato il Consigliere Viberti, durante il quale la
Commissione ha potuto prendere visione degli enormi danni arrecati
all'ambiente nel comprensorio sciistico Val Veny - Col
Chécrouit.
Non vorrei dipingere a tinte troppo fosche quanto è apparso ai
nostri occhi, anche perché eravamo condizionati da una giornata
piuttosto difficile sotto l'aspetto meteorologico, ma è certo che
quanto abbiamo visto ripropone in termini drammatici il tema della
costruzione degli impianti di risalita sull'intero territorio
regionale.
Io ricordo che un anno fa ebbi uno scambio di battute piuttosto
polemiche con l'Assessore Borbey proprio su questo argomento,
perché sostenevo che anche nella costruzione di nuovi impianti di
risalita occorre avere un estremo riguardo nei confronti del
territorio. È difficile conciliare lo sviluppo di attività
sciistiche con la tutela del territorio, ma è altrettanto vero che
in questo caso specifico si è andati un pochino al di là del
lecito. Questo è il motivo che ha spinto allora la Giunta ad
intervenire con tempestività per bloccare i lavori con la delibera
del settembre del 1985.
Certo è però che la situazione non può non destare enormi
preoccupazioni, perché nel versante che interessa le piste
sciistiche che scendono verso la Val Vény è incombente non solo uno
stato di degrado, ma addirittura uno stato di vero pericolo. Per
assurdo si può dire che gli stessi impianti di risalita, sono messi
in forse dalle labili condizioni del terreno ed il pericolo di
frane e smottamenti è così incombente da rendere probabile il
cambiamento di percorso di alcuni impianti di risalita. I tecnici
che ci hanno accompagnato ci hanno fornito alcuni elementi
estremamente preziosi nell'aiutarci a formulare un giudizio su
questa operazione e, se è vero che dalle esperienze dobbiamo trarre
utili insegnamenti, è chiaro che, il discorso che si può fare in
termini più accentuati per quelli che hanno operato nella Val Vény,
deve essere esteso a tutti coloro che "usano" il territorio
regionale per costruirvi impianti di risalita.
Nasce a questo punto un primo problema, sollevato non da noi ma
dai tecnici ed in particolare dal geologo, e cioè il problema
dell'inerbimento della pista non appena effettuato uno sbancamento.
Nella Val Veny si è forse sbancata mezza montagna e quindi il danno
è molto evidente, ma ci è stato detto che là dove l'inerbimento è
stato fatto in modo sollecito (e lo abbiamo potuto anche verificare
in certe parti), il danno ambientale è stato più limitato e
contenuto dall'immediato consolidamento del terreno che non ha
permesso il ripetersi di quelle preoccupanti condizioni osservate
con un certo rammarico in alcune piste dove, a distanza di oltre 3
anni dalla loro costruzione, non c'è alcun segno del benché minimo
tentativo di inerbimento e di cura.
A questo punto io introduco il discorso finanziario del
ripristino che deve farci meditare. Anch'io ho letto che il danno è
valutabile intorno ai 10 miliardi; si tratta ovviamente di una
cifra tale da rendere impensabile che una società, che ha
giustamente anche scopi di lucro, possa sostenere senza correre il
rischio di essere "decapitata" sotto l'aspetto finanziario. Sorge
però il problema se "Pantalone", in questo caso l'Amministrazione
regionale, debba sempre e comunque intervenire anche nei confronti
di coloro che si sono resi responsabili di una simile
situazione.
L'Assessore mi consentirà di fare una certa riflessione anche
sulle Amministrazioni comunali, perché è abbastanza difficile
estrapolare questo discorso dalle competenze e dalle responsabilità
dei comuni. Questo ovviamente non vuol significare ch'io voglia
puntare l'indice accusatore nei confronti di "quel" comune. Sovente
però coloro che "si riempiono la bocca" sulla tutela del
territorio, quando vengono compiuti alcuni danni irreparabili nel
loro ambito territoriale, assumono un atteggiamento
incomprensibile.
Mi riferisco in particolare al Sindaco del comune di
Champorcher, per quanto concerne il passaggio dell'elettrodotto
"Superphoenix", e mi riferisco anche al Sindaco del comune di
Courmayeur che, tra l'altro, dice di avere una particolare simpatia
per un certo turismo rispettoso delle caratteristiche e delle
peculiarità ambientali della sua zona.
Ecco allora che questo problema riguarda tre soggetti:
Amministrazione regionale, Amministrazione comunale e imprenditore
o società che ha effettuato l'intervento sul territorio. Dopo quel
sopralluogo diventa oltremodo urgente sollecitare la legge sulla
tutela dell'ambiente, che io avevo apprezzato e per la quale mi ero
espresso in termini anche elogiativi per il coraggio manifestato
dall'Assessore nel presentarla all'attenzione del Consiglio. Sembra
però che quella legge, come quella sulla caccia, sia finita in un
cassetto sbagliato dell'Assessorato all'Agricoltura e Foreste,
perché...
(...INTERRUZIONE...)
...Pardon? Sì anche in Commissione, però la Commissione aveva
assunto l'impegno di far pervenire alcune richieste di chiarimenti,
dopodiché non ho più visto...
(...INTERRUZIONE...)
...Credo che i pareri siano pervenuti perché...
(...INTERRUZIONE...)
Comunque noi facciamo il discorso sulla in dilazionabilità
dell'adozione di un provvedimento del genere da parte del Consiglio
regionale, perché probabilmente, anzi, senza "probabilmente", se la
Regione avesse avuto a disposizione una sua normativa, non si
sarebbero verificati certi sconquassi ambientali. Credo che questi
non si sarebbero neppure verificati se la Regione avesse adottato i
piani paesistici richiesti più volte in quest'aula dal Consigliere
Tonino e che invece sono rimasti lettera morta, benché dovessero
essere adottati in applicazione di una precisa legge statale.
Non discuto sulla necessità e sulla esigenza che la nostra
Regione abbia uno sviluppo di tipo turistico. Forse noi tutti
abbiamo individuato nel turismo uno dei perni della nostra economia
di domani, però mi chiedo anche se, in nome del "dio turismo",
bisogna sacrificare ciò che noi abbiamo di più prezioso e cioè il
nostro territorio. Credo invece che questo discorso debba essere
impostato in modo sostanzialmente diverso, anche perché (questo è
un aspetto che io vorrei sottolineare), non ci sono più solo i
turisti che vengono a sciare, quelli che vengono da Milano in Valle
d'Aosta solo alla fine della settimana, ma c'è tutto un turismo di
tipo ecologico che ha bisogno di un altro ambiente e di trovare
intatte le bellezze naturali della nostra Regione e non di vedere
solo impianti di risalita in comprensori che a volte non sono
neppure idonei allo scopo. Ecco allora che il discorso della Val
Vény non può non farci sottolineare anche le nostre responsabilità,
come Regione, per certi ritardi indubbiamente colpevoli. Non sono
solo i ritardi che riguardano la legge sulla tutela dell'ambiente e
sul vincolo idro-geologico, ma anche quelli accumulati nel tempo
nei confronti di questa nostra caratteristica ambientale che è un
"unicum" irripetibile e che noi troppo spesso "assaltiamo" con
estrema leggerezza.
Concludendo questo mio intervento dico che se si svilupperà un
dibattito sulla possibilità e sull'opportunità che la Regione
intervenga finanziariamente nel ripristino delle zone interessate,
noi anticipiamo fin d'ora che avremo qualche cosa da dire su questo
tema. Non credo infatti che tutto possa passare impunemente sulla
nostra testa, anche se in questo momento, poiché le disponibilità
della Finanziaria della Regione sembrano essere "illimitate" noi
profondiamo denari del cittadino per pagare i danni provocati da
altri. È chiaro che questo discorso coinvolgerà anche le competenze
e le funzioni delle amministrazioni comunali.
Noi siamo perfettamente d'accordo con l'impostazione che il
Consigliere Viberti ha voluto dare alla sua mozione e pertanto la
voteremo. Grazie.
PRESIDENTE
: Ha chiesto la parola il Consigliere Tonino;
ne ha facoltà.
TONINO (P.C.I.):
Faccio solo un brevissimo intervento,
perché nel merito dovremmo discutere dopo l'approvazione della
mozione, ma sulla base di una relazione dell'Assessore al Turismo,
Urbanistica e Beni Culturali, che per altro in questo momento non
ascolta e non sembra essere interessato alla discussione, e
dell'Assessore all'Ambiente. Mi pare opportuno approfittare di
questo episodio, che ha interessato una zona della Valle d'Aosta,
per individuare alcuni criteri di intervento più generale.
Faccio un solo esempio: oggi l'opera di ripristino ambientale
della Val Vény costa 10 miliardi. Questi miliardi non sono niente
altro che un costo aggiuntivo che doveva essere preventivato
nell'intervenire in un ambiente così delicato. I 10 miliardi,
quindi, dovevano essere inseriti a monte, in una valutazione dei
costi e dei benefici sulla opportunità o meno di intervenire in
quella sede. Non credo di dire una cosa nuova, ma semplicemente che
questo problema, per quanto è di mia conoscenza, sta interessando
tutto l'arco alpino. Nell'intervenire sull'equilibrio delle nostre
montagne è sempre più indispensabile adottare tecniche, studi e
procedure, in alcuni casi anche particolarmente sofisticate,
altrimenti non è opportuno e neppure giusto intervenire. Tutto ciò
costa ed è giusto, a mio avviso, l'osservazione che fanno gli
imprenditori privati. Se tutto ciò costa e se si tratta di un
intervento di interesse generale, è opportuno valutare anche, con
chiarezza e fin dall'inizio, chi lo deve pagare.
Questo, a mio avviso, è l'insegnamento che noi dovremmo trarre
da questa esperienza. Per queste ragioni, noi crediamo che il
dibattito non debba essere limitato alle scarne ed incomplete
battute di oggi, ma riteniamo che occorra una discussione seria ed
approfondita che ci consenta di proporre anche qualche cambiamento
nel modo di intervenire della Regione e dei privati, specie nelle
zone di interesse più marcatamente turistico.
PRESIDENTE
: Ha chiesto la parola l'Assessore
all'Agricoltura, Foreste ed Ambiente Naturale Perrin; ne ha
facoltà.
PERRIN (U.V.):
Je crois personnellement que cette motion
pouvait avoir une raison d'être au moment où elle avait été
présenté: en septembre, pour le ler Conseil du mois d'octobre; dans
ce cas nous aurions en effet pu vérifier la situation au sein de la
deuxième commission permanente, même donner des indications pour
cette année pour procéder à d'autres travaux de réaménagement de la
zone Chécrouit Val Veny. Or, comme chacun sait, aucun travail ne
pourra plus être fait, vu l'altitude et les conditions climatiques.
La situation actuelle est donc la définitive pour l'année 86 et les
travaux ne pourront reprendre qu'au printemps 87, à la fonte des
neiges. Je crois que, plutôt que d'en référer à la deuxième
commission du Conseil, je peux très bien en référer à ce Conseil,
de sorte que tous les conseillers - et pas seulement ceux qui ont
participé à la visite il y a un mois environ puissent connaître la
situation. Je vais donc dire ce qui a été fait et en tirer
certaines conclusions.
Je crois qu'en grande partie, les Conseillers qui ont suivi ce
problème en connaissent toute la procédure; la délibération du 13
septembre 85 suivie par l'approbation du Conseil, le 20 septembre
85, avait fixé à la société Val Veny l'arrêt d'autres travaux dans
l'attente d'un réaménagement du territoire. Nous avions le 2
octobre, suite à la délibération du Conseil, donné des directives
plus détaillées à cette dernière sur ce que signifiait cette
délibération: du reste certains petits travaux avaient déjà
commencé en octobre 85, entre autre la démolition partielle du Lac
de Lavenchon parce que le barrage qui formait le lac avait été
démoli, c'est vrai, mais le territoire n'avait pas été réaménagé:
il restait encore les poteaux qui soutenaient les structures
etc....
Seulement, au cours de cet été, le lac de Lavenchon a été mieux
réaménagé. Il y a eu l'an dernier, encore au mois d'octobre, des
expérimentations en vue d'aménager la zone calcaire de l'Aretu:
expérimentations qui avaient été effectuées par la Société, sous le
contrôle et sur indication du Service d'aménagement hydrogéologique
et défense du sol. Parallèlement, une expérimentation de
regazonnent conduite par le prof. Montachini avait été entreprise
sur notre requête. La chose principale consistait en tout cas dans
la présentation de projets de réaménagement de toute la zone tant
sur le versant Chécrouit que sur le versant Val Veny, ce qui a été
fait en mai 86.
Le Service de défense du sol a examiné avec attention ce projet
et, après s'être rendu plusieurs fois sur les lieux, avec projet à
l'appui, a transmis, le ler août, des considérations sur ce
dernier, ainsi que des indications sur les ouvrages à effectuer et
sur les priorités à respecter dans le déroulement de ces travaux,
en l'occurrence l'indication d'un programme à suivre, les deux
premières années 86 et 87 et suivantes.
Cette "lettre ordonnance" du ler août donnait donc à la Val Veny
tous les moyens nécessaires pour une action rationnelle et
planifiée.
Il faut dire que la Société une fois encore, accuse un énorme
retard dans l'application de ces dispositions. En effet, s'il est
un reproche à adresser à la Val Veny, au-delà de son intervention
su le territoire, ce qui est grave, c'est le manque de
planification à l'intérieur de ce territoire, qui voit en fait à
chaque instant détruit ce qui a été fait auparavant (nous avons des
exemples récents en ce qui concerne l'enneigement artificiel).
Aujourd'hui, au-delà de la démolition du Lac du Lavenchon et de
son regazonnement, des expérimentations d'aménagement dans la zone
de l'Aretu, la Val Veny a, au courant des mois d'août et septembre,
commencé quelques petits travaux d'aménagement hydraulique au Plan
Chécrouit et dans la zone de l'Aretu où l'on a construit des
endiguements et une partie des "cunettes", en haut. Je répète qu'il
s'agit de travaux très modestes (vu aussi la somme globale qui a
été engagée et dont je vous parlerai). Par ailleurs une partie du
territoire a été regazonnée: celle du lac de Lavenchon, la zone du
Plan Chécrouit, une zone à Pra Neyron et à l'Arp Vieille; (le
versant Val Veny ayant bel et bien été oublié) pour une surface de
8000 m avec le système de l'ensemencement naturel; il faut englober
dans cela la partie sur laquelle a été opéré l'enneigement
artificiel et non pas les anciennes pistes créés les années
auparavant. Les travaux effectués se chiffrent à quelque 35
millions ce qui est bien loin du programme qui avait été indiqué et
surtout bien loin de la somme globale qu'il faudra dépenser. C'est
pour cette raison que la Région qu'on le veuille ou non doit
intervenir financièrement.
M. Torrione dit que ceux qui ont causé les dommages doivent y
remédier. Toutefois, comme dit M. Viberti, la société, elle seule,
ne parviendra jamais à accomplir l'énorme travail qui s'avère
indispensable dans le domaine skiable de Courmayeur. Je crois donc
que si nous voulons donner ou redonner une image à cette commune, à
ce domaine skiable - nous devons dire que, malheureusement la
société (ou les sociétés, si l'on compte celles qui ont précédé la
Val Veny) n'a pas toujours suivi les directives qui avaient été
données pour les différents travaux, car si cela avait été fait,
les dommages qu'a subis ledit territoire n'existeraient pas -
l'Administration régionale devra intervenir financièrement et ce
Conseil, du reste, en discutera puisque cet objet est compris dans
le prochain budget 87, de façon que l'on puisse, dans les plus
brefs délais, réaménager l'ensemble du territoire.
Pour revenir à la motion qui demandait d'"en référer", (je crois
que les Conseiller qui n'ont pas effectué de visite sur les lieux
devraient être maintenant suffisamment éclairés), il me parait
inutile de renvoyer à la deuxième commission "territoire" ce que je
viens de dire maintenant, car si le Conseil accepte un certain
montant pour le réaménagement du territoire, un programme d'action
devra ensuite être établi pour l'année 87 et c'est à ce moment-là,
à mon avis, qu'il conviendra d'en référer éventuellement à la
deuxième commission.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Più passa il tempo e più l'Assessore
Perrin mi lascia perplesso. Evidentemente il lavoro a cui è
sottoposto gli impedisce di mantenere quella precisione che in
genere ha sempre dimostrato. Il deliberato della mozione è molto
chiaro ed attuale. Esso dice: "Il Consiglio regionale impegna
l'Assessore al Turismo, Urbanistica e Beni Culturali e l'Assessore
all'Agricoltura, Foreste ed Ambiente Naturale a riferire entro 30
giorni alla II Commissione consiliare permanente sulla situazione
nel comprensorio sciistico Col Chécrouit Val Veny, con particolare
riferimento ai tempi e alle modalità degli interventi
idraulico-forestali da realizzare nel comprensorio".
Ora io chiedo ai Colleghi se quello che ha detto l'Assessore
Perrin è completamente esaustivo (e non voglio dire "pertinente")
della richiesta della mozione. A me pare che così non sia, a meno
che l'Assessore Perrin non assuma l'impegno di venire in Consiglio,
insieme all'Assessore Borbey, nel più breve tempo possibile a darci
le informazioni richieste e a dirci come la Società Val Veny e
l'Amministrazione regionale intendono procedere. Siccome però il
Consigliere Torrione, con maggior precisione di quanto abbia fatto
il sottoscritto, ha posto l'accento sul fatto che "bisogna che chi
ha rotto paghi" e che devono essere valutati i limiti entro i quali
noi ci possiamo permettere di far pagare, non credo che il
Consiglio sia per l'immediato il luogo più opportuno per affrontare
una discussione relativa a questo particolare aspetto della
questione.
Se il Presidente me lo consente io vorrei fare anche alcune
precisazioni. La stima di 10 miliardi che io ho inserito nelle
premesse della mozione è il risultato di una valutazione personale
elaborata dal sottoscritto, perché il piano presentato dalla Val
Veny parla di 4,5 miliardi, ai quali dovrebbe essere aggiunta una
serie di lavori non quantificabile: È un sistema elegante per non
definire nel suo complesso il costo dell'intervento. Ne consegue
che mentre noi cerchiamo di comportarci in un modo corretto, non
sembra che la stessa cosa stia facendo la Val Veny. In quel piano,
infatti, aveva previsto di effettuare tutta una serie di lavori nel
corso del corrente anno ed è solo pretestuoso, come hanno fatto
l'ing. Landi ed il geom. Riviera nel corso del sopralluogo,
sostenere che l'Amministrazione regionale non aveva espresso per
tempo i pareri necessari, perché essi stessi all'inizio della loro
proposta asserivano che durante il 1986 si sarebbe dovuta fare
tutta una serie di lavori e di prove.
Queste prove sono state fatte? Questi lavori, che l'Assessore
Perrin fa ammontare a 350 milioni, sono stati realizzati? Assessore
Perrin se lei ha visto le canalizzazioni che la Val Veny ha
effettuato (e se non e ha viste personalmente ne avrà sicuramente
sentito parlare dai tecnici del suo Assessorato), si sarà
certamente reso conto del fatto che si tratta di realizzazioni che
non hanno nulla a che vedere con quanto indicato nello stesso
studio presentato dalla Val Veny. Non basta presentare un pezzo di
carta o un "malloppo" di proponimenti e poi andare "ad annegare
quattro sassi in un canale di cemento" per dire che così si è
provveduto alla regimazione idraulica di una parte del comprensorio
sciistico.
Io trovo ridicolo che si possa sostenere che la Val Veny abbia
iniziato ad operare. Santo cielo! C'è una duplice tubazione
(superficiale e sotterranea) che, esemplificando, porta 10 metri
cubi di acqua (è una cifra ipotetica con esclusiva funzione di
riferimento); dopo quella tubazione c'è un canale che si allarga,
costituito da sassi annegati nel cemento in modo ridicolo e che
sono assolutamente inadeguati, a detta dei tecnici, a rallentare la
velocità dell'acqua. Questo canale improvvisamente poi si restringe
(non ho fatto allora delle misurazioni perché non mi sembrava il
momento più opportuno) e presenta una dimensione inferiore a quella
dei due canali (superficiale e sotterraneo) realizzati a monte. Ma
quale mente eccelsa ha potuto prevedere un intervento del genere?
Per quanto concerne gli inerbamenti si può osservare che sono stati
fatti nei posti più comodi; non si pensi, però, che chi è andato a
vedere ed ha visto spuntare 4 fili d'erba si sia accontentato e mi
auguro che non si sia accontentata neanche la Giunta!
Credo pertanto che questa mozione debba essere votata perché è
necessario che noi parliamo di queste cose anche senza fare un
ulteriore sopralluogo. Del resto la Commissione competente in
materia e che è stata investita del problema non è quella che ha
fatto il sopralluogo, ma è la II Commissione consiliare permanente
("Assetto del Territorio e Tutela dell'Ambiente").
Ormai i Colleghi che conoscono la situazione sono già parecchi,
ma è necessario che tutto il Consiglio assuma una iniziativa e si
dia una strategia di fondo con degli obiettivi intermedi. La
seconda deliberazione assunta dalla Giunta in seguito alla
presentazione di questo studio può essere considerata un passo
indietro rispetto alla precedente, tanto che la Val Veny ha
ricominciato ad assumere un atteggiamento inaccettabile.
Non trovo giusto, pertanto, che l'Assessore ritenga questa
mozione non attuale. Questa mozione, invece, non solo è attuale, ma
è necessario ed indispensabile che su di essa il Consiglio assuma
una decisione chiara ed unanime, altrimenti difficilmente
riusciremo a far muovere la Società Val Veny. Gli strumenti ci
sarebbero ed è anche giusto discutere con la società i limiti entro
i quali è opportuno che essa si muova. Questa Giunta recentemente
ha deliberato nuovi prestiti alla Val Veny, ha deliberato ad
esempio un intervento per l'innevamento artificiale. Si tratta di
nuovi miliardi che entrano nelle casse della Val Veny. Non voglio
dire che non bisogna darli, perché ci sono delle leggi che li
prevedono e poi la stessa Val Veny, come ho già detto, per altri
versi ha fatto importanti interventi nel comprensorio della
Valdigne. Ciò non toglie però che le si debba permettere di
continuare ad operare in un certo modo. È inutile fare
dell'inerbamento dove si sa che nell'anno successivo si tornerà a
passare con dei mezzi meccanici per movimento terra.
Quando l'Assessore Perrin dice che manca una programmazione io
concordo pienamente con lui, però la programmazione manca al punto
da impedire di prevedere da un anno all'altro i lavori da fare e
gli ambiti territoriali sui quali intervenire. Se l'anno scorso
fosse stato fatto l'inerbamento di quel le piste dove oggi si è
provveduto a far passare l'impianto di innevamento artificiale,
quel lavoro sarebbe stato tutto inutile e quindi sprecato. È vero
che la Val Veny non si è attenuta alle specifiche disposizioni, ma
a volte vi si è attenuta, come nel caso degli inerbamenti, non
preoccupandosi assolutamente, però, di scegliere le sementi più
opportune. Per anni ha continuato a spendere delle cifre, anche se
modeste, per acquistare sementi che non hanno dato risultati
positivi, e quindi crediamo che l'Amministrazione regionale debba
effettuare dei controlli anche su questo genere di interventi.
Assessore Perrin, io non ritengo che questa mozione non sia
attuale. Se voi non la volete votare, siete padronissimi di farlo.
Però ciò dimostrerebbe che è cambiato l'atteggiamento della Giunta
regionale su questo problema. Se ciò è vero, io credo che ci siano
anche dei motivi validi. Si parla di mancanza di programmazione, ma
la Società Val Veny continua a strappare dal carciofo una foglia
alla volta. Noi non dobbiamo autorizzarla ad effettuare più alcun
lavoro fino a quando non ci sarà stato chiarito il suo modo di
procedere nei confronti dei ripristini. Ciò ovviamente non deve
essere chiaro solo nei documenti presentati, perché, ad esempio,
quest'anno la Val Veny "se ne è bellamente fregata" di quanto lei
stesso, Assessore Perrin, aveva scritto! Che cosa ha fatto poi in
merito l'Amministrazione regionale?
Di questi argomenti, Assessore Perrin, io non voglio discutere
in Consiglio ma in Commissione, perché il Consiglio deve solo
assumere un certo atteggiamento sul problema e trarre le debite
conseguenze affinché non vi siano costi aggiuntivi così rilevanti
negli interventi per lo sviluppo turistico della nostra Regione.
Non si deve arrivare a questo punto! Inoltre non sono d'accordo sul
fatto che i 10 miliardi necessari per il ripristino dovevano essere
preventivati per tempo, perché, se i lavori fossero stati condotti
secondo la logica del buon senso e non secondo quella che
sovrintende alla ricerca del profitto, oggi non si dovrebbero
spendere tutti questi soldi. Non voglio dire che non dovremmo
comunque fare qualche cosa, ma non ci troveremmo di certo in queste
condizioni. Troppo spesso è stata lasciata mano libera e non sono
state rispettate le norme, le leggi e la stessa proprietà privata,
e se oggi noi non interveniamo decisamente ed unitariamente, senza
lasciare spazio alle speculazioni che qualche "furbastro" potrebbe
cercare anche in un tema come questo, non riusciremo ad ottenere
niente. Abbiamo già perso un altro anno, pur essendo partiti con il
piede giusto.
Assessore Perrin, io mi auguro che lei riveda il suo
atteggiamento e che accetti di venire in Commissione con
l'Assessore Borbey, e magari anche con gli esperti della Val Veny,
a discutere di queste cose. Da una parte occorrono vari dati ed
informazioni, e dall'altra occorre una certa decisione di carattere
politico. Siete liberissimi di non venire in Commissione, ma così
facendo dimostrerete di avere un atteggiamento subordinato nei
confronti della Val Veny, ma non lo voglio credere, perché io so
che sia il Presidente della Giunta che l'Assessore Perrin si sono
recati "in loco" ed hanno anche espresso delle opinioni che fanno
loro onore e che dimostrano che a pensano in modo ben diverso
dall'atteggiamento che assumono oggi astenendosi dal votare questa
mozione.
Non si riesce più a capire se questa Giunta ha delle proprie
opinioni e crede in quando dice sullo specifico problema
dell'ambiente; oppure, benché in un certo momento essa abbia
rappresentato un elemento di assoluta novità nella politica
valdostana, da certi suoi atteggiamenti sembra che oggi si stia
adeguando ai metodi di tutte le Giunte che si sono susseguite negli
anni su quei banchi.
PRESIDENTE
: Ha chiesto la parola l'Assessore
all'Agricoltura, Foreste ed Ambiente Naturale Perrin; ne ha
facoltà.
PERRIN (U.V.):
Je ne voudrais pas que M. Viberti me fasse
dire ce que je n'ai pas dit: je ne crois pas avoir pris la défense
de la Société Val Veny, bien loin de là. Nous avons pris, en
qualité de Junte, une attitude extrêmement claire par les
délibérations de la Junte et du Conseil de l'année dernière, par
toute une série d'interventions au cours de cette année. Au-delà,
en effet, du problème de l'enneigement artificiel qui paraissait
extrêmement urgent pour la Coupe du Monde et qui a reçu notre avis
favorable, pour toutes les autres requêtes de la Val Veny, nous
avons répondu par la négative tant que la réaménagement de toute la
zone ne serait pas achevé: plusieurs travaux demandés par la Val
Veny ont été bloqués. Ainsi, le Gouvernement a-t-il témoigné de
fermeté face à ce problème, et non de soumission à la Val Veny,
comme l'a dit M. Viberti.
En toute sincérité, ce dernier doit reconnaître ce qui a été
fait. Il est inutile, disais-je, d'en référer maintenant à la
Commission du Conseil puisque, au-delà des directives que nous
avons données au mois d'août quant aux modalités et aux délais (si
je ne m'abuse, M. Viberti devrait posséder ce document), nous ne
pouvons rien dire de nouveau. Je suis d'accord d'en référer à la
Commission du Conseil ou au Conseil mais ce, par la suite, si des
nouveautés surgissent. Si ce Conseil décide l'allouer une somme
pour le réaménagement de cette zone, il faudra alors établir de
nouveaux délais et de nouvelles modalités d'intervention. A ce
moment-là il y aura lieu de référer soit à la commission, soit au
Conseil. Je demande donc de surseoir à cette motion, pour
l'instant, et après la votation du budget, après un délai
raisonnable pour établir le nouveau programme, il sera alors
possible d'en discuter.
PRESIDENTE
: Ha chiesto la parola per dichiarazione di
voto il Consigliere Torrione; ne ha facoltà.
TORRIONE (P.S.I.):
Io ho tratto un'impressione diversa da
quella del Consigliere Viberti. A me, infatti, è sembrato che
l'Assessore abbia espresso in termini piuttosto chiari
l'atteggiamento della Regione. Però credo che sia da considerare un
errore il non voler dibattere l'intero problema in sede di
Commissione, perché, a mio avviso, i vari aspetti di questa vicenda
possono servire ad ognuno di noi per comprendere determinate realtà
ed il modo in cui si sono svolti certi fatti, onde evitare che in
futuro si abbiano a ripetere le stesse situazioni.
L'episodio inerente la Val Veny è il primo, ed io mi auguro che
sia anche l'ultimo, ma, poiché ho visto che la normativa è quella
che è...
(...INTERRUZIONE...)
Il problema più generale delle piste di sci non riguarda solo il
comprensorio della Val Veny ma anche gli altri ed in considerazione
di ciò io credo che la riflessione non debba riguardare solo a Val
Vény. Io sono convinto che, come sono stati presi in considerazione
altri interventi sul territorio, la stessa cosa debba essere fatta
sul tema delle piste di sci ed a maggior ragione dopo la scoperta
di quanto è successo nel comprensorio della Val Veny, anche se non
certo per colpa di questa Giunta che allora aveva assunto un
atteggiamento coerente e conseguente, ma per effetto di una certa
noncuranza e disattenzione nell'intervenire. Non voglio certamente
andare più in là nel definire l'atteggiamento della Società Val
Veny.
Posso anche aggiungere, che questa riflessione complessiva sugli
interventi nel comprensorio della Val Veny serve anche ad
approfondire il tema dell'innevamento artificiale, perché non è
assolutamente detto che l'installazione di questi impianti
piuttosto faraonici non incida sul territorio, perché essa incide,
eccome! Infatti sono state allargate le piste, si sono creati
manufatti di notevole portata che hanno suscitato diverse
discussioni. Lo stesso geologo che ci ha accompagnati durante il
sopralluogo sembrava nutrire grosse perplessità sull'argomento.
Anche Dal Molin, ottimo forestale, ha dimostrato un'estrema
puntigliosità e precisione nell'affrontare il problema, cosa per la
quale io lo ringrazio pubblicamente, ha denotato uno stato d'animo,
anche se non conflittuale, certamente di contrapposizione, perché,
dopo quello che è successo, non sempre la Società Val Veny ha
dimostrato un particolare riguardo nel rispetto del territorio.
Credo che su questo problema sia da assumere ad esempio negativo la
vicenda Val Veny per trarne delle conclusioni. Questo potrebbe
essere fatto meglio in sede di Commissione che non in Consiglio
regionale, dove pare che questi problemi non interessino a tutti ed
anzi a qualcuno non interessino proprio per niente.
Concludo sottolineando un ultimo aspetto. Assessore Perrin, se è
vero che nel prossimo bilancio regionale è previsto un consistente
finanziamento per il ripristino del territorio, risulta ancora più
urgente affrontare questo tema in modo più generale e complessivo.
Non vorrei, infatti, che dopo essere intervenuti per la Val Veny,
dove è successo quello che tutti sappiamo, si debba intervenire
anche altrove proprio in virtù del principio stabilito con
l'eccezione per la Val Veny. Non sarebbe meglio allora rivedere
l'intera materia con un'ottica diversa da quella del contributo,
per comprendere in essa considerazioni di carattere più generale e
complessivo?
Io credo che siano questi gli argomenti da approfondire in sede
di Commissione. Alla cortesia dell'Assessore Perrin, che conosco
per essere estremamente disponibile e del resto l'ho visto sovente
in Commissione, chiedo che se si deve fare questa relazione, la si
faccia prima della discussione sul bilancio, così avremo modo di
mettere insieme tutte le considerazioni ed i dati disponibili, in
modo che i Consiglieri possano affrontare la discussione con
l'ausilio di una documentazione di ben altro spessore della
notiziola filtrata o non filtrata, veritiera o meno.
Mi permetto, comunque, di chiedere qui in aula all'Assessore di
far pervenire, almeno ai membri della Commissione, tutta la
documentazione che riguarda la vicenda Val Veny, compresa
ovviamente anche questa ultima corrispondenza "non di amorosi
sensi" tra l'Assessorato competente e la Società Val Veny.
Grazie.
PRESIDENTE
: Ha chiesto la parola l'Assessore
all'Agricoltura, Foreste ed Ambiente Naturale Perrin; ne ha
facoltà.
PERRIN (U.V.):
Il est vrai qu'il y a une discussion
globale à faire à ce propos et qui pourra être affrontée au moment
de la présentation d'un projet de loi ou d'autres dispositions en
la matière. Pour m'en tenir à cette motion, j'avance une
proposition - n'en déplaise à M. Torrione, puisqu'elle va à
l'encontre de ce qu'il vient de me demander en ce moment - j'estime
qu'une discussion immédiate au sein de la commission n'apporterait
pas de nouveaux éléments et sur la situation et sur les délais que
nous avions fixés à la Val Veny et qui n'ont pas été respectés. Si
le Conseil vote une intervention financière, il faudra établir
d'autres délais et d'autres modalités.
Ainsi la proposition que j'avance est-elle, si M. Viberti est
d'accord, de modifier les délais en ce sens: je suis d'accord d'en
référer à la Commission compétente, dans le délai de soixante jours
après l'approbation du budget 1987. Si M. Viberti est d'accord sur
cette proposition, nous voterons la motion, sinon nous nous
abstiendrons.
PRESIDENTE
: Ha chiesto la parola il Consigliere
Segretario Tamone; ne ha facoltà.
TAMONE (U.V.):
Etant donné que je faisais moi aussi
partie du groupe qui avait effectué une visite sur les lieux, je
voudrais ajouter quelques considérations. Lorsque nous sommes
arrivés au Plan Chécrouit, je dois dire que j'ai été saisi d'une
impression atroce: qu'une faute était à la base du choix de cette
zone; il n'était pas possible d'installer des remontées mécaniques
dans cette zone! Je pense que nous tous devrions réfléchir à la
question car ce problème concerne le Conseil régional tout entier.
Malheureusement, de ce choix ont découlé tous les autres et à
l'heure actuelle toute la communauté valdôtaine est concernée - pas
seulement les société qui sont intervenues sur ce territoire -
parce que le territoire de l'Aretu est un patrimoine naturel qui
n'intéresse pas que la Société. Puisque ce territoire n'a pas été
laissé à l'état d'alpage mais qu'il a fait l'objet d'un choix, avec
les retombées qui ont été signalées par nos collègues, il nous
concerne tous directement.
J'approuve la dernière proposition de l'Assesseur Perrin car les
techniciens - à mon avis - ne sont pas encore à même de faire une
proposition globale pour l'aménagement de toute la zone. Je parle
en particulier de la zone du Val Veny qui présente des problèmes
plus complexes que la zone de l'Aretu. C'est en effet la plus
compromise. Je voudrais par ailleurs dire à l'Assesseur Perrin
qu'il serait nécessaire de prendre contact avec des experts de
l'extérieur, voire même d'évaluer la possibilité de faire appel à
des entreprises spécialisées en la matière, pour la réalisation des
travaux. Je crois qui'l s'agit d'une intervention délicate; je me
demande si les experts en pistes de ski peuvent également être des
experts en matière de réaménagement de cette zone. Nous espérons
que le Conseiller Viberti accepte la proposition de l'Assesseur,
mais dans le bon sens, afin que l'on puisse réexaminer, vers
février peut-être, ce problème si délicat.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Avec cette motion est à nouveau entamée
une discussion sur la Val Veny, sur son existence, sur les travaux
qui ont été réalisés à Plan Chécrouit et dans la zone en question.
La motion de M. Viberti avait, je crois, un sens très précis:
obtenir une information exhaustive au possible sur ce qui s'est
passé, sur ce que l'on a intention de faire à propos de la Val
Veny. L'Assesseur a relaté et les exigences que nous estimons
nécessaire d'examiner et l'aspect financier: au moment du budget
nous pourrons discuter de la proposition qu'avancera à ce sujet le
Gouvernement régional.
Des dégâts ont été commis - inutile d'enquêter pendant un temps
infini sur les auteurs de ces dégâts - et pourtant, un
réaménagement de la zone s'impose, tout le monde en conviendra. On
peut effectivement discuter sur le fait que l'Administration
régionale paie, et dans quelle mesure elle le fait. La proposition
de l'Assesseur vise à un réexamen de l'ensemble du problème,
lorsque le budget sera discuté et ce pour une programmation des
actions dans le Val Veny. Nous nous abstiendrons sur la motion en
nous déclarant prêts, l'Assesseur et es membres de la Junte que la
Commission jugera opportuns - à relater, après que le budget aura
été approuvé, après qu'une réflexion générale aura été faite, et
après encore que les experts qui ont travaillé pendant tous ces
mois, auront été entendus. Autre réflexion: s'il est vrai que ces
derniers temps il y a eu une attitude différente à propos des
pistes de ski, il n'en est pas moins vrai que la zone est
particulière: les plus gros dégâts de la zone du Chécrouit sont
dans la zone karsique, et là, le problème est plus difficile à
résoudre que dans les autres endroits: l'université elle-même a eu
des difficultés à trouver une solution pour l'ensemble de la
zone.
Nous vous assurons en tout cas de notre disponibilité pour
relater, au sein de la Commission, lorsque nous aurons un plan
global d'intervention - financière aussi - pour la zone du
Chécrouit.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
A parte la precisazione sulla possibilità
di presentare un emendamento dopo che è stata chiusa la discussione
generale e che comunque non si rende più necessaria perché il
Presidente della Giunta ha detto che la maggioranza si asterrà,
evito disquisizioni sul regolamento.
Partendo dalle ultime considerazioni espresse dal Presidente
della Giunta, io non ritengo che la parte più difficile del
ripristino sia quella del Col Chécrouit. È forse...
ROLLANDIN
(fuori microfono):
"...è una zona
carsica...".
VIBERTI (N.S.):
È forse quella zona carsica sul versante
del Col Chécrouit, dove c'è la pista dell'Aretu e dove c'è
l'impianto di risalita sempre dell'Aretu?
A mio avviso, e questo lo dice anche un'attenta lettura dello
studio presentato dalla Val Veny, c'è forse maggior interesse
scientifico nel cercare di risolvere quel problema, però la
situazione non è altrettanto compromessa quanto lo è sul versante
della Val Veny. Signor Presidente, io ho desunto questa opinione
leggendo la relazione. Dall'altra parte, invece, è proprio l'area
boscata che...
ROLLANDIN
(fuori microfono):
"...ci sono minori
difficoltà d'intervento...".
VIBERTI (N.S.):
Non lo so perché sono più limitati,
mentre il comprensorio che s'affaccia sulla Val Veny è più vasto.
Forse io vedo la cosa più sotto l'aspetto finanziario che non sotto
l'aspetto della difficoltà di esecuzione... o forse non ci si
capisce. In ogni caso la situazione è grave su entrambi i versanti
e la Società Val Veny non sta facendo niente oltre a buttare qua e
là qualche seme.
Io mantengo in votazione questa mozione e ritengo che sarebbe
indispensabile che le informazioni fornite in Consiglio (anche se
non so da quanti Consiglieri siano state ascoltate e valutate; ciò
ovviamente non è colpa dell'Assessore Perrin) vengano tenute nel
debito conto e valutate. Dei Colleghi comunque hanno prestato
attenzione ed hanno richiesto una certa documentazione, per fornire
la quale sicuramente sorgeranno dei problemi perché non è tutta di
proprietà dell'Amministrazione regionale e pertanto, come è già
stato detto a me, ugualmente verrà detto al Consigliere Torrione:
"Se vuoi, vieni qui e te la guardi, ma non puoi portarla via perché
devono essere salvaguardati i diritti dei terzi". Torno a ripetere
che nel caso specifico si tratta di una decisione che il Consiglio
deve assumere nel suo complesso. La Giunta ha già fatto le proprie
scelte: ha deciso di stanziare in bilancio una certa quantità di
fondi, voterà il bilancio e continuerà in questo senso. Però poi,
non ci si lamenti se qualcuno interverrà su questo problema
accusando la Giunta di non aver tenuto conto delle osservazioni del
Consiglio e di non aver voluto seguire la strada di quella pretesa
collaborazione della quale (io sono sicuro), sentiremo nuovamente
parlare durante la lettura della relazione sul bilancio. In questo
caso c'è un'offerta di collaborazione da parte di tutta
l'opposizione, però, ancora una volta, quest'offerta viene fatta
cadere. C'è una certa disponibilità, ma pare che la Giunta abbia
già fatto le sue scelte che, però, mi sembra "non siano nella luce
più giusta", perché la Giunta, quando si tratterà di confrontarsi
con la Società Val Veny (o forse l'ha già fatto?) avrà solo
l'appoggio della maggioranza.
La Società Val Veny non è la FIAT, ma non è neppure "una modesta
azienducola artigiana" della Valle d'Aosta, perché essa ha
disponibilità finanziarie, intellettuali ed agganci considerevoli.
Se noi non prendiamo un atteggiamento deciso ed unitario nei suoi
confronti, falliremo e daremo un pessimo esempio di come l'Ente
pubblico interviene per sanare i disastri fatti dalle aziende
private.
Non perdiamo un'altra occasione, come già è stato fatto in
merito dibattito sui disastri provocati dalla costruzione del
"Superphoenix", altrimenti la promessa discussione o conferenza
relativa all'ambiente, della quale ha parlato il Presidente della
Giunta, potrebbe essere "una pesante facciata" per la Giunta nella
prossima primavera.
PRESIDENTE
: Se nessuno chiede la parola, pongo in
votazione la mozione in oggetto:
ESITO DELLA VOTAZIONE
Presenti: 30
Votanti: 12
Favorevoli: 12
Astenuti: 18 (Beneforti, Bondaz, Bor-bey, De Grandis, Faval,
Fosson, Lanièce, Lanivi, Maquignaz, Marcoz, Martin, Perrin,
Pollicini, Ricco, Rollandin, Stévenin, Tamone e Voyat)
Il Consiglio non approva.
