Classificazione
BENI CULTURALI
Interventi vari



Oggetto del Consiglio n. 1266 del 10 giugno 2015 - Resoconto
OGGETTO N. 1266/XIV - Interpellanza: "Previsione di recupero
e reimpiego della struttura la Tour du Fromage sita in
Aosta".
Presidente
- Per l'illustrazione, ha chiesto la parola il
Consigliere Guichardaz, ne ha facoltà.
Guichardaz (PD-SIN.VDA) -
Grazie Presidente.
Mi dite solo a chi mi devo riferire? All'Assessore Rini.
Quest'interpellanza non ha bisogno di grandi spiegazioni, neanche
necessita di un corollario di dati e di numeri come capita spesso
per altre iniziative. Come si può notare, l'argomento che andiamo a
trattare si inserisce nel solco delle numerose interpellanze,
interrogazioni, mozioni, risoluzioni che sono state fatte negli
anni sul patrimonio immobiliare pubblico e si pone come scopo
principalmente di sensibilizzare il Consiglio e l'Esecutivo su un
più corretto e razionale utilizzo del patrimonio di proprietà
regionale. Rammenterete le varie iniziative che abbiamo fatto sul
palazzo Cogne, sull'ex villaggio dei minatori di Cogne, sull'ex
Maternità, sulla vecchia
Centrale laitière d'Aoste
e quelle
più complessive sulla valorizzazione del patrimonio immobiliare
pubblico. Non ricordo però di aver mai affrontato il tema prendendo
a riferimento beni immobili di interesse storico, artistico già
utilizzati in passato per funzioni pubbliche già a suo tempo
ritenuti agibili e in buone condizioni di manutenzione. È il caso
della
Tour du Fromage
di Aosta, quella struttura sita ai
margini delle mura romane, in prossimità del Teatro romano, non so
se tutti hanno presente di quale edificio sto parlando. Beh, questa
torre, quest'edificio, da informazioni che ho io, fino al 2012 fu
utilizzata come sede espositiva, come luogo di esposizioni
temporanee - per capirsi, mostre ed eventi similari - mentre ad
oggi risulta chiusa al pubblico pur essendo classificata
nell'elenco dei beni di interesse storico-artistici come
restaurata: mi riferisco allo stato di conservazione di questa
torre, quindi risulta in ogni caso che l'intervento è stato
effettuato. Leggo:
"destinazione
- sempre dall'elenco -
sito culturale chiuso, ora in parte adibito a deposito"
,
ecco, non ho idea dei motivi che hanno determinato questo cambio
d'uso, questo cambio di destinazione ed è per quello che,
Assessore, pongo la domanda del perché la
Tour du Fromage
non viene più utilizzata per fini espositivi. Inoltre, nell'elenco
delle domande chiedo se sia in previsione una qualche forma di
recupero e di reimpiego della struttura e, se sì, quanto costerebbe
rimetterla in funzionamento, in carreggiata. Infine - e questo è un
po' un nostro pallino che abbiamo dall'inizio, insieme ad altri
colleghi -, nel caso sia complicato intervenire con soldi pubblici,
anche per questioni di bilancio, se non si sia mai pensato, se non
si sia fatta una valutazione per una qualche forma di partenariato
pubblico-privato finalizzato alla rimessa in funzionamento di
questo sito. Grazie.
Presidente -
Per la risposta, la parola all'Assessore
Rini, ne ha la facoltà.
Rini (UV) -
Grazie Presidente.
Grazie collega Guichardaz per portare all'attenzione di
quest'aula un tema importante: quello della valorizzazione di
quelli che sono i nostri siti, della riqualificazione, ma, come
dicevo, soprattutto la rivalorizzazione. La
Tour du Fromage
,
come ricordava, è stata chiusa al pubblico in realtà all'inizio
degli anni 2000, poiché erano venuti a mancare i requisiti di
sicurezza per l'apertura al pubblico del sito. In particolare
l'immobile non era adeguato alla normativa di sicurezza antincendio
e risultava necessario un importante, imponente intervento sugli
impianti tecnologici.
Per quanto riguarda il secondo punto, la
Tour du Fromage
si trova all'interno di un ampio comparto urbano, quello di epoca
romana, il cosiddetto "Aosta Est", compreso, quindi tra via Torino
e via Guido Rey e che si estende sino a comprendere via Vevey e via
Antica Zecca, contenendo quindi al suo interno l'area del Teatro
romano, la Porta Pretoria, la Torre dei Balivi e la cinta muraria
di Aosta. L'intera area, per cui anche l'intervento di recupero e
la messa a norma dell'immobile in questione, rientra nell'ambito di
un progetto complessivo approvato con la deliberazione della Giunta
regionale n. 726 del 14 marzo 2008, finalizzato al restauro e alla
valorizzazione del rilevante patrimonio archeologico e storico.
Considerate le dimensioni del progetto e le ingenti risorse
finanziarie necessarie alla realizzazione dello stesso,
l'Amministrazione regionale realizzerà gli interventi
suddividendoli per fasi e quindi in fasi successive, però è nostra
ferma intenzione andare avanti. Guardi, abbiamo avuto una riunione
solamente nella giornata di ieri proprio per capire come possiamo
andare avanti, ovviamente facendo i conti con le risorse attuali,
però come riuscire a creare un calendario e un cronoprogramma
proprio in merito a questo. Un primo stralcio funzionale del
progetto ha riguardato gli importanti interventi di tutela e
conservazione effettuati presso il complesso monumentale della
Porta pretoria.
Per quanto concerne invece più propriamente la
Tour du
Fromage
, gli edifici adiacenti di proprietà regionale, il
progetto ipotizza la creazione di un sistema di funzioni
strettamente legate all'area archeologica del Teatro romano,
prevedendo la realizzazione di sale museali, di ambienti attrezzati
per la didattica, e questo è un punto che ci sta particolarmente a
cuore, perché abbiamo visto negli ultimi anni come le iniziative
didattiche - quindi destinate ai ragazzi, siano essi studenti, ma
anche fuori dall'attività prettamente scolastica - siano importanti
per la rivalorizzazione, l'avvicinamento dei nostri giovani, quindi
nel futuro anche...la riscoperta proprio di siti e abbiamo potuto
constatare, e i dati lo confermano, come queste attività riscuotono
davvero un interesse forte, particolare sia per i valdostani, ma
anche per i turisti e penso a quelle attività che calendarizziamo e
programmiamo da anni durante il periodo estivo.
Tornando alla risposta, e mi scuso per la precisazione, dicevo
di sale museali, di ambienti attrezzati per la didattica, oltre a
nuovi spazi per uffici e servizi strettamente legati alla gestione
del sito. Una corretta stima dei costi per tale intervento inerente
potrà essere effettuata solamente dopo un dettagliato rilievo dello
stato di fatto e della definizione degli elaborati progettuali a
livello preliminare, definitivo ed esecutivo. Le ripeto, quindi,
che siamo davvero in fase di studio di come si possa procedere
proprio in questa direzione.
Per quanto riguarda l'ultima domanda, le forme di gestione della
Tour du Fromage
devono necessariamente essere considerate, e
quindi ci ricolleghiamo a quanto appena detto, all'interno del
sistema cui la torre appartiene, quindi l'area Aosta Est. Qualora
all'interno del POR FESR 2014-2020 venisse approvata la scheda
progettuale presentata...lo auspichiamo, e qua le rispondo anche
fuori dalla domanda depositata, quindi se ci sono in
previsione...lei faceva riferimento ai privati, lei sa che io
condivido con lei questa strada, ma qua abbiamo provato anche
a...con quest'altro percorso, che sicuramente è
significativo...quindi, dicevo, qualora venisse accettata questa
scheda, qualora venisse approvata, presentata appunto dal
Dipartimento Soprintendenza per i beni e le attività culturali,
sarà oggetto, tra l'altro, di interventi per la realizzazione di
un'opera importante, che mi sta particolarmente a cuore, che è il
collegamento tra il Teatro e il complesso monumentale dei Balivi,
con la creazione di un percorso di visita che si svilupperà lungo
un tratto est della cinta muraria, ha presente quel passaggio
proprio molto suggestivo che collega la Torre dei Balivi con il
centro, con la via di Augusta Pretoria, passando proprio per la
Tour du Fromage
. Tali attività, integrandosi con quelle già
realizzate dalla Sovrintendenza, modificheranno significativamente
la fruibilità del sito e potranno quindi rappresentare e costituire
un reale incentivo per un eventuale intervento del privato, perché
sappiamo come sia difficile, senza cadere nella retorica della
citazione del momento che stiamo attraversando, trovare lo stimolo
giusto per far sì che il privato venga attratto dall'investimento
in un'opera di questo genere. Sicuramente in un progetto così
ambizioso, qualora venisse approvato, ci saranno tutti gli estremi
necessari per far diventare questo luogo un luogo accattivante
anche per un intervento da parte dei privati. Grazie.
Presidente -
Grazie Assessore. Per la replica, ha chiesto
la parola il Consigliere Guichardaz, ne ha facoltà.
Guichardaz (PD-SIN.VDA) -
Grazie per la risposta, a me
risultava 2012, mi è stato detto così, prendo atto che il mancato
utilizzo, per problemi di messa in sicurezza immagino, risale al
2000. Noi insistiamo e continuiamo ad insistere sul fatto che la
Regione Valle d'Aosta, così come gli Enti locali o comunque,
diciamo, il pubblico, devono assolutamente avere una miglior
consapevolezza delle proprie potenzialità in termini proprio di
risorse immobiliari, di patrimonio ed è anche il motivo per cui
insieme ai colleghi abbiamo sollecitato in questa legislatura più e
più volte una presa di coscienza e di responsabilità sul patrimonio
immobiliare. Il patrimonio artistico, culturale...cioè questi siti
sono ulteriormente da valorizzare, perché rappresentano, oltre che
degli immobili che possono essere impiegati per usi civili o
comunque ad uso ufficio o ad altro, rappresentano anche proprio un
patrimonio in termini di presentazione della città di Aosta o della
Regione Valle d'Aosta ai turisti o alle persone che sono
interessate a questo tipo di turismo, cioè ad approfondire il
percorso storico-culturale e via dicendo.
La
Tour du Fromage
l'abbiamo presa quale esempio, ma non
è solo la
Tour du Fromage
ad essere attualmente
inutilizzata, ma la
Tour du Fromage
rappresenta un
bellissimo esempio di integrazione in un ambito storico, una
concentrazione di provenienze, di epoche e di caratteristiche
così...anche architetture diverse, che, secondo me, deve essere
valorizzata e viene valorizzata ulteriormente rendendola fruibile e
accessibile al pubblico. Rimaniamo in attesa anche lì di avere poi
ulteriori indicazioni su eventuali
progress
nel recupero di
questi siti, l'invito è sempre lo stesso, cioè quello di non
dimenticarci che la Valle d'Aosta è comunque uno scrigno di
bellezze sia ambientali, sia culturali, sia storiche, che non può
non essere valorizzato soprattutto in un momento come questo, senza
entrare in retoriche varie, in un momento come questo in cui è
necessario anche riparametrarsi e reinventarsi in qualche maniera,
perché mancano evidentemente quelle risorse che un tempo andavano
magari anche a compensare situazioni di un certo tipo. Grazie.
Presidente
- Grazie. Punto 15 all'ordine del giorno.
