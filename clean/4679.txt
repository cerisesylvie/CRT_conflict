Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 377 del 30 giugno 1982 - Resoconto
OGGETTO N. 377/VII - RINVIO ESAME DELLA MOZIONE CONCERNENTE:
"COSTITUZIONE DI UNA COMMISSIONE REGIONALE PER I PROBLEMI RELATIVI
ALL'ORGANIZZAZIONE DELL'ASSISTENZA PSICHIATRICA."
PRESIDENTE:
Sorge un problema di carattere procedurale
che non si è mai presentato, cioè l'abbinamento di un'interpellanza
con una mozione, mentre il regolamento stabilisce che
l'interpellanza si deve considerare ritirata, se al momento della
sua lettura non è presente l'interpellante, cosa che non è mai
stata fatta, perché abbiamo sempre tenuto conto dell'assenza sia
dell'interpellante che dell'interpellato per fare dei rinvii. Non
c'è nessuna previsione per quanto riguarda il caso di una mozione
firmata da un solo Consigliere il quale non si trova presente in
aula.
Pertanto, siccome gli argomenti sono diversi ed erano stati
abbinati in quanto si trattava di fare una discussione unica nel
momento in cui fossero stati presenti sia gli interpellanti, sia il
sottoscrittore della mozione, (non c'è il Consigliere Carlassare),
la Presidenza ritiene si possa arrivare al rinvio della mozione,
che sarebbe poi iscritta per regolamento, ai primi posti
nell'ordine del giorno del prossimo Consiglio.
Visto che sono presenti gli interpellanti, se l'Assessore
Rollandin è d'accordo, si potrebbe esaminare l'interpellanza perché
non si vede per quale ragione non dovrebbe essere svolta
l'interpellanza se si procede al rinvio della mozione.
