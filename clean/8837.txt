Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3338 del 22 dicembre 1987 - Resoconto
OGGETTO N. 3338/VIII - INTERVENTI PER LA REGOLAMENTAZIONE E
LA SICUREZZA DEL TRAFFICO LUNGO LA SS. 26, TRA L'USCITA
DELL'AUTOSTRADA E IL TUNNEL DEL MONTE BIANCO. (Reiezione di
mozione).
PRESIDENTE
: Do lettura del testo della mozione presentata
dal Consigliere Sandri:
MOZIONE
APPRESO che i dati del traffico sull'itinerario
Quart-l'Eglise-Tunnel du Mont-Blanc dimostrano un forte incremento
ed in particolare la media giornaliera dei transiti è di quasi
4.000 al giorno con punte nel traffico degli automezzi per
trasporto merci di oltre 2.500 passaggi giornalieri;
CONSTATATO che tali dati riportano il traffico su tale
arteria ai livelli record del 1980 e che in quel periodo ci furono
numerosi e gravi incidenti;
EVIDENZIATO che nessun intervento di regimazione del traffico
è stato predisposto da parte del Presidente della Giunta, che anzi
persevera nel consentire il traffico anche in occasione di
festività;
RITENUTO urgente un piano articolato di prevenzione degli
incidenti e di aiuto alla viabilità dei residenti in Alta Valle e
di quanti condividono la SS. 26 in tale tratto con i mezzi pesanti
internazionali;
RICORDATO che i lavori per l'autostrada non appaiono
imminenti e che comunque rappresenterebbero un'ulteriore fonte di
disagio per il regolare e sicuro svolgersi del traffico;
Il Consiglio regionale
della Valle d'Aosta
IMPEGNA
il Presidente della Giunta regionale a:
- predisporre misure di regolamentazione del traffico pesante
sul tratto della statale 26 compreso tra Quart-l'Eglise e il Tunnel
du Mont-Blanc;
- concordare con l'A.N.A.S. interventi volti sia alla
sicurezza del traffico (guard-rail, corsie protette, sottopassaggi
ecc...), sia al miglioramento della percorribilità (terze corsie
per il sorpasso in salita dei veicoli lenti ecc. .....).
PRESIDENTE
: Ha chiesto di parlare il Consigliere Sandri,
ne ha facoltà.
SANDRI (N.S.):
Credo che ci si debba rendere conto ogni
tanto, con giusta scadenza, che il tempo passa e questo modifica
anche le situazioni di riferimento di alcuni grossi problemi. La
mozione ha sostanzialmente lo scopo di proporre al Consiglio
regionale una riflessione su come la situazione della viabilità da
Aosta a Courmayeur-Tunnel du Mont Blanc sia evoluta in questi anni
e come oggi ci si trovi di fronte a problemi diversi rispetto
all'ottica con cui questo tratto di viabilità dell'Alta Valle è
stato fino ad oggi osservato e discusso.
Non credo di fare una scoperta molto grossa nel dire che
attualmente il traffico da Aosta a Courmayeur è rischioso e che ci
si impiega almeno un'ora quando il traffico dei TIR è più intenso.
Dall'esame dei dati statistici si vede come negli ultimi mesi c'è
stato un aumento notevole del traffico, sia turistico, che dei
"poids lourds", fra Quart-l'Eglise e il Tunnel du Mont Blanc, sino
a raggiungere punte di 4000 passaggi giornalieri, di cui 2500 per
trasporto merci.
Questo è un carico molto pesante e penso che sia esperienza di
tutti quelli che percorrono questa strada ritrovarsi in certi
momenti, ad esempio il venerdì sera o il martedì, con file di
10-12-15 TIR davanti, soprattutto nella parte in salita da Aosta
verso Courmayeur. Questi dati sono molto simili, sia in termini
totali annui, che di punte giornaliere, a quelli del 1980, in
particolare al mese di marzo di quell'anno, quando si raggiunse la
punta record di quasi 3000 passaggi in un solo giorno.
Credo che si debba fare una riflessione soprattutto perchè
l'autostrada non è per oggi, nè per domani, ma sicuramente, se sarà
fatta, sarà una soluzione di qua almeno 4-5 anni, quindi si parla
del famoso e fatidico 1992. Penso che di qua al '92 non si possa
ragionevolmente lasciare i cittadini della Valle d'Aosta a patire
questo tipo di traffico su questa statale. Sarebbe quasi favorire
un omicidio colposo se si verificasse in questi prossimi cinque
anni un aumento degli incidenti su questo tratto, e ricordo che nel
1980 c'era stato anche un record negli incidenti, proprio in
relazione al picco di traffico che si era verificato. Non vorrei
che nei prossimi anni al traffico veicolare intenso si aggiungesse
il traffico dei mezzi di cantiere, se verranno aperti i cantieri
del l'autostrada.
Propongo questa mozione, che impegna il Presidente della Giunta
a prendere due iniziative: la prima è di regolamentare meglio e più
strettamente il traffico pesante nel tratto interessato, cioè da
Quart-l'Eglise al Tunnel du Mont Blanc, perchè in questa maniera il
traffico consentirebbe di essere notevolmente snellito. Vorrei fare
presente che in questi giorni di sciopero delle dogane è bastato
ridurre di circa 600 passaggi al giorno la media dei passaggi dei
"poids lourds" per far tornare la superstrada Aosta-Courmayeur una
statale con tempi di percorrenza ragionevoli. Quindi basterebbe con
una regolamentazione del traffico e dei "poids lourds" ridurre da
circa 1500-1800 TIR al giorno a 1000-1200 per avere un grosso
vantaggio.
La seconda iniziativa è di concordare con l'ANAS una politica di
interventi per la sicurezza del traffico che non sia
quell'obbrobrio di paravalanghe che è in costruzione fra Sarre e
Saint-Pierre, che, non solo non risolve i problemi del traffico, ma
anzi lo sta penalizzando notevolmente. Quindi interventi quali
sottopassaggi pedonali, guard-rail, corsie protette (come in parte
sono già state fatte nella circonvallazione di Saint-Pierre),
allargamento della strada di 1-1,5 metri in alcuni tratti (per con
sentire la costituzione di una terza corsia di dimensioni
relativamente ridotte, intorno ai 3 metri, per i veicoli lenti che
viaggiano in salita). In questa maniera, ogni tanti chilometri si
potrebbero avere dei tratti di 2-3-4 km. in cui poter sorpassare
tranquillamente e in piena sicurezza i TIR in salita che sono
estremamente lenti. Questo, fra l'altro, è il metodo che viene
usato abitualmente in un paese molto vicino a noi, la Francia, nei
tratti di statale interessati dalle costruzioni autostradali, e vi
vorrei fare l'esempio dell'ultimo tratto che dovrebbe collegare
Nantua a Bellegarde, proprio sull'itinerario da tutti declamato da
Parigi a Messina.
Credo che non ci sia molto altro da aggiungere, se non che, al
di là dello spirito e della parte impegnativa di que sta mozione,
ci sia da parte dei Consiglieri, delle forze politiche e della
Giunta regionale una riflessione, che è quella di lasciare la gente
in preda a questo traffico da Aosta a Courmayeur è effettivamente
una indecenza.
PRESIDENTE
: È aperta la discussione generale sulla
mozione. Ha chiesto di parlare il Presidente della Giunta, ne ha
facoltà.
ROLLANDIN (U.V.):
La motion présentée par M. Sandri pose
le problème du trafic d'Aoste au Tunnel du Mont Blanc. La solution
proposée par M. Sandri, concernant les améliorations de la route
existante, avec même la possibilité de prévoir une troisième voie
de temps à autre pour doubler le trafic surtout pour les poids
lourds, est une solution qui avait déjà été examinée au moment où
on avait prévu l'autoroute. Le fait de reproposer le même discours
à présent, au moment où on espère de pouvoir finalement démarrer
avec l'autoroute Aoste-Mont Blanc, ce serait un double par rapport
aux solutions déjà présentées. La solution d'une troisième voie
signifierait l'utilisation du terrain de certaines zones; à
l'égard, je voudrais connaître comment s'exprimeraient les communes
concernées, car ce n'est pas si simple de prévoir une solution de
ce genre.
Tout de même la solution qu'on a proposée c'est l'autoroute et
la démonstration c'est justement l'augmentation du trafic; on n'est
pas pour diminuer le trafic, au contraire on a proposé une solution
rationnelle qui est l'autoroute. À présent M. Sandri vient nous
dire: "Vous allez attendre encore cinq ans avant de résoudre le
problème". Le problème serait déjà résolu s'il n'y avait pas de
personnes qui sont contre l'autoroute.
Pour ce qui est des accords avec l'ANAS et des propositions
d'amélioration de la circulation actuelle, il y a des pourparlers
et donc, pour ce qui est de la sûreté de la circulation, on ne peut
que partager ce qu'a dit M. Sandri sur l'exigence d'améliorer en
tant que possible les solutions actuelles.
Pour ces raisons on repoussera la motion.
PRESIDENTE
: Ha chiesto di parlare il Consigliere Sandri,
ne ha facoltà.
SANDRI (N.S.):
Credo che un piacere e un onore così
grosso il Presidente della Giunta non poteva farcelo, attribuendo a
Nuova Sinistra e a quattro ambientalisti della Valle d'Aosta la
capacità incredibile di aver fermato per cinque anni il progetto
autostradale.
Devo purtroppo disilluderlo nel senso che non è affatto vero
quello che ha affermato: Nuova Sinistra nella sua battaglia contro
l'autostrada non ha contato nulla sui tempi di attuazione; è una
responsabilità vostra di aver fatto una scelta, quella
autostradale, che non era praticabile nei tempi in cui volevate e
che probabilmente non è nemmeno praticabile oggi nei tempi in cui
vi auspicate.
L'autostrada non era una soluzione per il traffico dal 1979 al
1988, e questo lo abbiamo dimostrato; non sarà una soluzione
nemmeno per il traffico dal 1988 al 1992-93 e probabilmente non lo
sarà nemmeno in avanti, perchè il problema non sono le quattro o
cinque persone che hanno contrastato la realizzazione
dell'autostrada. L'autostrada, per l'impatto ambientale che aveva
sulla struttura regionale, sia a livello territoriale che
economico, per il tipo di scelta clamorosa dal punto di vista
finanziario rispetto alle possibilità della nostra Regione e
rispetto anche al fatto che la nostra Regione già si accolla un
grosso traffico e non si capisce perchè ne debba pagare anche i
costi di costruzione, era un tipo di scelta incompatibile con i
tempi che vi auspicavate; pertanto, possiamo dire oggi chiaramente
che avete fallito dal punto di vista della risoluzione del problema
della viabilità Aosta-Courmayeur.
Le prime delibere con cui avete affrontato questo problema, e
non c'era questo Presidente della Giunta, non parlavano di
autostrada, perchè (per uno di quegli ordini di "scuderia" cui
accennava prima il Consigliere Aloisi) non bisognava parlare di
autostrada, ma di "soluzione del traffico da Aosta a Courmayeur", e
sempre così la maggioranza si è espressa; ebbene, quelle delibere
sono fallite, perchè oggi la situazione da Aosta a Courmayeur è
caotica.
Non si capisce come il Presidente della Giunta possa dire che la
soluzione è ancora oggi l'autostrada; per i prossimi cinque anni,
se farete l'autostrada, con i camion di movimento terra che
dovranno trasportare milioni di metri cubi di inerti e che dovranno
utilizzare questa statale, voglio sapere come la gente di
Courmayeur potrà arrivare ad Aosta in sicurezza e tranquillità.
Questo è un interrogativo che rilancio ed è una sfida che faccio
alla Giunta regionale, perchè non abbiamo nessuna assicurazione che
la Giunta regionale abbia capito solo l'esistenza del problema.
Credo che il Presidente Rollandin dovrebbe viaggiare di più da
Aosta a Courmayeur per rendersi conto personalmente di quali sono i
problemi di questa strada, e la dimostrazione della incapacità di
questo Presidente della Giunta a risolvere il problema è
testimoniata dall'episodio del 9 dicembre, quando ha fatto
l'ennesimo decreto per consentire ai TIR di viaggiare nel tratto
dell'autoporto al Tunnel, con il risultato di formare una coda di
10-15-20 km, mentre in tutto il resto d'Italia, malgrado lo
sciopero delle dogane, non si è verificato alcun problema.
Perchè la Valle d'Aosta deve pagare questo tributo ai TIR non si
capisce e non si capisce, soprattutto, come un Presidente della
Giunta, che passa per essere un efficiente, non è capace in questo
settore di prendere delle decisioni banali: in tutto il mondo,
quando si costruisce una autostrada, si prevede anche che tutte le
vie di accesso ai cantieri siano studiate. Non credo che andare a
togliere mezzo metro su alcuni punti del territorio valdostano sia
qualcosa su cui fare gli "schizzinosi" come sta facendo il
Presidente della Giunta, quando si permette di distruggere dai 25
ai 30 metri di terreno per la durata di quasi 40 chilometri.
Ritengo il voto contrario della maggioranza un voto grave,
perchè soprattutto è un voto contro la sicurezza dei cittadini e
contro una soluzione ragionevole per il traffico da Aosta a
Courmayeur nei prossimi cinque anni.
PRESIDENTE
: Ha chiesto di parlare il Consigliere Aloisi,
per dichiarazione di voto, ne ha facoltà.
ALOISI (M.S.I.):
Sinceramente sono rimasto sbigottito
perchè non riesco a capire quello che è il reale atteggiamento di
Nuova Sinistra.
In quest'aula mi sono posto all'opposizione, sono sempre stato
coerente. Ricordo che quattro anni fa, quando discutevamo del
problema dell'autostrada, l'atteggiamento dell'allora
rappresentante di Nuova Sinistra, Riccarand, era di chiusura
completa a qualsiasi discussione; oggi, sentiamo il Consigliere di
Nuova Sinistra che mette in evidenza tutti i pericoli che ci sono
su questa strada, accusando la Giunta di questa situazione. Non
voglio difendere a Giunta, però dobbiamo dire le cose con sincerità
e onestà: è vero, i ritardi ci sono, non per colpa nostra, ma non
possiamo accettare in quest'aula delle critiche da quel partito che
da cinque anni lotta contro l'autostrada.
Non voglio polemizzare perchè il collega di Nuova Sinistra è da
poco in questo Consiglio, ma i suoi predecessori hanno condotto una
battaglia spietata contro l'autostrada. Dichiaro che voterò contro
questa mozione, perchè non riesco a comprendere l'atteggiamento di
Nuova Sinistra. Avete sempre combattuto contro la realizzazione
dell'autostrada, però adesso non venite ad accusare le altre forze
politiche o la maggioranza o la Giunta di questa situazione.
A nome del MSI dichiaro di votare contro.
PRESIDENTE
: Ha chiesto di parlare il Consigliere Pascale,
per dichiarazione di voto, ne ha facoltà.
PASCALE (P.S.I.):
Intanto volevo precisare al Consigliere
Sandri che il 9 dicembre c'era stato un ingorgo sulla statale
Aosta-Courmayeur non perchè il Presidente della Giunta avesse fatto
qualche decreto particolare, ma perchè l'8 dicembre era festa in
Italia e non era festa in Francia, per cui a mezzanotte dell'8
dicembre hanno cominciato a defluire i camion che si erano
ammassati sul versante francese e c'è stato questo
ingolfamento.
Questo pone già il problema del primo punto della mozione:
predisporre misure di regolamentazione del traffico pesante; qui
siamo al centro di una via internazionale, nel momento in cui si
accetta questo principio la via internazionale non può essere
interrotta. Su questo punto siamo abbastanza precisi.
È vero, esistono i problemi della viabilità Aosta-Courmayeur e
proprio perchè esistevano questi problemi, e esistono da tempo, si
è fatta la scelta dell'autostrada, che ha subito dei ritardi dovuti
a tutta una serie di motivazioni. In linea di massima saremmo
favorevoli ad apportare miglioramenti su questa statale
Aosta-Courmayeur, ma non crediamo possibile arrivare alla terza
corsia in quanto non è un provvedimento facile e comporterebbe
sicuramente degli impatti sul territorio; tuttavia, pensiamo che
alcuni miglioramenti potrebbero essere apportati, come mi pare
stiano per essere apportati.
In definitiva, su questa mozione ci asterremo.
PRESIDENTE
: Ha chiesto di parlare il Consigliere Mafrica,
per dichiarazione di voto, ne ha facoltà.
MAFRICA (P.C.I.):
Al di là delle scelte già fatte ed alle
posizioni sostenute da ogni forza politica, il problema di una
possibile migliore regolamentazione del traffico e di interventi da
effettuare sulla statale 26, anche se dovesse iniziare a breve il
lavoro per la costruzione dell'autostrada, rimangono. Alcune misure
relative alla velocità, ai controlli per diminuire i pericoli sulla
statale 26 possono essere prese, e credo che l'ANAS possa,
d'accordo con la Regione, studiare interventi atti a migliorare
comunque a viabilità, anche se in futuro ci sarà l'autostrada.
Per questo motivo siamo favorevoli a questa mozione.
PRESIDENTE
: Ha chiesto di parlare il Consigliere Borbey,
ne ha facoltà.
BORBEY (D.C.):
Volevo soltanto sottolineare le difficoltà
che c'erano circa 6-7 anni fa, con una percorrenza di TIR e di auto
minore di quella attuale lungo la statale; quindi, ritengo sia
doveroso dare atto che l'ANAS in Valle d'Aosta in questi ultimi
anni si è organizzata, ed anche bene, ed ha impostato determinate
progettazioni di cui alcune sono già in fase di esecuzione, ad es.
il sotto-passo ferroviario a Morgex ed altre.
Certamente l'iter, anche per quanto concerne l'ANAS, è un iter
abbastanza lungo; ricordo che 6-7 anni fa la maggioranza delle
gallerie per andare al Monte Bianco non era illuminata, ora tutte
le gallerie sono illuminate.
È ancora insufficiente questo nastro stradale, ma possiamo dire
che si stanno facendo passi da gigante e che stiamo lavorando con
serietà. Vogliamo ribadire e dare atto alla RAV e
all'Amministrazione regionale di essersi mosse con accortezza e
velocità nonostante alcuni intoppi che sono venuti da parte di
forze politiche della Regione Valle d'Aosta. Questa autostrada ha
avuto un iter velocissimo rispetto a tanti altri nastri
autostradali che ancora da decenni sono in fase di approvazione da
parte degli organi competenti.
La Democrazia Cristiana voleva dare atto, con il mio intervento,
all'ANAS e a quanti hanno operato per migliorare la viabilità in
Valle d'Aosta finora.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Mi asterrò su questa mozione del
Consigliere Sandri; forse avrebbe fatto bene il Consigliere Sandri
- mi permetto una battuta - a deliberare la sollecita costruzione
della autostrada, visto che riconosce le difficoltà di traffico
sulla statale, la necessità di una strada più larga e dallo
scorrimento su tre corsie.
Condivido per la prima volta quanto ha affermato il Consigliere
Borbey, che l'ANAS in questi ultimi tempi ha fatto passi da gigante
e sta operando in modo positivo.
Condivido le preoccupazioni della mozione; non la voterò perchè
ritengo che la scelta ormai è stata fatta, quella dell'autostrada,
ed è una scelta giusta. Ricordo che per la realizzazione della
tangenziale il mio partito si era mosso in anticipo nel 1980;
l'allora Ministro aveva stanziato 40 miliardi per la tangenziale e
oggi siamo al 1987 e i lavori non sono ancora iniziati, ma questo
dimostra la nostra scelta. Quindi mi asterrò sulla mozione.
PRESIDENTE
: Ha chiesto di parare il Consigliere Sandri,
ne ha facoltà.
SANDRI (N.S.):
Sono abbastanza soddisfatto del dibattito
che c'è stato e dei contributi portati; in particolare credo che il
Partito Comunista abbia dimostrato in questa occasione di aver
captato molto più di altri Consiglieri, e cioè un'esigenza della
popolazione, che si rende conto che in questa situazione nemmeno
per cinque anni, il tempo di costruzione dell'autostrada (se
riuscirete a farla) - al di là delle discussioni e dei bisogni di
qualche partito di omaggiare l'ANAS o qualcun altro -, potrà andare
avanti.
Questa è la realtà di oggi e non saranno certo le dichiarazioni
mal gestite e scarse in riflessione da parte di membri della
maggioranza che potranno cambiare la realtà.
Credo che si debba fare uno sforzo soprattutto di comprensione
delle esigenze della gente; di fatto, l'autostrada non è di oggi,
non è di domani, non è una soluzione per questo problema: occorre
fare delle altre opere che non sono incompatibili. Giustamente,
come sottolineava il Consigliere Pascale, le modifiche per questa
statale sono utili per migliorare la viabilità in Valle d'Aosta,
perchè comunque rimarranno come delle migliorie per la sicurezza
della viabilità Aosta-Courmayeur.
Non si capisce questo atteggiamento di rottura sulla mozione da
parte della maggioranza, se non per la incapacità a comprendere i
bisogni della gente.
Nuova Sinistra ringrazia coloro che votano questa mozione,
assicura che questa volontà di denunciare il cattivo traffico da
Aosta a Courmayeur è compatta, dall'ex Consigliere Riccarand allo
attuale Consigliere Sandri e agli altri due o tre che ancora
rimangono a Nuova Sinistra, e sfida la Giunta regionale ad
assumersi le sue responsabilità su tutto quanto capiterà, da qua a
quando riuscirà (se riuscirà) a fare l'autostrada, sulla strada
Aosta-Courmayeur.
PRESIDENTE
: Ha chiesto di parlare il Consigliere Pedrini,
ne ha facoltà.
PEDRINI (P.L.I.):
Mi auguro che quanto ha detto il
Consigliere Sandri non corrisponda al vero. Ci saranno delle grosse
difficoltà, mi pare però che la RAV stia procedendo in una maniera
perfetta (fra virgolette), sia per quanto riguarda - per la prima
volta in Italia - la questione ambientale, sia per quanto riguarda
le questioni dei comuni dove la Presidenza della Giunta e la
direzione della RAV hanno trovato sempre la soluzione ai
problemi.
L'unica cosa che mi spiace è che si dica ancora che le cose sono
all'infinito; mi auguro che nella prossima primavera ci sarà una
netta risposta alle parole del Consigliere di Nuova Sinistra.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN (U.V.):
Pour dire encore une fois que les
forces de majorité et d'autres forces qui ont partagé le choix de
l'autoroute ont sans doute pris en considération la volonté de
toute a population concernée par l'autoroute, non seulement, mais
aussi pour la question que toute la Vallée reconnaît: l'exigence
d'avoir cette autoroute qui puisse résoudre le problème des poids
lourds.
Personne n'a mis en doute l'exigence d'améliorer la route
existante; on a dit très clairement qu'on a fait tous les pas
nécessaires avec l'ANAS afin qu'il y ait la possibilité de mettre
sur pied des améliorations. Une chose ne va pas contre l'autre: on
peut faire les travaux pour la route existante et en même temps
faire de façon que l'autoroute puisse démarrer.
Pour ces considérations on votera contre la motion.
PRESIDENTE
: Pongo in votazione la mozione in oggetto:
ESITO DELLA VOTAZIONE
Presenti 26
Votanti 21
Favorevoli 3
Contrari 18
Astenuti 5 (Baldassarre, Berti, Breuvé, Pascale e Torrione)
Il Consiglio non approva
