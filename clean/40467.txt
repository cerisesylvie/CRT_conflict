Classificazione
ASSISTENZA SOCIALE



Oggetto del Consiglio n. 3257 del 20 febbraio 2018 - Resoconto
OGGETTO N. 3257/XIV - Interpellanza: "Presentazione alla
competente commissione consiliare di una bozza per il rinnovo del
piano di benessere e salute".
Farcoz (Président) -
Point n° 25 de l'ordre du jour. La
parole au collègue Padovani pour l'illustration.
Padovani (CC-MOUV) -
Come dal titolo dell'interpellanza,
con questa iniziativa vogliamo tornare a parlare del documento più
importante di indirizzo di politica sanitaria che la nostra Regione
ha a disposizione, documento che ha come ultimo aggiornamento
quello del 2015 e una bozza che è risalente ormai al 2016. Con
questa iniziativa vogliamo chiedere se l'attuale Giunta, se
l'Assessore ha in questi mesi in cui è entrato in carica pensato e
predisposto una bozza di rinnovo di questo documento, che è il più
importante per quanto riguarda gli indirizzi di politica sanitaria
e quindi anche per dare l'indirizzo su come risolvere le questioni
che riguardano la politica sanitaria.
Président -
La parole à l'Assesseur Bertschy pour la
réponse.
Bertschy (UVP) -
Grazie collega Padovani. L'intenzione
iniziale era quella di aggiornare il piano ampiamente scaduto. Nel
corso di questo periodo di governo dell'Assessorato, anche in
seguito alle interpellanze portate in Consiglio regionale dai vari
esponenti, con valutazioni di visione programmatica siamo passati
ad una fase diversa. Il vecchio piano diventa uno strumento, a
nostro avviso, ormai anche un po' inefficace, sono talmente diversi
gli scenari sui quali era stato costruito il piano di allora,
tuttora valido nelle sue intenzioni, ma evidentemente in una
situazione anche socio-economica completamente diversa, l'obiettivo
è di realizzare nel prossimo periodo - io lancerò l'iniziativa, ma
non sarà un mio merito - un percorso diverso, che credo faccia
parte anche un po' di un bisogno a livello politico, che si può
rendere trasversale nella comunità... lanciare un'idea di un piano
partecipato sullo stile di quello che hanno fatto le Regioni
Emilia-Romagna e Trentino. Il percorso è iniziato con la
delegificazione del piano socio-sanitario. Nella finanziaria
abbiamo delegificato lo strumento normativo, a breve approveremo
una delibera che istruirà questo percorso, verrà presentata in V
Commissione, in modo che si possa iniziare una progettazione che
coinvolga tutti i portatori di interesse, tutti gli attori della
comunità e che si realizzi nel tempo necessario il piano che dovrà
guidare il governo delle politiche socio-sanitarie della nostra
regione. Un piano che non avrà più una valenza decennale, ma un
piano che entrerà in Consiglio regionale, alla fine di questo
percorso partecipato avrà una discussione in questo Consiglio e
permetterà di essere molto più snelli in futuro per il suo
aggiornamento, per la sua programmazione. A breve quindi
presenteremo una proposta di delibera per lanciare questa idea, che
realizzerà qualcun altro.
Dalle ore 18:36 assume la presidenza la Vicepresidente
Morelli
.
Morelli (Président) -
La parole au collègue Padovani pour
la réplique.
Padovani (CC-MOUV) -
Assessore, siamo di nuovo al
"faremo". È l'ennesimo intento per cui "faremo, poi chi verrà dopo
di noi forse completerà". Lo capisco, siamo in campagna elettorale,
siete in difficoltà, dovete recuperare, però con i "faremo", i
"vedremo", i "programmeremo" non è che si risolvono i problemi. Lei
ha detto che sarà una cosa partecipata, si faranno tante riunioni,
si incontreranno... anche l'ultimo è stato fatto così, al di là del
contenuto che uno può condividere o meno, non è una cosa nuova!
Devo poi dirla tutta, siamo anche sollevati dal fatto che
qualcosa forse si è fatto, perché le notizie qua in Valle girano
molto velocemente, una notizia che ci è arrivata è che il vostro
candidato al Senato, ex Assessore alla sanità, ha detto che
l'ultimo piano sanitario è il suo e da lì nessuno ha fatto più
niente. Ora mettetevi d'accordo: avete fatto qualcosa, non avete
fatto niente? Lei ha fatto qualcosa, sta facendo qualcosa?
Sicuramente farà, questo l'abbiamo capito, "farete" e chi verrà
dopo di voi completerà. Su una cosa sono d'accordo nelle varie
risposte: chi verrà dopo di voi probabilmente completerà. Io mi
auspico, e auspico anche per i valdostani, che non sarete voi
quelli che eventualmente completeranno quello che forse state
mettendo in piedi.
