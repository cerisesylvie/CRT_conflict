Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3285 del 26 novembre 1987 - Resoconto
OGGETTO N. 3285/VIII - RIAPPROVAZIONE CON MODIFICAZIONI DELLA
LEGGE REGIONALE CONCERNENTE: PRIMO PROVVEDIMENTO DI VARIAZIONE AL
BILANCIO DI PREVISIONE PER L'ESERCIZIO FINANZIARIO 1987 - (DISEGNO
DI LEGGE N. 446).
PRESIDENTE:
Ha chiesto di parlare l'Assessore alle
Finanze, Martin; ne ha facoltà.
MARTIN - (A.D.P.):
Come viene evidenziato nella relazione
del disegno di legge che è stato distribuito, il Presidente della
Commissione di Coordinamento ha rinviato non vistato questo disegno
di legge in quanto si ritiene che sia errato imputare su un unico
capitolo la somma di circa 30 miliardi, che riguardano più
capitoli, mentre l'Assessorato alle Finanze aveva imputato ad un
solo capitolo, in quanto la parte predominante era riferita all'IVA
di importazione.
È una prassi che abbiamo seguito da sempre, che però questa
volta è stata segnalata dal presidente della Commissione di
Coordinamento, il quale riteneva che fosse più corretto imputare
per singole voci questa somma. Questo non è possibile farlo, in
quanto l'Intendenza di Finanza di Aosta non effettua un conteggio
analitico degli acconti già erogati, bensì un versamento
cumulativo, determinato per differenza fra le quote
complessivamente dovute e quelle avute.
Per superare questo problema di ordine tecnico, si è pensato, in
accordo con gli uffici della Commissione di Coordinamento, di
inserire un titolo "ad hoc" nella parte entrata, alla quale
verranno iscritti questi 30 miliardi. Pertanto, lo proponiamo
all'esame del Consiglio, perchè si voglia riapprovare la variazione
di bilancio per il 1987.
PRESIDENTE:
È aperta la discussione generale. Ha chiesto
di parlare il Consigliere Mafrica, ne ha facoltà.
MAFRICA - (P.C.I.):
Già nella precedente seduta avevo
richiesto una riunione dei Capigruppo per discutere la questione
dei rinvii delle leggi da parte del presidente della Commissione di
Coordinamento, riunione che sarà fatta nei prossimi giorni.
Ritengo di dover sottolineare il problema; credo che non si
possa avere nei confronti di questi rinvii un atteggiamento
precostituito, ma che si debba valutare caso per caso il tipo di
osservazioni che vengono fatte da parte della Commissione di
Coordinamento. A volte si tratta, come in questo caso, di
osservazioni formali che possono avere qualche rilievo rispetto al
modo in cui è stata fatta la legge. Spesso le leggi presentate
dalla Giunta non sono di una perfezione formale ed esempi se no
potrebbero fare tanti. Rispetto a questo problema credo che
l'esecutivo debba curare molto di più la predisposizione dei testi
di legge; questi vengono presentati in fretta e furia e non hanno
neppure un esame accurato dal punto di vista tecnico e possono
capitare di questi inconvenienti. Rispetto al problema delle
osservazioni formali qualche rimedio è possibile trovarlo.
Sostenevo la volta scorsa, e sono convinto che la cosa sia di
grande importanza ancora adesso, che occorre però avere un
atteggiamento diverso quando, come per altre leggi, viene messa in
discussione non la forma, ma la sostanza, vale a dire quando
vengono messe in discussione competenze finora riconosciute a
questo Consiglio regionale in base alle norme degli artt. 2 e 3
dello Statuto. In questo caso occorre verificare fino in fondo
quale parte ha il Governo del Paese, con le osservazioni di cui il
presidente della commissione di coordinamento, in qualità di
rappresentante del ministero dell'interno, si fa portatore, nel
voler portar via o attenuare competenze che sono della regione e
che sono state riconosciute già da precedenti pronunciamenti dallo
stesso presidente della Commissione di Coordinamenti in altri
tempi.
In questo caso si pongono due problemi: il primo è di far valere
nei con fronti del Governo, come Consiglio regionale e come
parlamentari della Valle d'Aosta, il rispetto della competenze
statutarie; il secondo è quello di una valutazione attenta della
natura, delle possibilità, dei limiti di queste competenze
statutarie. Questo lavoro diventa sempre più importante; non ci si
può limitare a proteste generiche o a considerazioni di puro
schieramento: occorre entrare nel merito.
Per quel che ci riguarda, siamo disponibili; non sappiamo se la
questione può interessare tutte le altre forze, però crediamo che
non si scende su questo terreno politico concreto, che dovrebbe
essere quello che più interessa il Consiglio, difficilmente si
potranno avere in futuro delle possibilità concrete di legiferare
in modo significativo.
Esprimiamo la nostra disponibilità e ci auguriamo di trovarne
sia da parte dell'esecutivo, sia da parte delle altre forze
politiche.
Fatta questa considerazione, esprimiamo comunque il giudizio
negativo su questo testo di legge collegato al bilancio,
rispettando il voto che avevamo dato in precedenza.
Si dà atto che dalle ore 10,35 assume la Presidenza il
presidente BONDAZ.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Mi auguravo che certe
discussioni venissero fatte nella riunione dei Capigruppo. C'è
qualche gruppo politico che vuole "cavalcare" a tutti i costi la
situazione: oggi ci siamo lamentati in Consiglio perchè la
maggioranza espropriava delle proprie competenze il Consiglio
regionale, ed ora andiamo a riapprovare due disegni di legge che
sono stati rinviati dal presidente della Commissione di
Coordinamento.
Non possiamo permetterci una critica, tentando di espropriare le
competenze del presidente della commissione di coordinamento. Ci
lamentiamo per quanto riguarda la possibilità di svolgere il nostro
ruolo e giustamente ci lamentiamo nei confronti della maggioranza,
ma non vorremmo, e non sarò certo io artefice di questo,
espropriare la competenze del presidente della commissione di
coordinamento. Rispettare lo statuto, l'autonomia, credo sia un
dovere di tutti noi, però se questo si deve trasformare in una
violazione, non siamo d'accordo.
Non stiamo contrapponendo la posizione scelta dal partito
comunista, però ci sembra assurda, anche perchè siamo stati sempre
noi dell'opposizione a criticare il comportamento dell'ex
presidente della commissione di coordinamento sui visti leggeri
(fra virgolette). oggi abbiamo invertito il ruolo; ci sono partiti
di opposizione che parlano di attacchi all'autonomia, allo statuto:
noi questi atteggiamenti non li condividiamo.
Non vogliamo espropriare il presidente della commissione di
coordinamento del compito che a lui spetta; non vuole essere una
polemica, ma se andremo avanti per questa strada, affronteremo con
la massima energia questo problema.
Per quanto riguarda la riapprovazione del disegno di legge in
oggetto, riconfermiamo il nostro parere negativo, già espresso
precedentemente.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Il problema sollevato dal
Consigliere Mafrica è sicuramente di non secondaria importanza: il
rapporto cioè fra il consiglio regionale e la commissione di
coordinamento o il suo presidente, perché duplici sono le funzioni
della commissione di coordinamento a seconda che si tratti di leggi
o di deliberazioni.
Vorrei richiamare l'attenzione del consiglio su questo
argomento, perchè una cosa è limitare la cosiddetta potestà
legislativa del consiglio regionale, e quindi un atteggiamento del
genere si concretizzerebbe veramente in un attacco all'autonomia
regionale, un'altra cosa è il compito che da un punto di vista
della legittimità là commissione di coordinamento, ed anche il suo
presidente, deve svolgere per quanto previsto dallo statuto.
So benissimo che il vicepresidente Dolchi ha sostenuto una sua
teoria sulle competenze del presidente della commissione di
coordinamento; ritengo che su questo specifico argomento sarebbe
bene che le forze politiche aprissero un dibattito al loro interno
per poi esplicitarlo in quest'aula, anche perchè non mi sento di
condividere tutte le considerazioni che il collega Dolchi aveva
fatto in quella occasione, seppure con motivazioni estremamente
intelligenti, come al solito.
Devo però dire che questo continuo ed eccessivo atteggiamento di
una forza politica come il partito comunista nei confronti della
commissione di coordinamento e del suo presidente non può non
destare qualche perplessità. un giornalista ha detto che su questo
argomento la minoranza si era divisa: a parte che la minoranza può
avere opinioni diverse ed è giusto che sia così, credo che su
questo argomento anche la maggioranza esprima il proprio parere,
perchè la volta scorsa abbiamo fatto delle considerazioni, però è
chiaro che con questo clima è difficile che il discorso marci su
dei binari di coerenza e di approfondimento. si rischia di fare
della polemica sterile che non serve, a nostro avviso, né al
consiglio regionale, né alla commissione di coordinamento, né al
suo presidente.
Ritengo che sia difficile, quando un provvedimento non intacca
minimamente la competenze del Consiglio regionale, dire che la
Commissione di Coordinamento abbia aprioristicamente torto, perchè
effettivamente il visto di legittimità, che la Commissione di
Coordinamento sulle deliberazioni deve apporre, è un visto che mi
sembra indispensabile e necessario quale organo di controllo
dell'attività dell'Amministrazione regionale.
Il discorso sulle questioni che riguardano l'attività del
Consiglio mi sembra che possa essere fatto in maniera
sostanzialmente diversa, perchè è in quel momento che si
concretizza, se c'è, un atteggiamento contro l'istituto
dell'autonomia e contro le competenze statutarie, là dove si viene
in qualche modo a ledere o a cercare di contenere quelle che sono
le potestà stabilite dallo Statuto.
Credo che impostato in questi termini il discorso possa favorire
un confronto il più approfondito possibile, anche perchè, quando la
Commissione di Coordinamento esprime su un provvedimento delle
considerazioni che sono puramente formali, che servono a migliorare
il testo legislativo, non si può dire che il tutto sia un attacco
all'autonomia valdostana.
In altre occasioni, da questi stessi banchi - lo voglio far
rimarcare per la seconda volta - abbiamo sotto certi aspetti
invocato da parte della Commissione di Coordinamento un
atteggiamento direi quasi più rigido, perchè su alcuni problemi ci
eravamo lamentati esattamente del contrario. Ricordo la grossa
battaglia sul finanziamento alla scuola cosiddetta privata, sulla
quale ci siamo sentiti traditi (fra virgolette) dalla commissione
di coordinamento, perchè in quel caso credevamo che le nostre
argomentazioni, che riguardavano anche la legittimità del
provvedimento, fossero state accolte in quella sede. In quel caso,
forse si poteva evidenziare e intravedere una non volontà del
presidente della commissione di coordinamento di tener per buone
quelle argomentazioni e considerazioni di ordine giuridico che
dovevano essere tenute nella debita considerazione.
Non vorrei che queste nostre considerazioni si trasformassero in
una sorta di esemplificazione del tipo: ci sono in consiglio
regionale coloro che stanno dalla parte della commissione di
coordinamento e coloro che sono contro la commissione di
coordinamento. Credo invece che il tutto vada esaminato con estrema
ponderatezza e con estremo senso di moderazione, perchè il problema
della commissione di coordinamento e del suo presidente può
intaccare per qualche verso anche il nostro ordinamento statutario
quando limita delle competenze. Quando invece svolge una attività
di controllo di legittimità sugli atti dell'amministrazione
regionale, credo che questo sia un compito che gli è riconosciuto e
che vada espletato nella massima serenità di giudizio,
nell'interesse della stessa amministrazione regionale, che, ad
avere un organo di controllo che non fa il suo dovere, potrebbe
ritrovarsi con dei provvedimenti che sul piano della difesa degli
interessi stessi della regione potrebbero diventare opinabili e
discutibili.
Questa è la considerazione che facciamo, senza voler esasperare
nessun tema e senza voler entrare nel merito della discussione,
anche si riteniamo che su questo argomento un approfondimento
sarebbe necessario, in quanto il problema di un corretto rapporto
con l'organismo di controllo e con il suo presidente è un problema
che tocca da vicino lo stesso organo istituzionale di cui facciamo
parte, cioè il Consiglio regionale, che ritengo sia la massima
espressione del nostro sistema autonomistico sancito dallo
Statuto.
PRESIDENTE
: Ha chiesto di parlare il Vicepresidente
Dolchi; ne ha facoltà.
DOLCHI - (P.C.I.):
Brevissimamente, perchè è un argomento
appassionante, come dice il Consigliere Torrione, e dovrebbe fare
oggetto di un particolare approfondimento.
Vorrei ricordare al Consiglio regionale ed anche alle forze di
maggioranza che su questo problema, e soprattutto sull'uso della
parola "controllo", chi ci ha preceduto in questa sala ha dato
sempre una particolare attenzione. Nella mia considerazione farei
questa sottolineatura: mi piacerebbe non sentire più, come non si
sentiva nei tempi andati, la parola "controllo" nei riferimenti
alla commissione di coordinamento ed agli interventi del presidente
della commissione di coordinamento.
Dico questo perchè l'uso della parola "controllo" non è
solamente l'utilizzazione di un vocabolo piuttosto che un altro, ma
è perchè deve essere il frutto di un coscienza maturata nel corso
del dibattito in consiglio regionale e che aveva permeato in certi
momenti la vita del consiglio regionale stesso. Il 19 dicembre si
ricorda una figura importante, quella del presidente Severino
Caveri: bene, in tutta la sua attività politica, Severino Caveri ha
incessantemente sostenuto e portato avanti la battaglia perchè non
passasse neanche per la mente dei consiglieri l'utilizzazione della
parola "controllo". Lla sua teorizzatone andava anche al perchè non
c'è, nei confronti della Valle d'Aosta, il controllo della corte
dei conti: risaliamo quindi alle origini della nostra
autonomia.
Mi sembra che la posizione del nostro partito sia sempre stata
chiara: accettiamo l'intervento per le correzioni - e in questo
caso i provvedimenti sono rinviati al consiglio regionale - di
carattere formale, per quegli errori di compilazione a cui
accennava il consigliere Mafrica. Per i problemi di legittimità, il
consiglio deve dimostrare invece la sua unitaria solidarietà nel
momento in cui ci sono degli attentati a quella che abbiamo
chiamato nel dibattito scorso la difesa dell'autonomia.
Ricordo che in certi momenti il partito comunista non aveva
votato un provvedimento che, per un considerato e valutato arbitrio
del presidente della commissione di coordinamento, veniva rinviato
all'esame del consiglio ebbene, si è verificato che il gruppo
comunista, che aveva votato contro il provvedimento, ha votato a
favore della riapprovazione, perchè non si trattava più di entrare
nel merito della materia, ma si trattava di riaffermare un
principio di autonomia che riteniamo chiaramente detto nella
lettera e nella sostanza dello Statuto.
Auspico che questo confronto, che sollecitava il Consigliere
Torrione, possa continuare anche fuori da quest'aula.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI - (N.S.):
Mi sembra che finalmente si possa
assistere ad un dibattito interessante ed istruttivo, soprattutto
per chi, come me, è alle prime armi.
Volevo fare due osservazioni che in parte avevo già espresso in
un Consiglio precedente: le osservazioni per quanto riguarda la
forma (mi collego a quanto detto da chi mi ha preceduto), quindi
problemi di tecnica legislativa, fanno parte di una attività che
spetta di diritto al presidente della Commissione di Coordinamento,
su cui non abbiamo alcuna obiezione da fare come Nuova Sinistra.
Però faccio notare anch'io, come faceva prima il Partito Comunista,
che queste osservazioni di forma sono un insegnamento che deve
essere recepito; occorre migliorare fortemente la tecnica
legislativa in questo Consiglio regionale.
In questo senso ho apprezzato che la Presidenza della Giunta
abbia finalmente dato spazio ad una ufficio di tecnica legislativa
della Giunta regionale, in modo che possa costituirsi un nucleo
operativo che offra, oltre che al Consiglio regionale, anche alla
Giunta regionale, la possibilità di presentare dei provvedimenti di
legge che abbiano la precisione necessaria. Colgo l'occasione per
fare un appello alla Giunta regionale perchè si smetta di dare in
appalto a consulenti esterni la predisposizione delle leggi. A mio
parere è una questione di legittimità, oggi, in cui esiste oltre al
legislativo del Consiglio regionale, anche il legislativo della
Giunta, e in questo senso già in altre regioni ci sono state
iniziative che si sono concluse tutte con la dichiarazione di
illegittimità di consulenze esterne. Non possiamo più pagare
avvocati perchè ci facciano le leggi: questo è importante dal punto
di vista giuridico, ma è soprattutto importante dal punto di vista
formale, perchè dobbiamo rivendicare la nostra potestà
legislativa.
Dal punto di vista dei contenuti, ho una posizione concordata
all'interno di Nuova Sinistra, che ripresento qui e che riprende
una osservazione fatta dal Consigliere Torrione: qualche volta
abbiamo l'aspettativa che il presidente della Commissione di
Coordinamento ponga dei dubbi anche sui contenuti delle leggi, ma
questa aspettativa, che potrebbe essere interpretata come una
scarsa sensibilità verso l'autonomia regionale, discende dal fatto
che nella nostra Regione, per il nostro Statuto, non esiste la
parola doppia lettura, cioè non esiste un meccanismo di meditazione
su alcuni contenuti che invece esiste nel Parlamento italiano e in
tutta una serie di altre istituzioni democratiche.
Faccio presente che al convegno di Venezia, a cui ho partecipato
con una delegazione valdostana, giustamente si era affermata la
necessità di avere un bicameralismo a livello italiano con una
Camera sul modello attuale e con una Camera della regioni. Questo
perchè ci deve essere un rapporto chiaro dal punto di vista
legislativo fra il Parlamento nazionale e il parlamento regionale:
è questo collegamento che manca.
Questo sistema permette di avere una doppia lettura in cui siano
coordinati gli interessi nazionali con gli interessi delle regioni.
In Valle abbiamo un problema simile ed è dovuto al fatto che, non
essendoci nessuna doppia lettura, abbiamo dei provvedimenti di
legge che passano in questo Consiglio regionale in pochi secondi.
Questo fatto può essere utile per molti provvedimenti, però spesso
può porre dei problemi, perchè in Commissione non c'è sempre il
tempo o la disponibilità a fare determinati approfondimenti e
perchè esistono anche in Consiglio regionale delle difficoltà di
avere un periodo di riflessione. Faccio un esempio, che per me è
stato istruttivo, ed è la legge sulle cave: grazie alla
disponibilità di un Assessore, questa legge è stata discussa a
fondo, approfondita, rivista, malgrado che alla fine ci siano stati
pareri contrastanti sul testo definitivo. C'è stata su questa legge
una doppia lettura, perchè l'abbiamo portata in Consiglio, abbiamo
fatto una discussione, ci siamo resi conto che c'erano dei problemi
ed è stata rinviata ad una Commissione per avere ancora dei
pareri.
Rivendico questa procedura perchè solo così si chiarisce bene il
rapporto fra Consiglio regionale, organi della Regione e Presidenza
della Commissione di Coordinamento; se noi ci poniamo come garanti
dei contenuti delle leggi e prevediamo dei meccanismi con cui le
leggi siano effettivamente meditate come devono essere meditate,
alla Presidenza della Commissione di Coordinamento rimane
esclusivamente la correzione formale, quindi non ci sono più dubbi
per nessuno su quelli che sono i compiti della Presidenza della
Commissione di Coordinamento.
In questo senso ci batteremo, perchè, se dal punto di vista
statutario non possiamo certo noi modificare lo Statuto, comunque
la doppia lettura diventi una pratica del nostro Consiglio.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Voglio ribadire con convinzione
quanto ho detto nel mio primo intervento: il Partito Comunista, a
sei mesi dalla campagna elettorale, ha assunto la posizione di
fiancheggiare questa maggioranza. Ha preso questa posizione e se ne
assume la responsabilità: ha sempre criticato il modo con cui
questa maggioranza legiferava, oggi invece la fiancheggia.
Non sono neppure d'accordo con la posizione estremista assunta
dal Vice presidente Dolchi, che addirittura esalta la figura
dell'ex Presidente Caveri, dicendo che non si deve parlare di
controllo sull'operato del Consiglio regionale ...
DOLCHI - (P.C.I.) (fuori microfono)
..... ho portato un
esempio ....
BALDASSARRE - (P.S.D.I.):
Ha portato un esempio, si, ma
quello sbagliato secondo me ...
Bisogna spiegarci per prima cosa qual è il ruolo del presidente
della commissione di coordinamento: a sei mesi dalla fine della
legislatura, il partito comunista ha messo in dubbio il ruolo del
presidente della commissione di coordinamento. forse, fra poco, il
consigliere Mafrica mi dirà che a mia volta tento di
strumentalizzare la situazione, però il consigliere Mafrica
potrebbe alzarsi e spiegarmi qual è il ruolo del presidente della
commissione di coordinamento.
Mi deve dire ancora il partito comunista quante volte si è
rivolto al presidente della commissione di coordinamento
riconoscendo l'incapacità di legiferare da parte di questa
maggioranza; quasi tutti i partiti dell'opposizione si sono fatti
portatori di questa incapacità della giunta a legiferare. Oggi che
il presidente della commissione si permette di rinviare le leggi in
consiglio regionale, alcune per questioni formali, altre per
questioni legislative - e secondo me il compito del presidente
della commissione di coordinamento deve essere anche quello di
verificare se esistono le condizioni di legge per approvare un
determinato provvedimento del consiglio -, il partito comunista
avanza dei dubbi sul giudizio reso dal presidente della commissione
di coordinamento.
Sono d'accordo con il consigliere Sandri quando dice che questa
maggioranza addirittura appalta la predisposizione delle leggi a
consulenti esterni, per incapacità di portarle avanti; addirittura
le appalta anche agli interessati, e lo abbiamo visto quando è
stato portato in consiglio regionale il provvedimento che
riguardava l'autoporto: addirittura un membro dell'autoporto
sosteneva in commissione che quella legge l'avevano fatta loro.
Ma se c'è questa incapacità della maggioranza, non vedo come si
possa mettere in discussione il ruolo del presidente della
commissione.
Il fatto comunque che su questo problema ci siano delle
posizioni diverse non significa dividere la minoranza. Per anni
abbiamo fatto una battaglia insieme al Partito Comunista in questo
Consiglio e ne siamo contenti; su questo problema tuttavia non ci
troviamo d'accordo. Se il Partito Comunista ha assunto la posizione
di fiancheggiare questa maggioranza e quindi di permettere a questo
esecutivo di legiferare ancora nella maniera in cui ha legiferato
nel passato, che spesso abbiamo criticato in questo Consiglio
regionale, lo faccia pure.
Sono favorevole a fare una discussione a livello di Capigruppo,
la nostra posizione è quella che ho appena enunciato; non facciamo
i difensori di ufficio del presidente della Commissione, che
oltretutto non conosco, voglio solo difendere qui il ruolo
istituzionale del presidente della Commissione che è previsto dalla
Costituzione e dallo Statuto.
Termino qui e spero che questa discussione sia servita a
chiarire il ruolo del presidente della Commissione di
Coordinamento.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Mi scuso se per abitudine
professionale di insegnante la mia esposizione magari potrà avere
carattere didascalico, ma a volte può essere necessario. Siccome ci
è stato chiesto, non abbiamo nessuna difficoltà a dire che ci sono
delle questioni che sono di schieramento, vale a dire
maggioranza-minoranza, e ci sono questioni che riguardano la
posizione di un partito, al di là del momento e dello schieramento
contingente di governo che c'è oggi.
La difesa delle competenze statutarie della Regione Valle
d'Aosta per la nostra modesta, forse sorpassata (lo vorremmo
verificare) impostazione, è una questione che va al di là del fatto
di essere in maggioranza o in minoranza: è una questione di
posizione politica di un partito rispetto ai temi dell'autonomia.
Quindi la questione di fiancheggiare o non fiancheggiare non
c'entra per nulla con quello che stiamo dicendo.
Abbiamo rilevato, e crediamo che lo debbano rilevare tutti, che
questa vicenda dei rinvii quasi a getto continuo, non più episodici
come forse aveva sperato il presidente del consiglio la volta
scorsa, può diventare una questione che blocca l'attività
legislativa di questo consiglio e forse che blocca l'attività
amministrativa della giunta e del consiglio.
Ricordo che non è una questione di poco conto, in quanto
purtroppo si è verificato in passato che, per sfuggire forse ai
consigli o alle osservazioni della commissione di coordinamento, si
sono scelte delle strade sbagliate che hanno portato a dei
problemi. Quindi, se il problema esiste, va affrontato
razionalmente, politicamente, con il dovuto approfondimento.
Che cosa pensiamo noi? non siamo qui per dire che questo
presidente della commissione di coordinamento non ci va bene o che
ci andava bene quello di prima; noi riconosciamo che questo
presidente della commissione di coordinamento cerca di fare il suo
lavoro e che il livello delle osservazioni rispetto ad altre
ricevute in passato è decisamente superiore. D'altronde il fatto
che noi non rivolgiamo accuse al presidente della commissione di
coordinamento, ma semmai al governo che dovrebbe o deve ispirarne
le motivazioni nel caso di rinvio delle leggi, è la dimostrazione
che non ne facciamo una questione di presidente che approva o non
approva, ma di quali devono essere i ruoli del consiglio, della
commissione di coordinamento, del suo presidente rispetto agli atti
amministrativi e alle leggi.
La nostra opinione a noi sembra chiara; cerchiamo di
illustrarla. Se vengono respinte delle leggi perchè fatte male, e
viene osservato in modo specifico che dal punto di vista formale
non si è tenuto conto di alcune cose o anche che dal punto di vista
sostanziale si sono eccedute le competenze, ben vengano queste
osservazioni; non saremo certo noi a dire che, se la Giunta per
motivi politici ha deciso di dare soldi a
non so chi quando
non ne ha la competenza, il presidente della Commissione di
Coordinamento che vista quella legge è tenuto a lasciarla passare
perché fatta dal Consiglio regionale della Valle d'Aosta.
Le osservazioni devono essere accolte molto seriamente, si deve
vedere, rispetto alle norme che regolano lo Statuto di questa
Regione e le norme di attuazione, se siamo nell'ambito di quelle
che riteniamo essere le competenze della Regione oppure no. Una
volta che abbiamo accertato che, per competenze riconosciuteci
dallo Statuto, dalle norme di attuazione, c'è una posizione più
restrittiva rispetto al passato, abbiamo il dovere di far presente
questo fatto a tutti i livelli: a livello parlamentare, nei
rapporti con il Governo, negli incontri con il presidente del
Consiglio dei Ministri, e con lo stesso presidente della
Commissione di Coordinamento.
Ripeto che non siamo oggi per dire che tutto quello che fa la
Giunta va bene, riteniamo però che questa cosa non vada affrontata
in termini schematici: siccome siamo della minoranza, tutto quello
che fa la Giunta va male; siccome siamo della maggioranza, tutto
quello che fa la Giunta va bene. Andiamo a verificare caso per caso
quali sono le nostre competenze, facciamo le leggi in modo che ci
stiano dentro bene e che semmai si approfondiscano queste cose,
perchè siamo convinti che molte delle competenze che ha questa
Regione non sono state neppure esplorate, non sono stati presi
provvedimenti che possono essere attuati rispetto a queste norme.
Però verifichiamo anche se ci sono tentativi di limitare
l'autonomia della Regione - cosa che non attribuiamo al presidente
della Commissione di Coordinamento, ma, per la nostra visione
politica, al Governo, perchè è poi il Governo che impugna davanti
alle Camere o alla Corte Costituzionale il disegno di legge
respinto per la seconda volta -, e se ci sia una posizione unitaria
di questo Consiglio in difesa di queste competenze.
Non ci pare di dire cose "peregrine"; forse saranno complesse,
ma le questioni inerenti ai limiti dell'autonomia, della forma del
controllo, meritano di essere approfondite con attenzione rispetto
al problema autonomistico e non rispetto agli schieramenti.
PRESIDENTE
: Ha chiesto di parlare il Consigliere Aloisi,
ne ha facoltà.
ALOISI - (M.S.I.):
Ritengo che questo sia un argomento
molto importante e delicato, quindi è opportuno che ogni forza
politica esprima il proprio pensiero.
Il mio Movimento non condivide certe affermazioni e certe prese
di posizione di alcune forze politiche che sono intervenute in
questo dibattito; riaffermiamo la piena solidarietà a quello che è
il compito istituzionale del presidente del coordinamento a
svolgere le sue funzioni. ribadiamo che il compito del presidente
del coordinamento è quello di controllare, non di correggere, come
ho sentito prima citare dal vicepresidente Dolchi, che le leggi
emanate dal Consiglio regionale non siano in contrasto con le leggi
dello Stato nazionale. Il compito del Coordinamento è solo
quello.
È vero, siamo una regione a statuto speciale, ma siamo anche una
regione che fa parte integrante dello Stato italiano. Nel momento
in cui vi è una legge o una presa di posizione di questo Consiglio
che contrasta con quelle che sono le leggi dello Stato italiano, è
compito del presidente del Coordinamento intervenire e bloccarla e
rinviarla in Consiglio perchè venga modificata. Quindi,
assolutamente non deve esserci alcuna critica nei suoi confronti,
perchè è un compito previsto dallo Statuto ed è legittimo, e deve
essere sostenuto soprattutto da noi, in quanto facciamo parte di
quella unità nazionale che è lo Stato italiano, di cui dobbiamo
prima di tutto rispettare le leggi nell'emanare le nostre leggi,
nello spirito autonomistico per cui abbiamo questa potestà
legislativa.
Porto solo un esempio che è molto significativo: c'è stata una
grossa battaglia in passato in quest'aula quando c'è stata la
presentazione di una proposta di legge sui "licées techniques". In
quella occasione le forze di minoranza si sono opposte con tenacia
perchè si intaccava un principio molto delicato, si intaccava il
concetto di unità nazionale, e ci siamo impegnati tutti a far sì
che non passasse quella legge. Quella legge non è passata, il
Coordinamento l'ha bloccata ed ha fatto bene, perchè innescava un
meccanismo molto pericoloso in questa Regione. Ecco qual è il
compito del presidente del Coordinamento.
Non condivido certe prese di posizione e ribadisco la piena
solidarietà al presidente del Coordinamento, a questa istituzione
che è garanzia della nostra italianità, cioè della Regione Valle
d'Aosta nella sua autonomia, ma nel rispetto di quelle che sono le
leggi dello Stato nazionale.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Credo che questo dibattito abbia una
sua dignità che va sottolineata, perchè, a fronte di discussioni
che a volte riguardano argomenti di secondaria e infima importanza,
questo invece è un argomento che ci tocca molto da vicino, sia come
forze politiche, che come rappresentanti del popolo valdostano in
quest'aula. E non è assolutamente da sottovalutare questo aspetto,
anche perchè sovente siamo accusati di essere superficiali, a
ragione; ebbene, per una volta che si presenta l'occasione di
esprimere in Consiglio concetti che vanno al di là della polemica
politica e che riguardano il nostro modo di essere della nostra
autonomia, questo Consiglio deve impegnarsi al massimo.
L'ordinamento statutario valdostano è atipico del panorama
dell'ordinamento giuridico delle altre regioni, proprio per la
presenza di alcune figure che non troviamo in altri ordinamenti,
per l'assenza di alcune forme di controllo (non esiste la Corte dei
Conti).
Ho polemizzato la volta scorsa, garbatamente, con il Consigliere
Mafrica, perchè aveva incentrato il suo discorso sull'attentato
dello Stato, tramite la Commissione di Coordinamento, alle nostre
prerogative statutarie; credo che invece questo dibattito vada
riportato nell'alveo giusto, che è quello di questo Consiglio, che
è quello di un approfondimento di tipo giuridico.
Stiamo per celebrare il 40° anniversario dell'autonomia, perchè
non approfittare di questa occasione per dedicare un convegno
specifico a questo tipo di problematica, che esiste e che non è mai
stata sufficientemente approfondita?
Credo che questa sia un nostro dovere, anche se mi rendo conto
che ci sono cose più importanti essendo a sei mesi dalle elezioni;
tuttavia è un problema che interessa noi tutti, interessa la
collettività valdostana, interessa perché dobbiamo riaffermare in
ogni momento quelle che sono le peculiarità della nostra
Regione.
Lo Statuto fa una distinzione fra il controllo (mi passi
l'espressione il collega Dolchi) sulle leggi e il controllo sugli
atti amministrativi, ed in effetti, mentre per il controllo sulle
leggi il discorso forse va approfondito, di una chiarezza assoluta
è l'aspetto che riguarda il controllo degli atti amministrativi, il
che dimostra che probabilmente la valenza di un argomento rispetto
all'altro attiene a quelle che sono le competenze della nostra
Regione.
Non ho altro da dire; mi permetto solo di sollecitare un
approfondimento da parte delle forze politiche in questa sede e in
un'altra sede, e propongo che nel momento in cui andiamo a
celebrare i 40 anni dell'autonomia, e ci saranno dei grossi
convegni, un argomento sia anche questo, e sia dibattuto a livello
giuridico attraverso un parere di esperti che possono cogliere
quelli che sono gli elementi di disfunzione o meno anche di questo
istituto atipico, che regola i rapporti Stato/Regione, che è la
Commissione di Coordinamento, che è il presidente della Commissione
di Coordinamento.
Impostato in questi termini ritengo che il dibattito abbia una
sua validità ed abbia posto l'accento oggi su un problema che non è
sicuramente secondario per il funzionamento della nostra
autonomia.
PRESIDENTE:
È chiusa la discussione generale. Ha chiesto
di parlare il presidente della Giunta, ne ha facoltà.
ROLLANDIN - (U.V.):
Aujourd'hui l'objet concernait la
réapprobation de la variation du budget; on a profité de cette
occasion pour faire un long débat sur le rôle et les fonctions de
la Commission de Coordination ainsi que de son Président. On peut
sans doute être d'accord de faire encore un autre débat ou
d'affronter ce problème lorsqu'on célébrera les 40 ans de notre
autonomie, mais toutes les interprétations qu'on a entendues
aujourd'hui à cet égard ont déjà été faites maintes fois; surtout
le problème de voir quel est le système de défendre notre autonomie
a été déjà posé au moment où les arguments qui avaient été apportés
pour repousser une loi n'ont pas été acceptés. Le fait de faire une
affirmation de principe et de dire tout court que "ou on est contre
l'autonomie ou bien on est pour l'autonomie", en s'exprimant sur
une loi, c'est une interprétation restrictive de ce qui se
passe.
Au moment où le Président de la Commission, qui a un rôle assez
clair, a repoussé une loi pour une question de mérite, ce qui va
au-delà de son compétence, on a dit qu'on était décidé de
réapprouver la loi telle quelle.
On en peut pas affirmer tout court qu'un Président est contre
l'autonomie et l'autre est pour l'autonomie, puisque l'argument va
au-delà de la personne: le rôle du Gouvernement est celui de
suivre, à travers le Président, ce qui se passe dans les
différentes régions, mais sans doute on a toujours exprimé très
clairement l'intention de sauvegarder notre compétence législative,
ce qui n'empêche pas qu'on puisse suivre des adresses qui sont
données au niveau général, mais surtout de sauvegarder les
principes que nous avons soutenus et qui sont rappelés dans le
Statut.
Toute autre discussion sur le fait que la loi puisse être
améliorée: cela est possible avec les organes, avec le bureau
législatif de la Junte, avec des experts qui puissent donner un
avis pour arriver au projet de loi, qui est élaboré par le bureau
compétent des différents Assessorats. On a sans doute eu l'exigence
de s'appuyer sur des experts, mais pour avoir des suggestions par
rapport aux différentes possibilités. Après, il y a la proposition
politique, il y a le projet de loi qui est présenté à la Commission
pour être examiné et ensuite au Conseil pour être débattu.
C'est un argument que, si on veut, on peut le reprendre et,
quant aux déclarations d'autonomie, on peut les faire et nous, en
tant que forces de majorité et en tant que composants de la Junte,
chaque instant qu'il y a eu l'exigence de soutenir les positions
qui se rattachent au Statut, on l'a fait, soit au niveau de lois
qu'on a réapprouvées dans ce Conseil, soit au niveau de lois de
l'État, qui, selon nous, vont limiter les droits qui nous
reviennent du Statut.
Avec d'autres régions on a porté plainte vis-à-vis de certaines
lois nationales, car, si au niveau national il y a de lois qui, se
rattachant "alle norme di carattere generale", vont limiter notre
compétence législative, c'est là le moment où il faut dire que nos
principes statutaires soient respectés. Le mandat que nous avons
donné à nos parlementaires c'est justement de suivre le débat sur
toutes les lois, car très souvent il y a une petite phrase qui va
limiter de façon sérieuse nos compétences, surtout au niveau
économique; si on est aujourd'hui à réapprouver la variation de
budget c'est justement pour ces raisons.
C'est sur ces arguments qu'il faut être très attentifs et il
faudrait que toutes les forces qui sont représentées au Parlement
italien puissent être aussi attentive à défendre le Statut. Donc,
ce n'est pas les cas de faire profession de foi sur le Statut, mais
là où c'est le cas de défendre, il faut etre unanimes sur ces
positions.
PRESIDENTE:
Si passa all'esame dell'articolato. Do
lettura dell'art. 1:
ARTICOLO 1
1. Sono approvate le seguenti maggiori entrate nell'esercizio
finanziario 1987:
Saldo quote fisse di ripartizione delle imposte erariali di
cui alla legge 26 novembre 1981 n. 690 (Cap. 1510/Entrata - di
nuova istituzione);
L. 29.200.000.000
Fondi per il finanziamento dei programmi regionali di
sviluppo di cui all'art. 9 della legge 16 maggio 1970, n. 281 (Cap.
5800/Entrata)
L. 1.700.000.000
PRESIDENTE
: Pongo in votazione l'art. 1 testè letto:
ESITO DELLA VOTAZIONE
Presenti: 27;
Votanti: 27;
Favorevoli: 18;
Contrari: 9.
Il Consiglio approva
PRESIDENTE
: Do lettura dell'art. 2:
ARTICOLO 2
1. Al bilancio di previsione della Regione per l'esercizio
finanziario 1987 - Parte Entrata - sono apportate le seguenti
variazioni in aumento:
Cap. 01510 (di nuova istituzione)
Codificazione 1.2.2.
"Saldo quote fisse di ripartizione, dovute per l'esercizio
1985, delle tasse ed imposte erariali di cui alla legge 26 novembre
1981? n. 690"
L. 29.2000.000.000
Cap. 05800 "Fondo per il finanziamento dei programmi
regionali di sviluppo - L. 16.5.1970, n. 281 art. 9"
L. 1.700.000.000
Totale in aumento L. 30.900.000.000
PRESIDENTE
: Pongo in votazione l'art.
2
testè
letto:
ESITO DELLA VOTAZIONE
Presenti: 27;
Votanti: 27;
Favorevoli: 18;
Contrari: 9.
Il Consiglio approva
PRESIDENTE
: Do lettura dell'art. 3:
ARTICOLO 3
1. Al bilancio di previsione della Regione per l'esercizio
finanziario 1987 - Parte Spesa - sono apportate le seguenti
variazioni in diminuzione:
Cap. 33450 "Spese per attività sperimentali e dimostrative
effettuate dal servizio assistenza tecnico-economico-sociale (S. A.
T. E. S. )
(Servizio rilevante ai fini I.V.A.) L.R. 5.4.1973, n.
15"
L. 145.000.000
Cap. 43750 "Spese per studi e consulenze per attività
scolastiche e culturali"
L. 40.000.000
Cap. 46100 "Spese per manifestazioni ed iniziative culturali e
scientifiche destinate alle istituzioni scolastiche"
L.R. 28.7.1956, n. 3 art. 49"
L. 100.000.000
Cap. 50820 "Fondo di riserva per maggiori oneri dovuti per la
revisione dei prezzi contrattuali per l'esecuzione di opere
immobiliari"
L. 2.500.000.000
Cap. 50830 "Fondo di riserva per l'oscillazione dei prezzi
aventi riflesso sulle spese di funzionamento"
L. 500.000.000
Totale in diminuzione
L. 3.285.000.000
PRESIDENTE:
Pongo in votazione l'art. 3 testè letto:
ESITO DELLA VOTAZIONE
Presenti: 27;
Votanti: 27;
Favorevoli: 18;
Contrari: 9.
Il
Consigli approva
PRESIDENTE:
Do lettura dell'art. 4:
ARTICOLO 4
1. Al bilancio di previsione della Regione per l'esercizio
finanziario 1987 - Parte Spesa - sono apportate le seguenti
variazioni in aumento:
Cap. 21150 "Spese per la formazione e l'aggiornamento
professionale del personale regionale"
L. 5.000.000
Cap. 21850 "Spese per acquisto e stampa libri, riviste,
giornali, gazzette ufficiali, pubblicazioni varie, rilegature e
volumi"
L. 100.000.000
Cap. 21870 "Spese editoriali e stampa del Bollettino Ufficiale
della Regione, Bollettino economico, Bollettino società e
Bollettino dell'Assessorato della Pubblica Istruzione"
(Servizio rilevante ai fini I.V.A.)
L. 100.000.000
Cap. 21900 "Spese su immobili destinati ad uffici e
servizi:
01 canoni di locazione
02 oneri condominiali
03 illuminazione
04 rifiuti solidi urbani ed acqua
05 riscaldamento
06 manutenzioni ordinarie e gestione impianti"
Cap. 22100 "Spese per l'organizzazione, la partecipazione o
adesione a congressi, convegni, seminari, celebrazioni pubbliche e
manifestazioni varie riconosciute di interesse regionale, nazionale
ed internazionale od anche a rilevanza locale"
L. 205.000.000
Cap. 22600 "Spese per la sistemazione e manutenzione
straordinaria di locali e di uffici, nonchè per l'installazione di
impianti"
L. 500.000.000
Cap. 22730 "Contributi agli enti locali e loro consorzi per
la realizzazione di impianti di depurazione e relativi collettori
fognanti
L.R. 6.8.1985, n. 61 art. 3"
L. 3.830.000.000
Cap. 22841 "Contributi e sussidi ad enti locali per attività
nel settore del turismo e del tempo libero"
L. 300.000.000
Cap. 23150 "Spese per speciali incarichi, studi e perizie e
per la partecipazione ad adunanze, consigli, comitati e
commissioni"
L. 60.000.000
Cap. 23200 "Spese per lavori di sistemazione e di
manutenzione straordinaria a beni immobili di proprietà non adibiti
ad uffici e alle aree attigue agli stabili di proprietà"
L. 1.000.000.000
Cap. 23550 "Spese per iniziative in collaborazione con la
stampa (conferenze stampa, particolari inchieste, servizi)"
L. 250.000.000
Cap. 25000 "Spese per studi, consulenze, rilievi e
documentazioni in genere nel settore della pianificazione
territoriale"
L. 200.000.000
Cap. 26000 "Spese per opere stradali di interesse
regionale
L.R. 11.4.1984, n. 6 art. 11"
L. 3.150.000.000
Cap. 26150 "Spese per lavori di ripristino e manutenzione
straordinaria di opere stradali di interesse regionale
L.R. 11.4.1984, n. 6 art. 11"
L. 850.000.000
Cap. 26450 "Spese per la manutenzione delle strade regionali,
per sgombero neve e spese accessorie
L.R. 11.4.1984, n. 6 art. 11"
L. 1.400.000.000
Cap. 26555 "Spese per strumenti tecnici, macchine ed
attrezzature stradali:
01 fornitura carburante
02 manutenzione
03 noleggio
04 oneri di legge
05 pedaggi autostradali"
L. 150.000.000
Cap. 27950 "Spese per la costruzione e la sistemazione
straordinaria di edifici pubblici
L.R. 11.4.1984, n. 6 art. 11"
L. 500.000.000
Cap. 28250 "Spese per opere di sistemazione
idraulico-forestale e di difesa da valanghe"
L. 800.000.000
Cap. 28560 "Spese per retribuzioni al personale addetto agli
interventi di programmi in amministrazione diretta (contratti
nazionali collettivi di lavoro)
L. 200.000.000
Cap. 28750 "Spese per interventi intesi alla conservazione e
all'incremento del patrimonio boschivo"
L. 500.000.000
Cap. 29120 "Spese di vestiario, equipaggiamento corredo e
armamento del corpo forestale regionale
L.R. 11.11.197, n. 66 artt. 42 e 43
L. 50.000.000
Cap. 29150 "Spese per automezzi destinati al corpo forestale
regionale:
01 fornitura carburante
02 manutenzione
03 oneri di legge
04 pedaggi autostradali"
L. 30.000.000
Cap. 29987 (di nuova istituzione) Settore 2.2.1.: Assetto del
territorio e tutela dell'ambiente
Programma 2.2.1.09: acquedotti, fognature e altre opere
igieniche Codificazione:2.1.1.4.1.2.08.16.09 "Spese per canoni di
gestione del servizio per lo smaltimento dei rifiuti solidi urbani
ed assimilati sito nel Comune di Brissogne, in applicazione della
convenzione approvata con deliberazione del Consiglio regionale n.
2960 in data 9 luglio 1987"
L. 400.000.000
Cap. 31100 "Concorso nel pagamento di interessi su prestiti
per opere di miglioramento fondiario previste dall'art. 16 della
legge 27 ottobre 1966, n. 910
- rate consolidate per provvidenze in corso erogate ai sensi
della L.R. 9.5.1977, n. 26 art. 8 e successive modificazioni
abrogate dalla L.R. 6.7.1984, n. 30
L. R. 7.8.1986, n. 41"
L. 100.000
Cap. 32110 "Contributi per mezzi tecnici per la produzione
agricola:
01 concimi
02 antiparassitari
04 macchine, attrezzi agricoli ed equini da lavoro
L.R. 6.7.1984, n. 30 titolo VII"
L. 200.000.000
Cap. 33455 "Spese per attività sperimentali, dimostrative e
divulgative effettuate dal servizio assistenza
tecnico-economico-sociale (S.A.T.E.S) L.R. 5.4.1973, n. 15"
L. 145.000.000
Cap. 33456 "Spese per l'acquisto di automezzi destinati al
servizio assistenza tecnico-economico-sociale (S. A. T. E. S.
)
L.R. 5.4.1973, n. 15"
L. 12.000.000
Cap. 33860 "Spese per partecipazione a fiere, mostre,
convegni, esposizioni e per attività promozionali"
L. 200.000.000
Cap. 33880 "Contributi per interventi nel settore della
zootecnia
L.R. 6.7.1984, n. 30 titolo V"
L. 200.000.000
Cap. 36040 "Spese per iniziative e manifestazioni economiche,
per lo sviluppo e potenziamento delle attività economiche"
L. 100.000.000
Cap. 36270 "Spese per studi e consulenze per gli interventi
di programma"
L. 50.000.000
Cap. 36300 "Spese per l'acquisto e la costruzione di beni
patrimoniali da destinare ad interventi nel settore
industriale"
L. 7.000.000.000
Cap. 37100 "Spese per pubblicità ed azioni promozionali
turistiche"
L. 260.000.000
Cap. 37150 "Spese per l'organizzazione di manifestazioni ed
iniziative atte a migliorare l'offerta turistica"
L. 500.000.000
Cap. 37160 "Spese per manifestazioni culturali d'interesse
turistico"
L. 200.000.000
Cap. 37220 "Contributi e sussidi ad istituzioni e organismi
vari per attività nel settore del turismo e del tempo
libero"
L. 800.000.000
Cap. 37590 "Spese per studi e consulenze per gli interventi
di programma"
L. 200.000.000
Cap. 40800 "Contributi per interventi nel settore della
sicurezza sociale"
L. 50.000.000
Cap. 42400 "Spese di gestione e funzionamento di centri di
assistenza ai minori
L.R. 23.6.1983, n. 66
L.R. 1.4.1986, n. 11"
L. 40.000.000
Cap. 43000 "Personale ispettivo, direttivo, docente ed
educativo delle scuole e istituzioni educative della
Regione
- Stipendi e altri assegni fissi
01 - Scuola Materna
02 - Scuola Elementare
03 - Scuola media 1° Grado
04 - Scuole Secondarie Superiori ed Artistiche
05 - Convitto F. Chabod"
L. 958.900.000
Cap. 43860 "Spese per il funzionamento dell'Istituto Musicale
Regionale"
L. 94.000.000
Cap. 44200 "Concessione di borse, assegni e sussidi
straordinari di studio
D.P.R. 22.2.1982, n. 182 art. 23"
L. 100.000.000
Cap. 44700 "Spese per formazione e l'aggiornamento culturale
e professionale del personale direttivo e docente della
scuola
L.R. 31.5.1974, n. 419 art. 7"
L. 30.000.000
Cap. 45250 "Spese per la sistemazione e la manutenzione
straordinaria di immobili adibiti ad uso scolastico L.R. 11.4.1984,
n. 6 art. 11"
L. 500.000.000
Cap. 46200 "Spese per l'acquisto e la stampa di opere,
monografie e riviste aventi carattere culturale, scientifico ed
artistico
L.R. 28.7.19856, n. 3 artt. 49 e 52"
L. 40.000.000
Cap. 46250 "Contributi straordinari a enti ed associazioni
culturali ed educative per manifestazioni ed iniziative culturali e
scientifiche L.R. 28.7.1956, n. 3 artt. 49 e 52 D.P.R. 22.2.1982,
n. 182 art. 25"
L. 100.000.000
Cap. 46750 "Spese per restauri e manutenzione di beni mobili
ed immobili di interesse artistico e storico"
L. 1.400.000.000
Cap. 46800 "Spese per scavi e ricerche di interesse
archeologico"
L. 200.000.000
Cap. 47165 "Spese per documentazioni, studi e consulenze nel
settore della valorizzazione dei beni culturali"
L. 300.000.000
Cap. 49060 "Spese per immobili destinati alle attività di
formazione professionale
01 canoni di locazione
02 oneri condominiali
03 illuminazione
04 rifiuti solidi urbani e acqua
05 riscaldamento
06 manutenzione ordinaria
L.R. 5.5.1983, n. 28"
L. 25.000.000
Cap. 50750 "Fondo di riserva per le spese
obbligatorie"
L. 2.000.000.000
Cap. 50800 "Fondo di riserva per le spese impreviste"
L. 3.700.000.000
Totale in aumento
L. 34.185.000.000
PRESIDENTE
: Pongo in votazione l'art. 4 testè letto:
ESITO DELLA VOTAZIONE
Presenti: 27;
Votanti: 27;
Favorevoli: 18;
Contrari: 9.
Il Consiglio approva
PRESIDENTE
: Do lettura dell'art. 5:
ARTICOLO 5
1. Il conto della competenza del bilancio di previsione della
Regione per l'esercizio 1987 pareggia nella risultanza di Lire
1.412.409.425.030 per effetto delle seguenti variazioni:
L. 30.900.000.000
variazioni approvate con la presente legge;
L. 43.558.057.975
per iscrizioni di assegnazioni statali e variazioni relative
a capitoli delle contabilità speciali ai sensi dell'art. 12 della
legge regionale 5.1.1987, n. 2 e dell'art. 42 della legge regionale
7.12.1979, n. 68;
L. 45.401.367.055
per iscrizioni disposte dalle seguenti leggi
regionali:
-
23 aprile 1987, n. 34;
-
12 agosto 1987, n. 73;
-
12 agosto 1987, n. 77.
PRESIDENTE:
Pongo in votazione l'art. 5 testè letto:
ESITO DELLA VOTAZIONE
Presenti: 27;
Votanti: 27;
Favorevoli: 18;
Contrari: 9.
Il Consiglio approva
PRESIDENTE:
Do lettura dell'art. 6:
ARTICOLO 6
La presente legge è dichiarata urgente ai sensi del terzo
comma dell'articolo 31 dello Statuto Speciale ed entrerà in vigore
il giorno successivo a quello della sua pubblicazione sul
Bollettino Ufficiale della Regione.
È fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Pongo in votazione l'art. 6 testè letto:
ESITO DELLA VOTAZIONE
Presenti: 27;
Votanti: 27;
Favorevoli: 18;
Contrari: 9.
Il Consiglio approva
PRESIDENTE:
Pongo in votazione la legge nel suo complesso
per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti: 28;
Votanti: 28;
Favorevoli: 19;
Contrari: 9.
Il Consiglio approva
