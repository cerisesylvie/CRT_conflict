Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3584 del 14 marzo 1988 - Resoconto
OGGETTO N. 3584/VIII - RELAZIONE ALLA COMMISSIONE COMPETENTE,
ALLARGATA AI CAPIGRUPPO, SULLE AREE DISPONIBILI PER L'ESERCIZIO
DEGLI "SPORT DE NOUTRA TERA". Approvazione di mozione.
PRESIDENTE
: Do lettura della mozione presentata dal
Consigliere Sandri:
MOZIONE
OSSERVATO che l'enorme sviluppo edilizio ha "rapinato"
numerose aree agricole che erano terreno di gioco per gli sports
"de noutra tera";
RITENUTO opportuno sottolineare l'importanza
di
difendere questa tradizione di gioco nonché di acquisire tutti i
dati relativi agli attuali terreni di gioco;
Il Consiglio regionale della Valle d'Aosta
IMPEGNA
la Giunta regionale:
- a presentare nella competente commissione, allargata ai
Capigruppo, l'elenco, per ciascuno degli sports tradizionali
valdostani, delle aree disponibili, con la segnalazione degli
eventuali problemi di differente utilizzo emersi negli ultimi
anni;
- a inserire queste aree tra quelle non edificabili ai sensi
della legislazione urbanistica regionale.
PRESIDENTE
: Ha chiesto di parlare il Consigliere Sandri,
ne ha facoltà.
SANDRI (N.S.):
Penso che sia noto a tutto il Consiglio il
problema del reperimento delle aree per i giochi tradizionali
valdostani "sports de noutra tera" in particolare come negli ultimi
anni l'edificazione, la costruzione di strade e di infrastrutture
abbia portato a dei grossi problemi per il mantenimento di alcune
aree per la pratica di questi sports.
Per avere un quadro più chiaro della situazione si chiede con
questa mozione di fare una relazione alla competente Commissione
per avere un panorama ben preciso ed aggiornato al 1988 di quella
che è a situazione. Oltretutto, come tutti ben sanno, la stagione
sportiva è appena iniziata.
In secondo luogo si voleva chiedere alla Giunta regionale se era
disponibile ad inserire, proprio per l'importante carattere
tradizionale ma anche di ricchezza culturale della nostra Regione,
queste aree come patrimonio indispensabile all'edificazione.
PRESIDENTE
: È aperta la discussione sulla mozione. Ha
chiesto di parlare l'Assessore al Turismo, Urbanistica e Beni
Culturali Lanièce, ne ha facoltà.
LANIECE (D.C.):
Per quanto concerne il primo punto della
mozione, non ho nessun problema a venire in Commissione ad
illustrare le aree che già sono disponibili per i giochi
tradizionali e quanto risulta nel piano pluriennale dello scorso
anno al mese di marzo e che verrà aggiornato quanto prima per il
1988.
Non sono d'accordo sul secondo punto che investe dei problemi a
livello comunale, in quanto riguardanti i piani regolatori, quindi
direi di stralciare la seconda parte, mentre il primo punto sia mo
disposti a votarlo.
PRESIDENTE
: Ha chiesto di parlare il Consigliere Sandri,
ne ha facoltà.
SANDRI (N.S.):
Considerando che questo secondo punto sarà
comunque occasione di ulteriori iniziative da parte di Nuova
Sinistra e spero anche di altri Consiglieri che siano disponibili a
lavorare su questo tema, accetto la modificazione della mozione e
mi aspetto l'impegno dell'Assessore ad una relazione in Commissione
dopo la predisposizione del piano 1988.
PRESIDENTE
: Pongo in votazione la mozione con la
eliminazione del 2° comma del deliberato, nel testo così
emendato:
MOZIONE
OSSERVATO che l'enorme sviluppo edilizio ha "rapinato"
numerose aree agricole che erano terreno di gioco per gli sports
"de noutra tera";
RITENUTO opportuno sottolineare l'importanza di difendere
questa tradizione di gioco nonchè di acquisire tutti i dati
relativi agli attuali terreni di gioco;
Il Consiglio regionale della Valle d'Aosta
IMPEGNA
la Giunta regionale a presentare nella competente
Commissione, allargata ai Capigruppo, l'elenco, per ciascuno degli
sports tradizionali valdostani, delle aree disponibili, con la
segnalazione degli eventuali problemi di differente utilizzo emersi
negli ultimi anni.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
