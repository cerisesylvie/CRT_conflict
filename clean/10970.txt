Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1963 del 7 marzo 1991 - Resoconto
OGGETTO N. 1963/IX - Approvazione del programma lavori per
l'anno 1991 per la realizzazione in economia diretta, di opere di
sistemazioni idrauliche e di difesa da valanghe, in diverse
località del territorio regionale. Approvazione ed impegno di un
primo finanziamento di spesa.
Presidente
- Do lettura del testo della delibera:
IL CONSIGLIO
- visti gli articoli 39 del RD 30 dicembre 1923, n. 3267 e 66
del RD 16 maggio 1926, n. 1126 recanti norme per l'esecuzione dei
lavori di sistemazioni idraulico-forestali da eseguirsi in economia
diretta;
- vista la legge regionale 27 luglio 1989,, n. 44;
- visto l'articolo 1, lettera h, della Legge regionale 7
dicembre 1979, n. 66;
- visto il parere della III Commissione consiliare
permanente;
delibera
1) di approvare il programma di intervento per l'anno 1991, di
cui agli allegati A e B che formano parte integrante della presente
delibera, che prevede una spesa complessiva di lire 7.495.000.000=
(settemi-liardiquattrocento-novantacinquemilioni) di cui lire
4.445.000.000= (quattromiliardiquattrocentoquaranta-cinquemilioni)
per la retribuzione della mano d'opera avventizia, occupata nella
realizzazione di opere di sistemazioni idraulico-forestali e lire
3.050.000.000= (tremiliardicin-quantamilioni) per la fornitura di
materiale e il nolo di mezzi meccanici per il funzionamento dei
cantieri forestali;
2) di autorizzare l'esecuzione dei lavori stessi in
amministrazione diretta, a cura e sotto la direzione del Servizio
Sistemazioni Idrauliche e Difesa del Suolo, con l'impiego di operai
forestali ed operatori ecologici, assunti con un rapporto di lavoro
di natura privatistica regolato dai C.C.N.L. e C.I.R.L. e ai sensi
della Legge regionale 27 luglio 1989, n, 44;
3) di approvare ed impegnare un primo stanziamento di spesa di
lire 6 miliardi nel modo seguente:
- per lire 3.300 milioni con imputazione al cap 38380 "Spese per
retribuzioni al personale addetto gli interventi di programma in
amministrazione diretta (C.C.N.L.)? del bilancio di previsione
della Regione per l'anno 1991, che presenta la necessaria
disponibilità;
- per lire 200 milioni con imputazione al capitolo 38360 "Spese
per interventi di difesa da valanghe? del bilancio di previsione
della Regione per l'anno 1991, che presenta la necessaria
disponibilità;
- per lire 2.500 milioni con imputazione al cap 38280 "Spese per
opere di sistemazione idraulico-forestale e di difesa da valanghe?
del bilancio di previsione della Regione che presenta la necessaria
disponibilità;
4) di stabilire che, ai sensi dell'articolo 11 del regolamento
regionale 5 febbraio 1962 e successive modificazioni,
sull'esecuzione di servizi, di opere e di lavori in economia, il
Servizio Sistemazioni Idrauliche e Difesa del Suolo, sotto la cui
direzione i sopramenzionati lavori dovranno essere eseguiti,
rassegni, ad avvenuta ultimazione dei lavori, un documentato
rendiconto finale delle spese ed una relazione sugli interventi
eseguiti e sui risultati ottenuti;
5) di disporre che alla liquidazione delle spese di cui si
tratta, si provveda ai sensi dell'articolo 58 della Legge regionale
27 dicembre 1989, n. 90, a richiesta dell'assessorato Agricoltura,
Foreste ed Ambiente Naturale, in base a regolari note e fatture di
spesa ed a liste paga quietanzate vistate dal Dirigente
competente;
6) di rinviare a successivi provvedimenti deliberativi della
Giunta regionale, la copertura della rimanente parte di spesa
prevista in complessive lire 1.495.000.000=, dando atto che la
stessa graverà sui capitoli 38280 "Spese per opere di sistemazione
idraulico-forestale e di difesa da valanghe?, per la parte
attinente all'attrezzatura ed i noli dei mezzi meccanici per i
cantieri forestali, 38380 "Spese per retribuzioni al personale
addetto agli interventi di programma in amministrazione diretta
(C.C.N.L.)?, e 38360 "Spese per interventi di difesa da valanghe?
per quanto riguarda il pagamento delle maestranze occupate in
interventi idraulico-forestali, del bilancio preventivo della
Regione per l'anno 1991.
Presidente
- Ha chiesto di parlare l'Assessore
all'Agricoltura, Foreste ed Ambiente Naturale Lanièce, ne ha
facoltà.
Lanièce (DC)
- Penso che il deliberato sia completo, qui
si vede che gli interventi in trentasette comuni per circa
sessantacinque zone, sono gli interventi diretti che vengono
eseguiti dal servizio. Il programma è abbastanza completo ed
articolato ed è di facile lettura.
Presidente
- Pongo in votazione la delibera in
oggetto:
Esito della deliberazione
Presenti, votanti e favorevoli: 31
Il Consiglio approva all'unanimità
***
