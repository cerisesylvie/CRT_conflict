Classificazione
CASA DA GIOCO



Oggetto del Consiglio n. 866 del 7 ottobre 2004 - Resoconto
OGGETTO N. 866/XII - Determinazioni per l'accesso di un
azionariato diffuso nella Casinò S.p.a. (Reiezione di
risoluzione)
Risoluzione
Il Consiglio regionale della Valle d'Aosta
Premesso che, dal 1° gennaio 2003, la gestione della Casa da
gioco di Saint-Vincent è stata affidata a una società per azioni
(Casinò S.p.a.) con capitale interamente partecipato da enti
pubblici;
Riconosciuto nella Casa da gioco uno dei centri più rilevanti
della Regione, sia per le risorse finanziarie che fornisce al
bilancio regionale, sia per l'indotto non solo turistico che
sviluppa, sia per i livelli occupazionali che assicura;
Atteso che l'esercizio del gioco d'azzardo non rientra tra le
finalità istituzionali della Regione Valle d'Aosta;
Rilevata l'esigenza di avviare una progressiva
privatizzazione della gestione, nel superiore interesse della
comunità valdostana a una conduzione corretta ed economicamente
valida della Casa da gioco di Saint-Vincent, anche attraverso il
coinvolgimento di cittadini residenti eventualmente interessati
alla partecipazione nel capitale sociale della Casinò
S.p.a.;
Impegna
la Giunta regionale ad adottare le determinazioni necessarie
all'accesso di un azionariato diffuso nella Casinò S.p.a.,
facoltizzando in tal senso i cittadini residenti eventualmente
interessati e secondo modalità che impediscano la costituzione di
posizioni dominanti, nonché conservando in capo alla Regione una
quota maggioritaria.
F.to: Tibaldi - Frassy - Comé - Lanièce - Stacchetti
Président - Il y a un nouveau texte sur lequel on vote:
Conseillers présents: 32
Votants: 6
Pour: 6
Abstentions: 26 (Borre, Caveri, Cerise, Cesal, Charles Teresa,
Curtaz, Ferraris, Fey, Fosson, Isabellon, La Torre, Maquignaz,
Marguerettaz, Nicco, Pastoret, Perrin, Perron, Praduroux,
Riccarand, Rini, Salzone, Sandri, Squarzino Secondina, Vicquéry,
Viérin Adriana, Viérin Laurent)
Le Conseil n'approuve pas.
