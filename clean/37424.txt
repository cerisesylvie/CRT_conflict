Classificazione
ENERGIA
Energia idroelettrica



Oggetto del Consiglio n. 1205 del 6 maggio 2015 - Resoconto
OGGETTO N. 1205/XIV - Interpellanza: "Situazione dei lavori
di sostituzione di macchinari presso la centrale di Quart".
Presidente
- Per l'illustrazione ha chiesto la parola il
Consigliere Nogara; ne ha facoltà.
Nogara (UVP) -
Merci Président.
Bene, prima di esporre l'interpellanza presentata dal gruppo UVP
inerente la situazione dei lavori per la sostituzione dei
macchinari presso la centrale di Quart, vorrei fare una doverosa
premessa, come già il mio collega Chatrian questa mattina ha fatto.
Questa premessa riguarda le dichiarazioni del Dottor Trisoldi al TG
regionale del 27 aprile 2015. Ormai siamo abbastanza abituati a
queste interviste o dichiarazioni, perché, come d'incanto, tutte le
volte che si fa un'interpellanza o si parla di CVA o sui giornali o
sui TG salta fuori un'intervista dai vertici della società in cui
si magnifica l'operato e le scelte della dirigenza. Secondo noi, in
questo caso il Dottor Trisoldi, come si suol dire, ha tirato un po'
troppo la corda. Perché ha tirato un po' troppo la corda? Perché ha
basato la sua intervista su due dichiarazioni. Innanzitutto diciamo
che ha messo un po' le mani avanti sul bilancio 2014, che ha già
dichiarato che sarà inferiore a quello dell'anno precedente e ha
dato la colpa a due fattori. Primo fattore: la caduta verticale dei
prezzi dell'energia, circa il 30 percento rispetto al 2012, e
questo è vero, non c'è da discutere, è chiaro che con l'avvento
dell'eolico e di tutti gli altri sistemi c'è stata una diminuzione
del prezzo dell'energia; il secondo, che mi ha un po' stupito,
perché a memoria non mi sembrava, è stato la minor produzione di
energia, e su questo le leggo esattamente quello che hanno detto:
"Minor produzione di energia per condizioni meteo sfavorevoli,
100 milioni di KWh in meno rispetto al 2013",
il che vuol dire
dai 5 ai 6 milioni circa di euro in meno per una perdita del
genere.
Mi sono allora preso la briga di andare a controllare, sono
andato a chiedere ai nostri uffici regionali che mi hanno mandato
tutto il malloppo del rendiconto idrometeorologico dal 2000 in
avanti. Qui ci sono tutti i dati con tutti i mesi di quando piove o
non piove e ho fatto questo piccolo schema che appunto parla della
pioggia totale annua media in Valle d'Aosta. Dagli anni presi in
considerazione mi sembra che per esempio il 2014, partendo
dall'anno 2000, è ai primi posti come piovosità, forse ha un
pochino davanti il 2013, ed è a pari con il 2000 dove c'è stata
l'alluvione, tanto per dire.
A questo punto mi viene da dire che la dirigenza della CVA ci
racconta, secondo me, quasi delle bugie. Presidente, in questo
ultimo anno ci siamo trovati diverse volte a discutere di queste
cose e ha sempre dichiarato che lei legge quello che le scrivono,
che risponde alle mie domande in base a quello che le scrivono da
CVA, anche se io sono dell'idea che lei conosce molto bene questa
macchina di CVA e come funziona. Le ultime...chiamiamole
inesattezze o bugie che le hanno fatto dire, poi, è sulla centrale
di Quart, e qui mi riallaccio proprio all'interpellanza che è stata
fatta. Nell'ultima interpellanza che le avevo fatto su questa
centrale...adesso la data esatta non me la ricordo, mi sembra sia
l'11 febbraio 2015...lei mi ha risposto che non c'era problema per
il periodo in cui non c'era tantissima acqua, per il "periodo di
morbida", che però non c'era nessun problema perché sarebbe entrata
in funzione tutta la centrale. Allora, il periodo di morbida (lo
voglio ricordare a tutti i colleghi) va dal 15-20 di aprile in
avanti. Ecco, queste sono le foto della situazione di com'è al 22
aprile la centrale di Quart...
(il Consigliere Nogara mostra all'aula alcune
fotografie)
...io penso che qualsiasi persona che vede queste foto...poi se
a qualcuno interessa, perché si dovrebbero interessare un po' tutti
i Consiglieri di queste cose...forse fra due o tre mesi la centrale
di Quart funzionerà. Allora, già qua, come le dicevo, Presidente,
le hanno fatto dire delle bugie o delle cose non esatte.
Mi sono poi preso la briga...perché sa, Presidente, in questi
anni io ho un po' girato nelle centrali, così conosco un po' le
situazioni...sono andato a vedermi tutte le centrali. Queste sono
le foto dello sfioro...
(il Consigliere Nogara mostra nuovamente all'aula alcune
fotografie)
...e, per chi non lo sappia, "sfioro" vuol dire che si butta via
l'acqua perché non si riesce a far funzionare le centrali. Allora,
di sfioro ce n'è dappertutto, ma tantissimo, queste sono tutte le
foto di sfiori, sfiori di tutte le centrali. Allora qua non bisogna
dire che piove di meno per giustificarsi e dire che non abbiamo la
produzione perché piove di meno...qua l'acqua si butta via! Ma
perché si butta via? È da un anno che lo dico: noi abbiamo le
centrali con il materiale cinese che non funzionano come
dovrebbero! Noi abbiamo la centrale di Chavonne 2 che è un
disastro, non sanno più come tacconare, buttano via un sacco
d'acqua perché le turbine non riescono a turbinare l'acqua; abbiamo
la centrale di Gressoney (se a qualcuno interessa, io ho anche i
filmati delle vibrazioni che ci sono in questa centrale), in cui
non riescono a turbinare al massimo perché vibra tutto, o la
centrale di Nus che non funziona e, adesso, abbiamo la centrale di
Quart della quale ci hanno detto che era tutto a posto, tutto
sistemato, e ci troviamo in queste situazioni (con foto scattate
alla fine del mese scorso) che sono in alto mare. E poi volevo solo
ricordarvi una cosa: alla centrale di Quart è stato cambiato tutto
il materiale cinese nel 2011, siamo nel 2015 e si cambia di nuovo
tutto il materiale cinese!
Ecco, adesso vorrei leggervi l'ultima "chicca" delle
dichiarazioni del Dottor Trisoldi al TG regionale:
"Noi porremo
un'estrema attenzione agli impianti esistenti, manterremo la
massima efficienza, perché è la cosa più importante per i nostri
impianti".
Se questa è la massima efficienza che abbiamo con
gli impianti che non riescono a turbinare perché il materiale
montato fa pietà, ecco, io vorrei capirci qualcosa!
Adesso mi rivolgo a lei, Presidente, e le chiedo, per cortesia,
se nella sua risposta può non dirmi che mi legge e mi dice quello
che le dicono da CVA. Io vorrei che lei mi dicesse a questo punto
che lei, o il Governo regionale, o la commissione, o il Consiglio
vada a verificare quanto sta succedendo perché, riallacciandomi
anche a quanto ha detto questa mattina il collega Chatrian, noi
adesso ci lanciamo sull'eolico...perfetto, benissimo, abbiamo
comprato questo impianto! Io ho fatto un "116" (ma probabilmente
non mi risponderanno come non mi hanno risposto ad altri "116") e
ho chiesto quanto l'abbiamo pagato e quanto ci rende, perché il
Dottor Trisoldi ha detto che per vent'anni...tariffa fissa
ventennale...ecco: parco eolico acquistato nel 2015 a totale
partecipazione CVA, a Ponte Albanito (Foggia), 8 torri, 23
megawatt, tariffa fissa ventennale, non presenta rischi di
cambiamenti tariffari come avviene per le centrali idroelettriche.
Io mi chiedo innanzitutto chi ci ha venduto questa roba qua, se
l'ha costruita...è una cosa che rende? Perché rende, ventennale
fisso...vorrei sapere e capire intanto perché ce l'ha venduta,
così...non so quanto avremmo speso per comprarla e capire anche
quanto ci può rendere; queste penso siano tutte le cose che si
chiedono tutti i cittadini normali. Ecco, vorrei ricordarvi che
tutti questi investimenti che vengono fatti vengono decisi da una
dirigenza che a noi non comunica niente, a noi non dà nessuna
informazione! A questo punto io dico che a fidarci...sì, sì, noi
continuiamo a fidarci, ma personalmente, per quello che vedo e per
quello che ho visto...queste sono delle prove oggettive, non sono
cose che mi sono inventato! Le foto della centrale sono queste, le
foto dello sfioro dell'acqua sono queste, sul fatto che le centrali
non funzionano c'è la documentazione, sul fatto della centrale di
Gressoney in cui vibra tutto ho i filmati...chi vuol vedere può
vedere tutto! Allora, a tutti voi sta bene che si vada avanti così?
Diciamo che questa è una risorsa importantissima per la nostra
Regione, forse l'ultima. Cerchiamo di non farle fare la stessa fine
che sta facendo il Casinò, magari cercando di intervenire e capire
se questa dirigenza, effettivamente, sta facendo le cose come
devono essere fatte.
Io, a questo punto come vi dicevo, non ho un granché di fiducia
verso questa dirigenza, perché fino adesso non ho sentito altro che
bugie, bugie, bugie! Spero che lei, Presidente, nella sua replica,
almeno ci dia una speranza di poter controllare le cose che stanno
facendo. Grazie.
Presidente
- Per la risposta ha chiesto la parola il
Presidente della Regione Rollandin; ne ha facoltà.
Rollandin (UV) -
Oui, merci Président.
La question aujourd'hui posée par cette interpellation a fait
l'objet d'un
excursus
de l'interpellant Nogara sur toute une
série de thèmes et de problèmes auxquels je ne peux pas répondre,
je ne peux pas répondre sinon face à des sollicitations à la CVA
qui me donne ses réponses. Je ne peux pas directement aller voir ou
aller...que sais-je? ...faire des dossiers spécifiques. Je le
regrette de ma part, mais, comme j'ai fait et je l'ai dit, je ne
peux pas m'inventer des données ou des questions résolues ou non.
Je ne crois pas qu'il ait eu des mensonges volontairement,
peut-être des malentendus, mais je crois qu'il n'y a pas des
raisons valables pour cacher quelque chose. On a eu des rencontres,
on a dit qu'on faisait une autre rencontre, on est disponibles, et
là il y a eu la possibilité d'éclaircir une série de points qui, je
crois, ont été quand même utiles, on a vu que certains aspects
étaient bien différents de comme on pouvait les interpréter. Après,
qu'il y ait des problèmes...moi je ne suis pas ici pour dire que
tout est parfait, il y a des problèmes, il faut intervenir,
justement on a la possibilité de le faire et je ne peux qu'être
disponible à faire le possible pour éclaircir tout ce qui est
nécessaire.
Pour ce qui est de la question que vous avez posée sur
l'
eolico
on en a discuté, j'ai répondu ce matin sur ce qui a
été fait. L'intérêt de cet achat, comme je l'ai dit, est lié à la
diversification des systèmes toujours en respectant le fait que
c'est une énergie qui n'est pas polluée, c'est une énergie
renouvelable selon les données de l'Europe 2020. Donc je crois que
les aspects que vous avez rappelés, la question de la rentabilité
des différentes machines que nous avons achetées, je crois que les
résultats sont là, il y a des
report
parfaits, nous pouvons
les voir, les discuter si...non, mais on a la possibilité de
vérifier tout cela.
Pour ce qui est des deux questions que vous avez posées avec la
nouvelle partie, je peux vous dire que les données fournies en
réponse à l'interpellation du 11 février que vous avez fait...je ne
crois pas qu'elles soient démenties.
Par rapport à la première question, les travaux commencés le 27
août 2014 prévoient le remplacement du groupe générateur horizontal
par les deux groupes verticaux (ça correspond au vrai). La phase de
démontage de la turbine située du côté de Châtillon (et je l'avais
déjà dit) et son remplacement par un groupe vertical ayant une plus
grande puissance a été achevée (ça correspond au vrai), sans
interrompre le fonctionnement de la turbine située du côté d'Aoste
(et donc il n'y a pas eu de pertes, étant donné qu'une fonctionnait
et après on a agi sur l'autre). Les travaux en cours concernent le
montage du générateur et la mise en place des liaisons avec les
tableaux électriques (ce qu'ils sont en train de faire). Au sujet
de ce qui avait été précisé en réponse à la dernière interpellation
du 11 février, il y a un délai supplémentaire de 11 jours prévu
pour les opérations relatives au scellement du diffuseur de la
bâche spirale. CVA nous informe que le délai a été respecté, ces 11
jours...
(interruzione del Consigliere Nogara, fuori
microfono)
...quelle partie? Ah, je n'ai pas repris ce point...oui,
d'accord. Quand même il faut aussi dire qu'à ce jour CVA prévoit un
retard de quelques jours sur le calendrier des travaux qui, pour
une intervention si complexe, est considéré comme insignifiant,
compte tenu notamment du fait, plusieurs fois souligné, que, pour
réaliser des interventions d'une telle envergure, d'autres
opérateurs qualifiés prévoient l'arrêt complet des installations,
avec toutes les pertes de production que cela comporte (ce que nous
n'avons pas fait ici, justement). On a profité du fait qu'on a pu
continuer à travailler et, en même temps, on a fait le changement
du générateur).
CVA rappelle par exemple que, pour réaliser des travaux sur la
centrale d'Aymavilles et de Maen, l'ENEL avait arrêté celles-ci
pendant plusieurs années au moment où ils avaient fait les travaux.
Par contre, afin de minimiser autant que possible les pertes de
production, CVA a décidé depuis plusieurs années d'opter pour des
interventions séquentielles, en utilisant au maximum l'eau
disponible. Par rapport aux autres opérateur, son personnel doit
donc procéder à une gestion beaucoup plus complexe et détaillée des
chantiers, dans le but de garantir la continuité de la
production.
Deuxième point:
"quali sarebbero le perdite per CVA sotto
l'aspetto finanziario se i tempi di ultimazione dei lavori previsti
dal contratto non venissero rispettati"
; CVA réaffirme qu'à
l'heure actuelle les retards estimés sont insignifiants par rapport
à la complexité des interventions. Elle précise également qu'il
n'est pas possible, à ce jour, d'évaluer les éventuelles "pertes
financières" et ce, notamment parce que cette évaluation dépend de
variables comme l'hydraulicité qui rendraient les estimations très
approximatives. Ces pertes seraient de toute façon négligeables par
rapport au temps dépassé. Celles-ci, je le répète, ce sont les
réponses du point de vue technique, et je ne peux que profiter de
ce qui m'a été présenté.
Voglio solo ancora dire qualcosa a proposito dello sfioro. Lei
ha fatto vedere che gli sfiori si possono...se io faccio la foto di
uno sfioro nel momento in cui ci sono le precipitazioni come quelle
dell'altro giorno, in cui piove dappertutto e alle volte
addirittura non turbinano per non rovinare le macchine, perché
quando ci sono queste piene evitano di turbinare, l'acqua è
naturalmente piena di detriti che vengono naturalmente convogliati
e quindi evitano di turbinare...il fatto degli sfiori, quindi, non
significa necessariamente che non sono in grado di turbinare
l'acqua, primo. Secondo: gli sfiori sono anche collegati al fatto
che per la turbinazione utilizzano la percentuale d'acqua prevista,
perché se arriva più acqua di quella che noi stiamo adesso
adeguando alle portate, come lei sa...perché ogni centrale è
autorizzata ad utilizzare un tot di metri cubi d'acqua, se
naturalmente si supera questo deve essere visto come concessione
(questo è l'altro aspetto legato allo sfioro). Lo dico, poi io non
so in che data sono state fatte queste foto e quindi cosa possono
rappresentare, però voglio dire che lo sfioro, di per sé, non è un
elemento significativo della non utilizzazione razionale
dell'acqua. Questo credo che lo sappia meglio di me, perché adesso
è un po' che segue questo, quindi è diventato un esperto. Sotto
questo profilo era solo giusto una precisazione. Sono poi
disponibile a trovare il modo per ragguagliare le possibili
differenze fra un'interpretazione e l'altra se ci sono dei dati che
non collimano, è giusto fare una verifica in modo da uscire da
questa
impasse
e non avere dei dubbi sui dati forniti dalla
società. Grazie.
Presidente -
Chiede la parola il Consigliere Nogara; ne
ha facoltà.
Nogara (UVP) -
Merci Président.
Vede, Presidente, si risolverebbe tutto (gliel'ho già detto con
l'ultima interpellanza che ho fatto) se CVA ci desse i dati delle
rese e degli sfiori, e sono d'accordo con lei per gli sfiori, ha
perfettamente ragione...poi lei mi dice che sono ormai un esperto,
ma lei è più esperto di me senz'altro! Io le ho fatto vedere queste
foto per un solo motivo, le ho fatte 15 giorni fa, perciò non
c'erano ancora le piogge di adesso. Sono andato a far fotografie in
questo caso, e ne ho prese anche delle altre, ma in queste che ho
fatto si vede chiaramente dove carica la centrale di Quart. Ora, la
centrale di Quart carica al Buthier, questa è la foto del
Buthier...
(il Consigliere Nogara mostra all'aula una
fotografia)
...e il canale è pieno, perciò carica tutti i 20 metri cubi, li
carica qui, e carica 10 metri cubi a Sarre perché l'altra presa è a
Sarre e, per il resto, la butta via! Ma butta via l'acqua non
perché è sporca o brutta e cattiva, la butta via perché noi siamo
in queste condizioni nella centrale di Quart!
Le leggo la parte che ha saltato e che era molto importante,
dove si dice che...sì, sì, ma
"oggetto di attenzione di entrambi
i gruppi nel periodo di morbida, ovvero da metà maggio a metà
agosto"
...cioè qua, nella risposta, le avevano fatto dire che i
gruppi adesso sarebbero andati tutte e due nel periodo di morbida
per poter caricare anche i 30 metri cubi da Sarre che in questo
momento buttano via, e le dico che questi non sono pochissimi soldi
o delle perdite così, non lo so... Poi qua mi aveva detto che
c'era, in media, un ritardo nei lavori di circa di 15
giorni...ecco, io le ricordo che lei mi aveva detto appunto che in
periodo di morbida la centrale di Quart avrebbe funzionato appieno,
ma in questo momento non funziona, e le dico, senza essere un
esperto, che la centrale di Quart, nello stato in cui è adesso,
stia tranquillo che non funzionerà prima di due mesi, anche perché
i macchinari che verranno di nuovo montati nella centrale di Quart
saranno di nuovo materiali cinesi e (non per fare polemica) ci
vorrà secondo me un bel po' di tempo per calibrarli, perché è un
problema anche questo, e proprio il Dottor Trisoldi ci ha detto che
non è che se si arriva con il macchinario e lo si mette lì il
macchinario funziona! Ecco, visto che siamo ancora con i buchi e
con le tavole qua prima di piazzare ancora tutto, prima che
funzioni...veda lei, questa centrale funziona a metà!
Allora, quello che le volevo chiedere è cosa pensa di fare
l'Amministrazione regionale o il Governo regionale. Siccome non
abbiamo risposte da CVA, perché qua i contratti non vengono
mantenuti, vorrei sapere se continuiamo a lasciar andare le cose
così, che nessuno paga penali, che nessuno paga niente, perché io
penso che nei contratti di Quart ci sia stato anche il fatto di
dire: "i lavori finiscono entro il 15 di aprile perché devono
funzionare nel periodo di morbida". Non funzionano! Cosa facciamo?
Va bene così?
Poi c'è di nuovo tutto il problema della Water Gen Power di cui
noi abbiamo il 35 percento...sì, sì, facciamo pagare le penali a
loro, però per il 35 percento la paghiamo anche noi...ecco, tutto
fa brodo! Allora glielo ripeto gentilmente: io direi che questa
situazione sarebbe un po' da controllare, perché è quello che non
stiamo facendo. Secondo noi qui si buttano via dei soldi, sembra
che si buttino via dei soldi, perché informazioni non ne abbiamo e
non ce ne danno, non sappiamo quello che stanno facendo; noi
abbiamo solo delle informazioni che ci arrivano per vie traverse e
allora cerchiamo di capire. Sono convinto che probabilmente dirò
delle stupidaggini anch'io ogni tanto, quando parlo di qualcosa,
perché sono informazioni non precise! Ma perché? Perché CVA non ci
dà nessuna informazione!
La ringrazio perché mi ha risposto anche su cose che non erano
previste nell'interpellanza, però è chiaro che tutto quello che le
ho detto è collegato con le problematiche della centrale di
Quart...senza parlare della centrale di Covalou! Da quanto tempo è
che parliamo della centrale di Covalou? Lì continuiamo a montare e
smontare questa girante cinese che non funziona, eh, comunque!
Vibra tutto! E lo sfioro...ha ragione su quello che mi ha detto per
l'acqua, ma lo sfioro...perché c'è anche tanto sfioro? Perché non
possiamo mandare al massimo certe centrali, perché se le mandiamo
al massimo vibrano e sono pericolose, ed è per questo che noi
continuiamo ad intervenire su queste situazioni.
Io spero che con questa ulteriore interpellanza qualcosa
succeda. E non è che fa un piacere all'UVP, al Cinque Stelle o ad
altri, io penso che sia nell'interesse generale di tutti, perché,
viste anche le dichiarazioni del Dottor Trisoldi, in cui si parla
appunto di
"estrema attenzione negli impianti esistenti"
, mi
sembra che ci sia tutto ma non un'estrema attenzione! Grazie.
Presidente -
Punto 25 all'ordine del giorno.
