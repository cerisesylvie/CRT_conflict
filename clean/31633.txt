Classificazione
ENERGIA
FINANZA REGIONALE E LOCALE
Partecipazioni azionarie regionali



Oggetto del Consiglio n. 626 del 24 giugno 2009 - Resoconto
OGGETTO N. 626/XIII - Interpellanza: "Intendimenti in merito
al reclutamento di nuovo personale da parte della Compagnia
Valdostana delle Acque (CVA)".
Interpellanza
Premesso che la Compagnia Valdostana delle Acque (CVA) è una
società per azioni controllata dalla Regione tramite Finaosta
S.p.a.;
Considerato che l'organico aziendale è lievitato in sette
anni di circa 130 unità;
Appreso che sono in corso numerosi colloqui informali per il
reclutamento di nuovo personale;
Constatato che l'azienda elettrica valdostana, malgrado il
citato incremento occupazionale, ricorre sovente al supporto
tecnico di consulenti esterni;
ciò premesso, i sottoscritti Consiglieri regionali
Interpellano
il Presidente della Regione e/o l'Assessore delegato per
sapere:
1) qual è, in termini quantitativi e funzionali, il nuovo
fabbisogno occupazionale di CVA ed entro quando si intende
procedere alle future assunzioni;
2) fino a quando intende permettere l'accrescimento di
organico presso l'azienda citata e, visto che si tratta di una
società interamente controllata, se intende promuovere metodi di
reclutamento più trasparenti, più selettivi e più
imparziali;
3) quante e quali sono le figure consulenziali esterne
(singoli professionisti o società) che forniscono oggi il proprio
supporto intellettuale all'azienda elettrica valdostana;
4) se i numerosi incarichi consulenziali sono motivati
dall'impossibilità di reperire le diverse professionalità
all'interno dell'azienda.
F.to: Tibaldi - Benin - Lattanzi
Président
- La parole au Conseiller Secrétaire
Tibaldi.
Tibaldi (PdL)
- Parliamo di una delle 48 società
partecipate o controllate dalla Regione o da Finaosta, sicuramente
la più performante in termini di risultati, anche perché è l'unica
che può vantarsi di conseguire risultati e utili di tutto rispetto
visto che il comparto energetico valdostano, ma non solo quello (ma
qui parliamo di quello valdostano) segna profitti con una certa
facilità. Da questo punto di vista, non possiamo far altro che
esprimere l'orgoglio di una società che funziona e di conseguenza
segna dati positivi anche nell'ambito di un'economia controllata
dalla Regione, che sappiamo essere piuttosto estesa sotto questo
profilo. Ci soffermiamo su CVA, e non è l'ennesimo caso, perché,
nonostante questi risultati che vengono ogni anno portati agli
onori della cronaca con conferenze
ad hoc
, sappiamo che
l'organico aziendale continua a lievitare non voglio dire in
maniera preoccupante, però in maniera significativa e questa
significatività l'abbiamo tradotta in cifre nella premessa di
questa interpellanza: precisamente in circa 130 unità in 7 anni dal
momento in cui il comparto energetico è passato dalla mano Enel
alla mano regionale; 130 unità che mal contate, Presidente lei lo
sa, sono grosso modo il 50 percento della situazione di partenza.
Oggi quindi, poi sarà lei se vorrà darci il dato più preciso,
abbiamo una quota di dipendenti che si aggira sulle 350 unità.
Sappiamo che nel corso di questi anni c'è stata una particolare
attività di reclutamento e di assunzioni in questa società,
sappiamo che sono sempre in corso una serie di colloqui informali
per il reclutamento di nuovo personale; di conseguenza, c'è una
sorta di porta aperta (
gate open
) per poter accedere in
questa società. Evidentemente l'organico non è ancora arrivato a
livello perché... ci dirà il perché il Presidente, che rappresenta
le partecipazioni regionali. Ancora recentemente sono state
effettuate delle assunzioni, fra l'altro mi consta assunzioni a
tempo indeterminato.
Il quarto punto che abbiamo segnalato in premessa e che in un
certo senso appare un po' paradossale, d'altronde fa anche testo di
un preciso quesito della nostra interpellanza, è che se da un lato
il canale delle assunzioni è aperto, d'altro canto anche il canale
delle consulenze ci sembra particolarmente florido visto che, oltre
al citato incremento occupazionale, CVA ricorre sovente al supporto
tecnico di consulenti esterni. C'è da dire che l'attività è quella
che è, sappiamo che la produzione idroelettrica si sviluppa con
delle cadute d'acqua che fanno girare delle turbine, le centrali
sono circa 28; sappiamo che il personale in termini di manutenzioni
e di interventi tecnologici è importante, notiamo questa crescita
occupazionale da un lato e questo ricorso massiccio alle consulenze
dall'altro, che meritano un'interpellanza. Presidente, allora,
visto che lei ha il controllo di queste 48 società, fra cui la CVA,
le chiediamo alcune informazioni in merito ai termini quantitativi
e funzionali, qual è il nuovo fabbisogno occupazionale di CVA e
entro quando si intende procedere a future assunzioni, ossia ci
dia, oltre ad un ordine di grandezza attuale, le previsioni. Che ne
so?, siamo a 350, vogliamo arrivare ad 800 forse per emulare altre
società che sono particolarmente corpulente da un punto di vista
occupazionale, oppure se ci sono delle esigenze che prevedono
espansioni tali e quindi richiedono manodopera più o meno
specializzata nei diversi settori.
Seconda domanda: fino a quando si intende alimentare questo
accrescimento occupazionale presso l'azienda elettrica valdostana
e, visto che si tratta di una società interamente controllata,
chiediamo se si intende anche introdurre dei metodi di reclutamento
un po' più trasparenti, perché, al di là dei colloqui informali che
vengono fatti in misura massiccia e poi ai canali di assunzione che
non conosciamo quali essere precisamente, ci piacerebbe che una
controllata come CVA (ma non solo) avesse un regolamento di
assunzioni che fosse più trasparente, per capire se gli
step
per l'ingresso sono fondati su dei criteri più o meno validi e
condivisibili, oppure se ci sono altre porte o finestre di accesso.
Questo è un auspicio, noi lo abbiamo posto come domanda, ma si
intende dalla formulazione della domanda che è un auspicio.
Sappiamo anche che il Casino S.p.a. ha un regolamento per le
assunzioni, sappiamo che ha più una funzione formale che non
sostanziale, sappiamo però che CVA o altre controllate o
partecipate (ma oggi ci soffermiamo su CVA) hanno una libertà di
selezione che oggi è... potremmo tradurre con un termine:
deregulation
, ad un certo punto qualche regola non
guasta.
Terza domanda, e veniamo al secondo punto che avevo
sottolineato: quante e quali sono le figure consulenziali esterne
(singoli professionisti e società) che oggi orbitano intorno alla
"stella CVA" e forniscono un supporto intellettuale a questa
azienda elettrica.
Quarta domanda, che mette in evidenza questa che noi rileviamo
essere piuttosto una contraddizione: se questi numerosi incarichi
consulenziali sono in qualche modo motivati dall'impossibilità di
reperire le diverse professionalità all'interno dell'azienda. Se
reperiamo professionalità, è auspicabile che si reperiscano
professionalità all'altezza della situazione e con la "P"
maiuscola, d'altro canto se si reperiscono consulenze, vorremmo
capire perché queste consulenze sono tuttora necessarie e vanno ad
ingigantire tutto un insieme di costi strutturali dell'azienda, che
oggi appaiono insignificanti a fronte dei ricavi che l'azienda sta
maturando, ma un domani potrebbero diventare significativi.
Président
- La parole au Président de la Région,
Rollandin.
Rollandin (UV)
- Grazie, Presidente. Ringrazio il collega
Tibaldi che mi dà l'opportunità di chiarire alcune situazioni che
giustamente si riferiscono ad un'azienda che, per fortuna, ha una
discreta attività con conseguente reddito che conosciamo, quindi
questo credo, come ha ricordato, faccia piacere a tutti.
Vorrei solo brevemente cercare di dare risposte puntuali alle
richieste di chiarimento. Nelle premesse si indica nel
"Considerato"
che
"l'organico aziendale è lievitato in
sette anni di circa 130 unità"
, preciso che, prendendo il
periodo dal 2002 al 2008, dai bilanci aziendali (quindi dai dati a
disposizione) si evince che al 1° gennaio 2002 l'organico del
gruppo CVA era di 285 unità, al 31 dicembre 2008 tale organico era
a 342 unità, con un incremento di 57 unità, pari al 20 percento nel
periodo considerato.
Si ricorda che, a seguito del perfezionamento dell'operazione
fra Regione e ENEL, la società acquistata da ENEL si è dovuta
strutturare per poter operare in piena autonomia avendo perso i
precedenti supporti delle strutture centrali di ENEL. Questo, come
il collega sa, è legato ad esempio alla strutturazione della
gestione del personale e di altri servizi che erano diventati
indipendenti. In particolare è stata costituita la funzione
commerciale e sono state adeguate al ruolo la funzione di
amministrazione, la funzione del personale, la funzione ingegneria
e la funzione EDP. Nonostante tale incremento, l'incidenza del
costo del lavoro sul conto economico del gruppo risulta allineato a
quello dei principali concorrenti. Peraltro si segnala come termine
di confronto che nello stesso periodo l'energia venduta, che prima
era 2.633 Giga Watt, è passata nel 2008 a 5.200 Giga Watt con il
conseguente aumento del valore che è quello che conosciamo. Sempre
nelle premesse si fa riferimento al fatto che siano
"in corso
numerosi colloqui informali per il reclutamento di nuovo
personale"
. A tale riguardo si precisa che i
"colloqui
informali"
si riferiscono alla necessità/opportunità di
approfondire informalmente - evidenziando agli intervenuti
l'esclusivo fine esplorativo del colloquio - quanto esposto sulle
candidature in relazione alle esperienze professionali e/o percorsi
scolastici indicati. Come verrà precisato più avanti, il processo
finalizzato all'assunzione di nuove risorse avviene secondo un
preciso schema di comportamento da adottare, disciplinato e
dettagliato nella specifica procedura aziendale, la cui
applicazione è sottoposta alla verifica da parte del collegio
sindacale e dell'organo di vigilanza.
Venendo alle domande, la prima domanda:
"qual è, in termini
quantitativi e funzionali, il nuovo fabbisogno occupazionale di CVA
ed entro quando si intende procedere alle future assunzioni"
,
il fabbisogno di personale per l'anno 2009 a livello di gruppo,
approvato dal Consiglio di amministrazione, è stato quantificato in
33 unità e risponde essenzialmente a specifiche esigenze di
sviluppo dell'azienda in quanto sono finalizzate ad accrescere:
- le capacità tecniche interne per la progettazione ed il
controllo delle attività di cantiere legate alla realizzazione di
nuove centrali e al rifacimento di impianti esistenti sulla base di
un piano di investimenti pluriennale della società. Come ricorderà
il collega, questo piano pluriennale parlava di 500 milioni di
euro, hanno fatto 180 milioni di euro di intervento per la
costruzione delle nuove rimodulazioni dei beni;
- la ristrutturazione delle attività di
trading
attraverso la costituzione di una struttura organizzativa
caratterizzata dalla separazione delle competenze tra
front
office
(esecuzione delle operazioni),
middle office
(controllo dei livelli di rischio) e
back office
(gestione
amministrativa delle operazioni) allineata agli
standard
operativi del settore;
- l'attività degli uffici commerciali e amministrativi a seguito
dell'implementazione della legge regionale sullo sconto energetico,
30 percento, per famiglie, come sapete il tutto viene gestito
attraverso il rapporto con il cliente che in questo caso ha quel 10
percento in più di sconto sul costo dell'energia.
Si ritiene che le attività riferite al reclutamento del nuovo
personale secondo le determinazioni del CdA dell'azienda saranno
ultimate ragionevolmente entro la fine del periodo estivo con
conseguente potenziamento delle Direzioni amministrazione, gestione
impianti e commerciale.
"Fino a quando intende permettere l'accrescimento di organico
presso l'azienda citata e, visto che si tratta di una società
interamente controllata, se intende promuovere metodi di
reclutamento più trasparenti..."
, come ho appena detto, le
necessità aziendali di accrescimento del proprio organico sono
oggetto di precise e puntuali analisi da parte dei vertici
aziendali sulla base delle esigenze presenti e future della
società. Quanto ai
"metodi di reclutamento"
, si evidenzia
come l'azienda già operi secondo i criteri di trasparenza,
chiarezza e imparzialità, trasposti in una specifica procedura
interna, che, partendo dai fabbisogni espressi dai responsabili
delle varie funzioni aziendali e dall'analisi delle candidature
ricevute, prevede l'effettuazione della selezione attraverso prove
scritte e/o colloqui con apposita Commissione che valuta i
candidati dal punto di vista psicoattitudinale e tecnico.
Per la terza e quarta domanda per quanto riguarda le figure
consulenziali e il loro utilizzo, le figure consulenziali esterne
che vengono utilizzate sono sostanzialmente di due tipi: quelle
strettamente necessarie per affrontare problemi contingenti per
gestire la soluzione nel modo più efficace possibile, non ritenendo
di dover dotare la società di tali specifiche competenze in quanto
possono essere reperite in modo più economico sul mercato e quelle
necessarie a monitorare l'evoluzione di normative specifiche di
rilevante complessità e dinamicità, non volendo chiaramente
sovrastrutturare l'azienda per attività anch'esse reperibili in
modo più economico sul mercato. Fermo restando che tutte le
consulenze, le cui attività si sviluppano in sinergia e in sintonia
con le risorse aziendali, sono attivate in relazione
all'impossibilità di reperire professionalità e competenze
all'interno della stessa società, alla complessità e alla
dinamicità chiaramente della disciplina di riferimento.
Professionalità che non possono essere costruite in tempi brevi,
che riguardano attività contingenti alla soluzione di problematiche
eccezionali (quali, ad esempio, l'elaborazione di un piano
strategico a medio e lungo termine per la gestione della liquidità)
e che essenzialmente riguardano attività inerenti il supporto
specialistico di tipo legislativo, fiscale e legale. Le principali
aree in cui si ritiene necessario il supporto intellettuale di
consulenti esterni, i quali lavorano sempre a stretto contatto con
il personale aziendale al fine di realizzare il maggiore
trasferimento possibile di competenze dell'azienda, sono:
contenzioso civile, problematiche fiscali e contributive (imposte
dirette, indirette e accise), particolari problemi geologici ed
ambientali, attività formative di carattere tecnico e di sicurezza
sul lavoro; oltre ai progetti particolari e specifici quali:
riorganizzazione dell'attività di
trading
, definizione delle
linee strategiche dello sviluppo aziendale, assistenza nell'analisi
di opportunità di investimento in settori di sviluppo aziendale.
Complessivamente gli incarichi consulenziali sono stati 23 nel 2008
e nel 2009 sono attualmente 19.
Vorrei brevemente precisare che in particolare per quanto
riguarda il contenzioso, c'erano dei contenziosi che avevano
effetto di trascinamento del contratto con ENEL, in particolare nei
confronti di INPS e di ICI sugli immobili, sulle centrali che, a
fronte di una modifica che era intervenuta, avevano fatto una
valutazione delle centrali che era sproporzionata e questo anche in
Piemonte, perché, come sa, c'è anche la centrale di Quincinetto che
sul territorio del Piemonte... e questo aveva impegnato non poco
questi professionisti legati a tali temi.
Spero di aver chiarito i dati, poi sono disponibile se è
necessario dare ulteriori chiarimenti. Grazie.
Président
- La parole au Conseiller Secrétaire
Tibaldi.
Tibaldi (PdL)
- Sì, Presidente, i dati sono pervenuti per
quanto riguarda la conoscenza delle misure di grandezza della
società e, da questo punto di vista, non possiamo far altro che
ringraziarla per averceli comunicati. Sono, a nostro avviso,
doverose alcune considerazioni su questa materia.
In primis
vorremmo dire questo: lei o chi per lei nel redigere quel documento
ha preso in considerazione i 7 anni che vanno dal 2002 al 2008
incluso, segnalando un incremento che è inferiore a quello citato
da noi nell'interpellanza. I dati di cui siamo in possesso sono i
seguenti, anche perché vennero fatte specifiche interrogazioni nel
momento in cui ci fu la cessione del comparto da ENEL a Regione,
quindi quando c'era un Presidente in carica che aveva provveduto a
fare questa operazione. Allora si parlava di 225 unità, oggi siamo
a 350, quindi capisce se non sono 7 anni comunque le 130 unità
segnalate come incremento di fatto rimangono e sono ineludibili e
questo testimonia che c'è stata una lievitazione significativa
dell'organico in questo periodo. Lei poi ha motivato in maniera
differente le esigenze di organico, come le è stato comunicato
dall'azienda. Bene, apprendiamo che ci sono 33 unità che verranno
assunte ancora entro la fine dell'estate per diverse esigenze
funzionali dell'azienda e non ci sembra di poco conto, perché
rappresentano bene o male il 10 percento della forza lavoro in
essere, le motivazioni sono differenti...
Ci permettiamo di dire questo: ci piacerebbe che tale schema di
comportamento, per utilizzare un'affermazione da lei fatta, che
precisa la specifica procedura aziendale sia uno schema di
comportamento condiviso, perlomeno conosciuto magari anche dalla
Commissione competente visto che è una controllata importante. Sono
questi schemi di comportamento che immagino siano comunicati
oralmente da persona a persona (tipo la Costituzione inglese) o
sono codificati in qualche punto, che in qualche maniera ci
piacerebbe anche conoscere, perché al di là delle informazioni...
poi la nostra Regione è piccola, ci conosciamo direttamente o
indirettamente tutti quanti, sappiamo quando vengono fatte
assunzioni o promozioni al Casinò, sappiamo quando vengono fatte
promozioni e assunzioni in società tipo queste, sappiamo che
comunque il fenomeno è in fase espansiva e lei ce lo ha confermato
con i dati che ha detto. Di conseguenza, sarebbe opportuno fissare
qualche regoletta di base, che possa farci capire che i criteri di
accesso sono quelli e non sono lasciati alla mercé degli interpreti
di turno. Avremo l'occasione di fare le richieste documentali del
caso attraverso le possibilità che il Regolamento consiliare ci
permette per conoscere in cosa consiste questo schema di
comportamento aziendale, questo
bon ton
nell'assumere nuovo
personale. Abbiamo poi appreso che c'è una ventina di consulenti
che orbitano intorno alla "stella polare CVA" (la ringrazierò se
poi vorrà fornirci anche i dati in forma cartacea) e non sono pochi
i consulenti. Lei ha detto: "c'è un contenzioso di vecchia data che
dobbiamo concludere", però sono 19 consulenti che fanno parte poi
del
pool
di persone che alla fine arricchiscono le
professionalità gravitanti in questa orbita. Questo ci fa pensare
che oltre alla crescita esponenziale del personale... comunque a
noi risulta che i consulenti abbiano una forza preponderante
all'interno di CVA oggi vuoi perché forse qualche dirigente non
vuole assumersi le responsabilità, vuoi perché forse qualche
dipendente non sia all'altezza del compito per il quale viene
assegnato, sta di fatto che comunque i 19 consulenti che oggi sono
nell'ambito di questa società a noi sembrano particolarmente
preponderanti. Non penso che l'ENEL, e lei Presidente forse ne può
avere conferma più di me, all'epoca avesse tutta questa rosa di
persone, di professionalità che gravitavano intorno all'Ente
elettrico di Stato. Credo che vi fosse comunque una professionalità
interna particolarmente spiccata e lodevole, penso che la
manutenzione delle centrali o la costruzione di nuovi impianti
fosse comunque gestibile con risorse interne e con sicuramente un
risparmio anche di risorse economiche.
Cosa voglio dire e concludo. Ho notato, Presidente, una sorta di
distacco emotivo nell'elencare questi dati da parte sua, non so se
è un distacco emotivo che perviene dal fatto che lei ci ha dato
lettura di un documento aziendale che le è stato consegnato e in
qualche maniera corrisponde ad una certa distanza che lei vuole
forse ostentare nei confronti di questa società, nell'ambito della
quale lei ha avuto incarichi di primo livello, oppure se si tratta
di un distacco emotivo generato da una sorta di mancanza di
controllo reale su quello che sta accadendo all'interno
dell'azienda. Non credo a questo secondo punto, anche perché ci
risulta che lei recentemente abbia fatto un paio di
meeting
con i vertici delle società controllate e partecipate per rendersi
conto di qual è lo stato dell'arte e delle prospettive. Sapendo che
lei è una persona consapevole e responsabile, allora le chiediamo
che queste redini che vengono allentate o tirate nei confronti
delle società regionali siano governate con ragionevolezza, che non
si allenti troppo da una parte o si irrigidisca troppo dall'altra
favorendo i comportamenti che saranno sì in qualche maniera
governati da qualche schema aziendale più o meno codificato, ma che
alla fine rischia poi di derapare e uscire dal binario e permettere
le classiche deroghe che alla fine sappiamo possono degenerare in
situazioni di disagio economico e aziendale delle società
controllate e di esempi negativi la Valle d'Aosta pullula in questo
senso. Non vorremmo, Presidente, e concludo, che si perpetrasse
l'ennesimo "assalto alla diligenza". Oggi la diligenza è ben
fornita, ha dei cavalli che corrono e corrono velocemente, il carro
è ricco di derrate, ce n'è per tutti, forse addirittura in esubero.
Non vorremmo che questa diligenza diventasse un po' preda di
qualche interesse esterno al cocchiere, a chi conduce la medesima,
e alla sanità di questi cavalli che corrono verso delle mete che
sono sicuramente ambiziose e condivisibili; che alla fine si
cominciasse a perdere qualche bullone, qualche ingranaggio e poi
forse qualche ruota e ci trovassimo in situazioni disdicevoli, non
dico nel prossimo futuro, ma in un futuro un pochino più in là,
come altre società regionali purtroppo hanno dimostrato poter
succedere.
