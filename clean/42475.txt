Classificazione
BILANCIO E CONTABILITA' REGIONALE



Oggetto del Consiglio n. 49 del 4 novembre 2020 - Resoconto
OGGETTO N. 49/XVI - Comunicazione di provvedimenti
amministrativi di variazione al bilancio di previsione finanziario
della Regione.
Bertin (Presidente) -
Passiamo all'ordine del giorno
successivo, vi è un accorpamento dei punti n. 33 e n. 34
dell'ordine del giorno. Vi sono delle richieste di chiarimento?
Vedo che si è prenotato il collega Aggravi, ne ha facoltà.
Aggravi (LEGA VDA) -
Volevo chiedere un chiarimento
riguardo a una delle delibere allegate ai punti n. 33 e n. 34, in
particolare la n. 725 del 7 agosto 2020, che riguarda uno degli
stanziamenti a fronte della legge regionale n. 40 in gestione
speciale. Io non so se l'Assessore alle finanze vuole prendere
nota, io pongo la questione di chiarimento. Volevo sapere se
appunto l'intervento finanziato da questa delibera era già
preventivato nella versione originale del piano lavori di cui alla
legge n. 40 o è stato definito in seguito.
Presidente -
Risponde per il Governo l'assessore
Marzi.
Marzi (AV-SA) -
Più che risponderle, ne prendo nota e poi
le do la risposta del caso, anche perché, come avrà avuto occasione
di notare, tutte le variazioni di bilancio "oggetto di"
praticamente arrivano al 16 di ottobre del 2020, quindi prima
ancora che noi di fatto esistessimo, per cui vengo or ora vicino a
lei a prendere nota fisicamente di quanto ha appena esplicitato e
poi le faccio sapere praticamente tutto.
