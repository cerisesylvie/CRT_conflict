Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 942 del 18 dicembre 1989 - Resoconto
OGGETTO N. 942/IX - Acquisto di beni mobili e attrezzature di
proprietà della società SAISET S.p.A. - Impegno e liquidazione di
spesa - delega alla Giunta.
Presidente - Do lettura del testo della delibera:
IL CONSIGLIO
- in attuazione del proprio provvedimento n. 464, in data 4
luglio 1985;
- richiamato l'articolo 20 della convenzione 16 febbraio 1978,
rep. n. 5099, relativa alla gestione della casa da gioco di
Saint-Vincent;
- visto il parere della prima Commissione consiliare permanente
e con gli emendamenti proposti dalla stessa Commissione;
delibera
1) di approvare l'acquisto per il prezzo di lire
379.500.000=(trecentosettantanovemilionicinquecentomila) oltre IVA
per un totale di Lire 451.605.000=
(quattrocentocinquantunmilioniseicentocinquemila) dei beni di
proprietà della società "SAISET S.p.A." descritti alla lettera "A"
della valutazione del collegio dei periti, allegata alla presente
deliberazione per costituirne parte integrante, di cui lire
278.150.000= (duecentosettantottomilionicentocinquantamila) oltre
IVA per un totale di lire 330.998.500
(trecentotrentamilioninovecentonovantoottomilacinquecentolire)
relative al corrispettivo dei beni oggetto di sequestro
conservativo, la cui vendita è stata autorizzata dal Tribunale di
Aosta con provvedimento in data 31.10.1989;
2) di impegnare la spesa di Lire 451.605.000=
(quattrocentocinquantunmilioniseicentocinquemila) sul cap. 52000
"Pagamenti per partite di giro diverse" del bilancio di previsione
della Regione per l'anno finanziario 1989 che presenta la
necessaria disponibilità con pari accertamento sul capitolo 12000
del bilancio stesso agli effetti del successivo punto 4);
3) di stabilire che alla liquidazione della spesa di cui al
precedente n.2) si provveda ai sensi dell'art. 57 della LR
7.12.1979, n.68;
4) di delegare alla Giunta regionale l'adozione dei
provvedimenti necessari per la vendita dei predetti beni alla
società SISER S.p.A. al prezzo di acquisto pari a Lire
451.605.000=(quattrocentocinquantunmilioniseicentocinquemila)
Presidente
- Ha chiesto di parlare l'Assessore alle
Finanze Voyat, ne ha facoltà.
Voyat (UV)
- L'articolo 20 della convenzione firmata nel
1978 con la SAISET per la gestione dei giochi americani prevedeva
la possibilità di rilevare l'arredamento, comprese anche le
attrezzature da gioco, da parte dell'Amministrazione regionale
verso la SAISET.
In seguito, nel 1985, quando c'è stata la revoca della
concessione per la gestione dei giochi alla SAISET per affidarli
alla SISER, il provvedimento prevedeva anche l'acquisto da parte
dell'Amministrazione regionale dei beni della SAISET. Gli articoli
19 e 20 della convenzione del '78 prevedevano che la procedura per
l'acquisto sarebbe stata quella della valutazione di un collegio
peritale. Questo è stato fatto: la Regione aveva nominato il dott.
Luigi Ferrari, la SAISET aveva nominato l'ing. Vittorio Ferrio e il
tribunale aveva nominato il sig. Alfredo Formentana in qualità di
terzo perito. La perizia prevede una spesa complessiva di 379
milioni 500mila e il Tribunale diceva che era possibile acquistare
da parte dell'Amministrazione regionale questi beni ad un prezzo
non inferiore a quanto indicato dalla perizia.
Una parte dei beni era stata sequestrata dal Tribunale di Aosta
su richiesta dell'Intendenza di Finanza. Dopo che l'Amministrazione
regionale aveva chiesto l'autorizzazione al dissequestro e di
conseguenza l'acquisto, il Tribunale aveva autorizzato la vendita
da parte della SAISET all'Amministrazione regionale di quei beni
sequestrati.
I beni non sequestrati non possono per il momento essere
acquistati in quanto si prevede che ci sarà una contestazione, un
addebito ancora da parte dell'Intendenza di Finanza. In Commissione
erano già stati presentati degli emendamenti a questo
provvedimento, che noi ripresentiamo in Consiglio, dicendo che si
va all'acquisto per la parte autorizzata dal Tribunale e che in un
secondo momento ci sarà l'acquisto dei beni ancora non sequestrati,
ma che potrebbero in futuro essere sequestrati.
Presidente
- E' aperta la discussione generale.
Ha chiesto di parlare il Consigliere Mafrica, ne ha facoltà.
Mafrica (PCI)
- Per dichiarazione di voto. Il nostro
Gruppo si astiene su questa deliberazione, perchè nella passata
legislatura abbiamo avuto modo di discutere a volontà della vicenda
Casinò. In questo caso ci troviamo a votare una deliberazione che
presuppone un programma a noi sconosciuto circa il modo di attuare
i giochi americani all'interno della Casa da gioco. Ci pare che,
forse per averne parlato troppo nella passata legislatura, in
questa, nonostante l'avvicinarsi della scadenza, il Consiglio non
sia sufficientemente informato di quali sono i programmi, le
intenzioni dell'esecutivo e della società per ciò che concerne
l'attività di gioco a Saint-Vincent.
Presidente
- Dichiaro chiusa la discussione generale. Vi
sono gli emendamenti che sono stati proposti al provvedimento da
parte della I Commissione, di cui do lettura:
1 Emendamento
dopo il 6 periodo delle premesse è aggiunto il seguente
periodo:
"I restanti beni non ancora sottoposti a sequestro conservativo,
valutato in Lire 101.350.000= saranno oggetto di un successivo
provvedimento della Giunta regionale per delega del Consiglio, in
attesa della definizione dei rapporti tra l'Intendenza di Finanza e
la Società proprietaria per quanto concerne eventuali vincoli sugli
stessi".
2 Emendamento
il punto 1) del deliberato è sostituito dal seguente:
1) "di approvare l'acquisto per il prezzo di Lire
278.150.000=(duecentosettantottomilionicentocinquantamila) oltre
IVA per un totale di Lire 330.998.500=
(trecentotrentamilioninovecentonovantottomilacinque centolire) dei
beni di proprietà della Società "SAISET S.p.A." descritti alla
lettera "A" della valutazione del Collegio dei periti, allegata
alla presente deliberazione per costituirne parte integrante,
sottoposti a sequestro conservativo, la cui vendita è stata
autorizzata dal Tribunale di Aosta con provvedimento in data
31.10.1989".
3 Emendamento
il punto 2) del deliberato è sostihuito dal seguente:
2) "di impegnare la spesa di Lire 330.998.500=
(trecentotrentamilioninovecentonovantottomilacinquecentolire) sul
capitolo 52000 "Pagamenti per partite di giro diverse" del bilancio
di previsione della Regione per l'anno finanziario 1989 che
presenta la necessaria disponibilità con pari accertamento sul
capitolo 12000 del bilancio stesso agli effetti del successivo
punto 5)".
4 Emendamento
il punto 4) del deliberato è sostituito dal seguente:
4 ) "di delegare alla Giunta regionale l'adozione dei
provvedimenti necessari per l'acquisto dei beni di proprietà della
Società "SAISET S.p.A." descritti alla lettera "B" della
valutazione del Collegio dei periti allegata alla presente
deliberazione per costituirne parte integrante."
5 Emendamento
nel deliberato dopo il punto 4) è aggiunto il seguente punto 5)
:
5) "di delegare alla Giunta regionale l'adozione dei
provvedimenti necessari per la vendita di tutti i predetti beni
della Società SAISET S.p.A. al prezzo di acquisto IVA
compresa".
Li pongo in votazione:
Esito della votazione
Presenti: 24
Votanti: 20
Favorevoli: 20
Astenuti: 4 (Bajocco, Chenuil, Mafrica e Riccarand)
Il Consiglio approva
Presidente
- Pongo in votazione la delibera nel testo
così modificato:
IL CONSIGLIO
- in attuazione del proprio provvedimento n. 1464, in data 4
luglio 1985;
- richiamato l'art 20 della convenzione 16.2.1978, rep. n. 5099,
relativa alla gestione della casa da gioco di Saint-Vincent;
- visto il parere della prima Commissione consiliare permanente
e con gli emendamenti proposti dalla stessa Commissione;
delibera
1) di approvare l'acquisto per il prezzo di lire 278.150.000=
(duecentosettantottomilionicentocinquanta- mila) oltre IVA per un
totale di Lire 330.998.500=
(trecentotrentamilioninovecentonovantottomilacinque- centolire) dei
beni di proprietà della società "SAISET S.p.A." descritti alla
lettera "A" della valutazione del collegio dei periti, allegata
alla presente deliberazione per costituirne parte integrante,
sottoposti a sequesto conservativo, la cui vendita è stata
autorizzata dal Tribunale di Aosta con provvedimento in data
31.10.1989;
2) di impegnare la spesa di Lire 330.998.500=
(trecentotrentamilioninovecentonovantottomilacinquecentolire) sul
cap. 52000 "Pagamenti per partite di giro diverse" del bilancio di
previsione della Regione per l'anno finanziario 1989 che presenta
la necessaria disponibilità con pari accertamento sul capitolo
12000 del bilancio stesso agli effetti del successivo punto 5);
3) di stabilire che alla liquidazione della spesa di cui al
precedente n 2) si provveda ai sensi dell'art. 57 della LR
7.12.1979, n. 68;
4) di delegare alla Giunta regionale l'adozione dei
provvedimenti necessari per l'acquisto dei beni di proprietà della
società "SAISET S.p.A." descritti alla lettera "B" della
valutazione del collegio dei periti allegata alla presente
deliberazione per costituirne parte integrante;
5) di delegare alla Giunta regionale l'adozione dei
provvedimenti necessari per la vendita di tutti i predetti beni
della società SAISET S.p.A. al prezzo di acquisto IVA compresa.
Esito della votazione
Presenti: 24
Votanti: 20
Favorevoli: 20
Astenuti: 4 (Bajocco, Chenuil, Mafrica e Riccarand)
Il Consiglio approva
