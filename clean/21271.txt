Classificazione
AMBIENTE
Parchi, riserve naturali, aree protette e attrezzate
NOMINE E INCARICHI DI CONSULENZA E SPECIALI
Nomine



Oggetto del Consiglio n. 1178 del 23 febbraio 2005 - Resoconto
OGGETTO N. 1178/XII - Rinnovo degli organi direttivi del Parco
nazionale del Gran Paradiso. (Reiezione di mozione)
Mozione
Constatato che, ad oltre un anno di distanza dalla scadenza
del Consiglio Direttivo e del Presidente dell'Ente Parco Nazionale
Gran Paradiso, il Ministro dell'Ambiente non ha ancora provveduto
ad una completa e regolare nomina dei componenti i due
organismi;
Evidenziato il grave danno che deriva alla gestione del Parco
dai ritardi nelle nomine e dal ricorso a commissariamenti e
soluzioni tampone provocate dai ritardi degli adempimenti
ministeriali;
Rilevato che i due Decreti del Ministro dell'Ambiente del 14
dicembre 2004, oltre che essere in ritardo di più di un anno, sono
anche viziati da incompletezza e da contrasto con la vigente
normativa sulla designazione del Consiglio Direttivo e del
Presidente del Parco;
Evidenziato, in particolare, che il Decreto n. 2534 del 14
dicembre 2004 è incompleto perché contiene solo 12 nominativi
invece dei 13 stabiliti dall'articolo 2 comma 3 del DM 436/1997 e
che il Decreto n. 2535 è illegittimo perché in contrasto con
l'articolo 2 comma 2 del DM 436/1997;
il Consiglio regionale della Valle d'Aosta
Protesta
per il ritardo e le irregolarità con cui il Ministro
dell'Ambiente e della Tutela del Territorio sta procedendo al
rinnovo del Consiglio Direttivo e della Presidenza dell'Ente Parco
Nazionale Gran Paradiso;
Invita
i parlamentari valdostani a manifestare il dissenso della
Valle d'Aosta nei confronti del comportamento del Ministro;
Impegna
il Presidente della Regione a sentire la competente
Commissione permanente del Consiglio della Valle d'Aosta in merito
alle proposte di nominativi per il Consiglio Direttivo e per la
Presidenza del Parco che saranno avanzate dal Ministro
dell'Ambiente.
F.to: Riccarand - Curtaz - Squarzino Secondina
Président - La parole au Conseiller Riccarand.
Riccarand (Arc-VA) - Questa mozione era già stata illustrata nel
precedente Consiglio, quindi ritengo che sia inutile ripetere tutta
l'illustrazione. L'avevamo poi rinviata perché sembrava che si
fosse in prossimità di una soluzione del problema: erano stati
annunciati dei decreti integrativi da parte del Ministro
dell'ambiente, che avrebbero dovuto sanare la situazione; in
realtà, per quanto risulta a noi, questi interventi risolutivi non
sono intervenuti, sono passati ulteriori 15 giorni e la situazione
non si è assolutamente risolta, quindi riteniamo che questa mozione
rimanga di attualità. Il comportamento del Ministero dell'ambiente
non è accettabile, perché ha portato prima ad un lungo
commissariamento del parco e poi all'emanazione di due decreti che
sono viziati, perché uno comporta una nomina di un consiglio
direttivo che è incompleto - 12 membri invece di 13 -, l'altro poi
è palesemente in contrasto con la norma, perché nomina un
presidente che non fa parte del consiglio direttivo, quindi
pensiamo che il Consiglio debba protestare contro questa
situazione. Così come riteniamo che la Regione debba ricorrere
contro questi provvedimenti, fra l'altro temo che i termini siano
ormai in scadenza, perché il decreto è del 14 dicembre, quindi vi è
una decorrenza che impone rapidamente un ricorso, perché non è
accettabile che delle norme che sono state costruite faticosamente
anche per tutelare le due regioni, seguendo determinate procedure
di nomina poi non vengano rispettate dal Ministro
dell'ambiente.
Noi quindi riproponiamo all'attenzione questa mozione, chiediamo
al Presidente della Regione se vi sono novità di cui non siamo a
conoscenza che siano intervenute e, se queste novità non ci sono,
cosa intende fare l'Amministrazione regionale su tale materia e se
condivide questa proposta di mozione che abbiamo presentato.
Président - Je déclare ouvert le débat.
La parole au Président de la Région, Perrin.
Perrin (UV) - Je ne voudrais pas reparcourir toute la discussion
qui a déjà été faite dans cette salle lors de la précédente
Assemblée, ce n'est que pour déclarer que nous n'avons pas eu de
nouveautés de la part du Ministère, donc le Gouvernement régional a
procédé à revoir le recours et je cite aussi le texte de la
délibération:
"Ricorso avanti al TAR del Lazio avverso i decreti
del Ministro dell'ambiente e della tutela del territorio, decreti
2534 del 14 dicembre 2004, 2535 del 14 dicembre 2004, riguardanti
in parte l'adeguamento del Parco Gran Paradiso".
Avec cet acte
l'Administration régionale par le Gouvernement a pris acte que
toute la procédure a été une procédure qui n'a pas été conclue,
donc la solution qu'on avait souhaitée n'est pas arrivée et donc le
recours a été délibéré. Face à cette procédure je demanderais, tout
en partageant les observations qui ont été faites, de retirer la
motion.
Président - La parole au Conseiller Riccarand.
Riccarand (Arc-VA) - Ci rivolgiamo al Presidente, alla Giunta e
a tutto il Consiglio. È giusto ed è bene che la Giunta abbia deciso
di ricorrere, perché dobbiamo tutelarci anche in sede
giurisdizionale, però questo è un organo politico, da parte del
Consiglio dobbiamo esprimere una protesta rispetto a tale metodo.
Questo è al di là dell'aspetto di conformità, perché il fatto che
un Ministro dell'ambiente non provveda a nominare gli organismi
dell'Ente Parco, che a causa dei suoi ritardi si debba
commissariare l'Ente Parco e dopo un anno di commissariamento,
invece di sanare la situazione, faccia due provvedimenti che sono
viziati da illegittimità e costringa la Regione ad andare di fronte
al TAR... penso che da parte di questo Consiglio non possa che
esserci un'unanime riprovazione. Se nella mozione come l'abbiamo
scritta noi vi è qualcosa di sconveniente, quindi non abbiamo
nessun problema a correggerla, ma ci sembra corretto che, nel
momento in cui la Giunta ricorre contro questi provvedimenti, il
Consiglio politicamente esprima la sua protesta nei confronti di un
atteggiamento che è un atteggiamento voluto, perché non è un
errore, dopo un anno di ritardo si tengono questi comportamenti...
secondo me va stigmatizzato, è compito del Consiglio regionale. Vi
chiediamo di modificare... semmai, se vi sono delle cose che
ritenete inopportune, non abbiamo difficoltà... ma un gesto di
protesta da parte del Consiglio ci sembra opportuno.
Président - La parole au Conseiller Curtaz.
Curtaz (Arc-VA) - Voglio intervenire perché questo atteggiamento
della Giunta e della maggioranza ci sorprende, venti anni fa fosse
successa una cosa del genere non dico che saremmo andati in
piazza... anzi, forse qualcuno sarebbe andato in piazza o da
qualche altra parte a manifestare il proprio dissenso in maniera
forte, mentre oggi ci sembra addirittura esagerato - mi pare di
capire che questo sia l'orientamento della maggioranza - che il
Consiglio prenda posizione contro un atto palesemente arbitrario,
che rischia di portare di nuovo il Parco nazionale del Gran
Paradiso ad un commissariamento; non credo possa succedere qualcosa
di diverso in attesa che il TAR si pronunci.
Chiederci di ritirare la mozione mi sembra una posizione di una
debolezza sconcertante, trovo sconcertante che vi sia questo
atteggiamento di fronte ad un abuso, un atto illegittimo a cui non
si è posto rimedio, qui non voglio aprire una polemica, ma una
parentesi la voglio aprire. Contestualmente al Consiglio di
quindici giorni or sono i "media" hanno letto una dichiarazione del
Senatore della Valle d'Aosta in cui si diceva che questo problema
era risolto e i giornali il giorno dopo hanno ripreso questa
notizia in cui si diceva che la questione era risolta! Ci
piacerebbe leggere da domani che tale problema non è stato risolto
nonostante le assicurazioni del Senatore! Adesso, di fronte a
questa mancata soluzione, del fatto che il Ministro, nonostante le
pressioni che ci saranno state dei Parlamentari valdostani, non
sana niente, lascia andare il parco al commissariamento, il
Consiglio regionale rimane silente? Ci chiedete di ritirare questa
mozione? Mi sembra una posizione sconcertante! Neanche più quel
minimo di valore rispetto all'autonomia, alla nostra capacità di
giudizio e di critica di certi atteggiamenti illegittimi del
Governo ci fa scattare quella "molla" di dignità e ci fa prendere
una posizione! Posizione che può essere discutibile: valutiamo se è
meglio emendare questa nostra proposta, però che non si dica niente
mi sembra un dato di una debolezza politica sconcertante per la
nostra Regione!
Président - Je déclare ouvert le débat.
La parole au Président de la Région, Perrin.
Perrin (UV) - Je crois qu'on peut faire toute la polémique qu'on
veut, mais la réponse est très claire, qui est faite par un acte,
étant donné que l'Administration répond surtout par des actes, donc
une délibération du Gouvernement qui oppose un recours, cela
signifie qu'on condamne l'action qui a été faite. Il me semble que
la position du Gouvernement et de la majorité est très claire face
à une procédure qui n'a pas été respectée, donc nous avons décidé
de recourir. C'est une réponse concrète, une réponse écrite et une
réponse par un acte approuvé par le Gouvernement régional.
Président - La parole au Conseiller Curtaz, pour deuxième
intervention.
Curtaz (Arc-VA) - Solo per prendere atto che il Governo
regionale, in luogo di parlare con atti politici, si esprime con
atti giudiziari, è una consuetudine nuova, prendiamo atto.
Président - La parole au Conseiller Riccarand, pour déclaration
de vote.
Riccarand (Arc-VA) - Credo sia compito anche dei gruppi della
maggioranza esprimersi su questa vicenda, perché a parte il
Presidente che dice che la Giunta ha fatto il suo compito, ha fatto
ricorso... però qui vi è un organo - il Consiglio regionale - che
si deve esprimere rispetto a una vicenda che ha una rilevanza
politica affatto trascurabile! Non capisco qual è il motivo, vorrei
che venisse data una motivazione per cui si ritiene di non poter
votare questa mozione, perché vi leggo la premessa:
"Constatato che, ad oltre un anno di distanza dalla scadenza
del Consiglio Direttivo e del Presidente dell'Ente Parco Nazionale
Gran Paradiso, il Ministro dell'Ambiente non ha ancora provveduto
ad una completa e regolare nomina dei componenti i due
organismi..."
- si tratta di una semplice constatazione di
quello che è successo -
"...
evidenziato il grave danno
che deriva alla gestione del parco dai ritardi nelle nomine e dal
ricorso a commissariamenti e soluzioni tampone provocate dai
ritardi degli adempimenti ministeriali..."
- anche qui siamo a
livello di constatazione -
"... rilevato che i due Decreti del
Ministro dell'Ambiente del 14 dicembre 2004, oltre che essere in
ritardo di più di un anno, sono anche viziati da incompletezza e da
contrasto con la vigente normativa sulla designazione del Consiglio
Direttivo e del Presidente del Parco..."
- non potete che
condividere perché avete fatto persino ricorso - "...
evidenziato, in particolare, che il Decreto n. 2534 del 14
dicembre 2004 è incompleto, perché contiene solo 12 nominativi
invece dei 13 stabiliti dall'articolo 2 comma 3 del DM 436/1997 e
che il Decreto n. 2535 è illegittimo perché in contrasto con
l'articolo 2 comma 2 del DM 436/1997..."
- avete fatto ricorso
-
"...
il Consiglio regionale della Valle d'Aosta
protesta per il ritardo e le irregolarità con cui il Ministro
dell'Ambiente e della Tutela del Territorio sta procedendo al
rinnovo del Consiglio Direttivo e della Presidenza dell'Ente Parco
Nazionale Gran Paradiso
; ma perché non possiamo esprimere una
protesta? È chiaro che poi c'è anche l'"Invita", ma penso che non
disturbi nessuno il fatto che invitiamo
"i parlamentari
valdostani a manifestare il dissenso della Valle d'Aosta nei
confronti del comportamento del Ministro"
, mi sembra che sia un
atto doveroso.
Posso capire che può avere qualche problema l'ultima parte in
cui si impegna il Presidente della Regione prima delle nuove nomine
a sentire la Commissione, ma se volete togliere l'ultimo capoverso
- a parte il fatto che ci sembrerebbe una procedura opportuna visto
anche quello che è successo -, non abbiamo difficoltà. Se volete
scrivere un altro testo, concordiamolo insieme, ma che il Consiglio
dica: "il comportamento del Ministro Mattioli non ci va bene".
Scusate, ma allora cosa stiamo a fare qui se non diciamo queste
cose? Non esiste solo la Giunta, esiste anche il Consiglio
regionale della Valle d'Aosta! Noi insistiamo affinché la
maggioranza ci faccia una proposta di un testo, di una modifica o
di una sua iniziativa autonoma o ci motivi se vi è qualcosa che non
va in questo testo.
Président - La parole au Conseiller Salzone.
Salzone (FA) - Solo per dire che voteremo questa mozione,
abbiamo aspettato di annunciarlo nella dichiarazione di voto,
perché immaginavamo che la maggioranza cercasse comunque una
mediazione che andasse nella direzione della proposta della mozione
stessa. Riteniamo infatti che, al di là del fatto che la Giunta
abbia fatto un atto esecutivo, la forza del Consiglio sia più
incisiva e risponda alle aspettative; per questi motivi reputiamo
che il Consiglio debba evidenziare questa protesta circa il
comportamento del Governo, quindi annunciamo il nostro voto a
favore.
Président - Je soumets au vote la motion:
Conseillers présents: 27
Votants: 5
Pour: 5
Abstentions: 22 (Borre, Caveri, Cerise, Cesal, Comé, Ferraris,
Fey, Fiou, Fosson, Isabellon, Lanièce, Marguerettaz, Pastoret,
Perrin, Perron, Praduroux, Sandri, Stacchetti, Tibaldi, Vicquéry,
Viérin Adriana, Viérin Marco).
Le Conseil n'approuve pas.
