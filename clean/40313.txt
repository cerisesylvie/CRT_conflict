Classificazione
ASSISTENZA SANITARIA E OSPEDALIERA



Oggetto del Consiglio n. 3149 del 24 gennaio 2018 - Resoconto
OGGETTO N. 3149/XIV - Interpellanza: "Risultanze
dell'attività svolta a seguito dell'accreditamento del Registro
tumori regionale presso l'AirTUM".
Farcoz (
Président) -
Point n° 12 de l'ordre du
jour. Pour l'illustration, la parole au collègue Bertin.
Bertin (CC-MOUV) -
Ritorniamo su un argomento già
affrontato in altre occasioni: il Registro tumori regionale. È un
argomento importante poiché questo è uno strumento che in un certo
modo, oltre a far conoscere a tutti determinati dati relativi alla
diffusione della patologia in questione, permette anche delle
prevenzioni mirate e di intervenire in un settore per la Valle
d'Aosta, come sappiamo, piuttosto delicato e che ha un'incidenza
relativamente alta. È un fatto penso importante quello del Registro
tumori - la cui istituzione era stata prevista già negli anni
2006-2008 dal piano della salute e del benessere sociale e che
lentamente poi è stato istituito con un problema di accreditamento
rispetto alle associazioni nazionali che studiano questi aspetti e
i dati relativi al Registro tumori regionale -: è un fatto
importante poiché su questi dati si possono elaborare studi che
possono essere rilevanti in un secondo momento per un'azione più
mirata rispetto alla prevenzione e alla cura di questa patologia.
Finalmente nel 2017, dopo quasi dieci anni, il Registro tumori
regionale è stato accreditato presso l'Associazione nazionale che
si occupa di questi aspetti. È un fatto importante e da lì, visto
che è stato accreditato questa primavera (ad aprile scorso), volevo
sapere quali erano le attività svolte nel periodo appena trascorso
in seguito all'accreditamento e le risultanze di
quest'attività.
Président -
Pour la réponse, la parole à l'Assesseur
Bertschy.
Bertschy (UVP) -
Senza fare la storia delle cose che si
conoscono e che sono già state ben evidenziate da chi ha esposto
l'interpellanza, direi che è da sottolineare l'importanza di avere
anche qui in Valle d'Aosta questo registro ormai attivo ed è uno
dei 43 registri sui 38 che sono riferiti alla popolazione (5
specializzati) che seguono complessivamente circa 28 milioni di
italiani, che corrisponde al 40 percento della popolazione
residente.
In questo 2017 cosa si è fatto? Intanto l'implementazione dei
dati che sono stati inseriti ed elaborati, che sono i dati relativi
al 2013. Sono stati esaminati circa 2850 referti di anatomia
patologica e 5187 schede di dimissione ospedaliera, 128 cartelle
cliniche e 326 schede di mortalità. Dai dati analizzati sono stati
generati 956 nuovi casi di incidenza di tumore nell'anno 2013,
oltre al riscontro di quelli da considerarsi prevalenti e quelli da
scartare perché senza sufficiente evidenza o perché recidivi di
casi pregressi. Sono state inoltre effettuate le prime analisi di
congruità attraverso programmi dedicati che hanno dato un esito
positivo sia in termini di completezza che di distribuzione della
casistica. Il registro ha ottenuto anche importanti riconoscimenti
internazionali ed è stato oggetto di pubblicazioni ed è accessibile
consultando il sito.
È stata portata avanti anche la ricerca e nel 2017 è stato dato
il consenso alla partecipazione di progetti internazionali
patrocinati da AirTUM e progetti sponsorizzati da altre aziende. È
stata prevista anche la condivisione di dati accreditati da AirTUM,
che sono stati in un primo momento condivisi con l'Assessorato
della sanità e l'Azienda e poi sono stati presentati ai portatori
di interesse (le associazioni) e si è concordato di costituire un
gruppo di lavoro per poi arrivare a predisporre un documento
contenente tutti i dati da diffondere alla popolazione, da
presentare alla popolazione anche con delle serate illustrative per
evitare di portare semplicemente il dato matematico numerico, ma
portando analisi di tipo medico-scientifico e anche di
progettazione e di programmazione. Nel 2018 verranno implementate
queste banche dati e continueranno le collaborazioni con AirTUM e
con le altre istituzioni. Ormai siamo a conclusione del percorso
del gruppo di lavoro, verranno diffusi i dati del registro
verosimilmente nel corso di un evento che rivolgeremo al
pubblico.
Per quanto riguarda la risposta alla seconda domanda: "le
risultanze della raccolta dati effettuata dal Registro tumori in
merito alla diffusione in Valle d'Aosta della patologia citata in
premessa", gli studi effettuati sono stati accreditati da AirTUM e
ci permettono di evidenziare alcuni dati che le riporterò. La
tendenza dell'incidenza dei tumori in Valle d'Aosta esaminata nel
periodo 2007-2012 risulta sostanzialmente stabile con una maggiore
numerosità del sesso maschile e le neoplasie più frequenti
nell'uomo sono quelle alla prostata, ai polmoni, ai bronchi, al
colon retto, alla vescica; nella donna alla mammella, al colon
retto, all'utero e all'apparato riproduttivo, polmoni e bronchi.
Circa il raffronto dell'incidenza annuo tumori con i dati degli
altri registi tumori del nord-ovest, si evidenzia che questa è
nella media per gli uomini e più favorevole invece per le donne.
Per quanto riguarda la mortalità, la tendenza della mortalità dei
tumori in Valle d'Aosta esaminata nel periodo 2007-2012 risulta in
lieve riduzione in entrambi i sessi e la causa di morte più
frequente sono nel maschio i tumori al polmone, ai bronchi, al
colon retto, nel fegato, alle vie biliari e prostata e nelle donne
alla mammella, ai polmoni, ai bronchi, agli organi riproduttivi e
al colon retto. Circa il raffronto della mortalità annua per tumore
con i dati degli altri registri del nord-ovest, si evidenzia che
questa è più bassa negli uomini e nella media per le donne. Infine
sui dati della sopravvivenza espressa a cinque anni dalla diagnosi,
il parametro tiene conto eliminandone l'effetto della possibile
differenza di età ed è correlato alla precocità della diagnosi,
della disponibilità all'applicazione e all'accessibilità di
efficaci protocolli terapeutici. Il confronto rispetto alla
sopravvivenza, rispetto ai dati dei registri tumori del nord-ovest,
è soddisfacente, inteso come percentuale, perché la percentuale di
sopravvivenza in Valle d'Aosta a cinque anni è del 62 percento, nel
confronto ad un dato che è al 57 percento nel nord-ovest e nella
donna è del 66 percento a fronte di un dato del 63 percento, sempre
nei registri tumore.
Ribadisco l'importanza nel prossimo periodo di organizzare una
puntuale informazione, che ci permetterà di arrivare a costruire
dei dati che tengano conto anche della programmazione sanitaria,
delle attività che ci sono state in passato e sono oggi messe in
atto per lavorare sulla prevenzione e su corretti stili di vita, su
tutto quello che serve per diminuire questa importante ancora causa
di morte delle persone.
Président -
Pour la réplique, la parole au collègue
Bertin.
Bertin (CC-MOUV) -
Ci sono voluti quasi più di dieci anni
per rendere operativo questo Registro tumori regionale. Un ritardo
che deve essere in qualche modo compensato adesso accelerando, ma
mi pare che per il momento grandi accelerazioni non ci siano state.
Innanzitutto andrebbe al più presto fatto conoscere un elemento
importante, come evidenziava anche lei: quello di rendere noti
questi dati raccolti dal Registro tumori, si tratta di un migliaio
di casi all'anno, un fatto importante per una regione come la
nostra ed è necessario accelerare su questo aspetto.
Siamo in ritardo, abbiamo aspettato molto per essere
accreditati, il caricamento dei dati risale ancora al 2013, sono
anni ormai distanti, è necessario accelerare, farlo in fretta e
portare la popolazione a conoscenza di questi risultati del lavoro
del Registro tumori per poi poter programmare - come diceva lei -
un'azione mirata sulla prevenzione complessiva della patologia in
questione. La invito, Assessore, ad accelerare poiché è già un anno
che questo Registro è accreditato, è diverso tempo che è in qualche
modo attivo, renderlo più efficace e dare seguito in modo rapido a
questo strumento che è estremamente importante in una regione come
la nostra, che ha comunque 1000 casi all'anno di nuovi tumori. La
sollecitazione è ad accelerare a rendere efficace questo strumento
importante - lo ripeto - che sinora è stato un po'
sottovalutato.
Dalle ore 10:43 assume la presidenza il Vicepresidente
Grosjean
.
