Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 51 del 28 febbraio 1969 - Resoconto
OGGETTO N. 51/69 - Minaccia di caduta di una roccia
sovrastante la strada per la frazione Boschi sopra Ronc, in Comune
di Perloz. (Interrogazione)
Colombo (P.S.U.)
- Sulla scorta dell'interpellanza, il
nostro Ufficio tecnico ha fatto fare un sopralluogo ed è risultato
veritiero quanto detto nella stessa, in quanto ci troviamo di
fronte a tre massi, di una proporzione di circa trenta cubi, non
solidamente appoggiati sul terreno. Due di essi danno abbastanza
garanzia di una solidità; un terzo invece, proprio perché già
deteriorato al fondo, dà alcune preoccupazioni, quindi è pacifico
che da parte dell'Assessorato ci sarà un nuovo sopralluogo per
esaminare quelli che sono gli interventi per dare sicurezza alla
zona. Dal primo sopralluogo si pensa di poter legare i tre massi
assieme attraverso una fune metallica, con sottomurazione di quello
pericolante. Comunque ci riserviamo di intervenire, secondo quelli
che sono concetti tecnici, per eliminare il pericolo che è
segnalato.
Pedrini
(P.L.I.)
- Ringrazio l'Assessore; sono
molto soddisfatto della risposta e sarei grato all'Assessore, visto
che veramente il problema è di una certa gravità, se quando manderà
i suoi tecnici per un nuovo sopralluogo, ecc., volesse invitarmi,
anche, per essere presente. So che sono stati giù lunedì scorso i
tecnici, mi farebbe molto piacere, non fosse altro che per dire
anche un grazie ai tecnici che so che si sono adoperati per questo
problema e l'impostazione data ritengo che sia quella giusta.
Grazie.
