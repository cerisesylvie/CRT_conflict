Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 338 del 9 febbraio 1984 - Resoconto
OGGETTO N. 338/VIII - CONSULENZA AFFIDATA DALLA GIUNTA
REGIONALE PER UN'ANALISI PATRIMONIALE, STRUTTURALE E GESTIONALE
DELL'ALLUVER S.P.A. (Interpellanza).
PRESIDENTE
: Do lettura dell'interpellanza presentata dai
Consiglieri Mafrica e Tonino:
INTERPELLANZA
In data 30 novembre 1983 l'Assemblea degli azionisti della
SITAV, in seguito all'arresto dell'Amministratore delegato della
Società, Franco CHAMONAL, attribuiva al dr. Pietro CONCA di Milano
una procura speciale per la gestione del Casinò di
Saint-Vincent;
Nello stesso periodo, con deliberazione n. 7150 del 28
novembre 1983, pubblicata il 6.12.1983, la Giunta regionale
conferiva al Dr. CONCA l'incarico di effettuare un'analisi
patrimoniale, strutturale e gestionale della situazione
dell'ALLUVER S.p.A. (spesa prevista L. 10.000.000);
Poiché la coincidenza dei due summenzionati incarichi desta
perplessità, soprattutto dopo le recenti notizie di sequestro delle
pratiche dell'ALLUVER giacenti presso la FINAOSTA da parte della
Guardia di Finanza;
i sottoscritti Consiglieri regionali
INTERPELLANO
Il Presidente della Giunta regionale per conoscere:
1)
le motivazioni che hanno indotto la Giunta ad
attribuire al Dr. CONCA l'incarico di una perizia sull'ALLUVER
S.p.A.;
2)
se è intenzione della Giunta regionale revocare la
consulenza attribuita al Dr. CONCA, vista l'ormai manifesta crisi
dell'azienda e le perplessità sollevate dal conferimento di un
incarico allo stesso tecnico scelto dalla SITAV.
PRESIDENTE:
Ha chiesto di illustrare l'interpellanza il
Consigliere Mafrica, ne ha facoltà.
MAFRICA - (P.C.I.):
Credo che oggi la vicenda Casinò sarà
costantemente all'ordine del giorno, perché ha tanti risvolti da
intervenire in quasi tutte le vicende, persino in quelle
industriali ed economiche, che creano problemi ai lavoratori.
Abbiamo presentato questa interpellanza perché abbiamo notato
un'incongruenza nel comportamento della Giunta. Il 30 novembre
1983, l'Assemblea degli Azionisti SITAV, in seguito all'arresto
dell'Amministratore Delegato Franco CHAMONAL, aveva attribuito al
Dr. Pietro Conca di Milano una procura speciale per gestire le
attività del Casinò. Il Dr. Conca qualche giorno dopo è stato
ricevuto dalla Commissione d'inchiesta sulla Casa da Gioco, quindi
era chiaro che questa persona aveva assunto tali funzioni.
Nello stesso periodo, con una deliberazione del 28.11 che è
stata pubblicata il 6.12.1983, la Giunta ha conferito al Dr. Conca
l'incarico di effettuare una perizia sulla situazione
dell'ALLUVER.
Questa coincidenza di date desta perplessità,; ci sembra che,
essendo la Giunta a conoscenza in quel periodo del ruolo rivestito
dal Dr. Conca, non si dovesse, per motivi di opportunità, scegliere
come consulente della Regione la stessa persona. Senza mettere in
alcun modo in dubbio le capacità tecniche del Dr. Conca, non ci
sembra opportuno nominare consulente della Regione la persona che
si ritrova come controparte per le questioni che riguardano la Casa
da Gioco di Saint-Vincent.
Chiediamo per quali motivi è stata affidata questa perizia al
Dr. Conca ed inoltre se non sia opportuno invece tenuto conto della
complessità delle vicende legate alla casa da Gioco (di cui
parleremo diffusamente nel pomeriggio) revocare questo incarico
conferito al Dr. Conca per una perizia sull'ALLUVER.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN - (U.V.):
M. Mafrica l'a dit tout à l'heure; je
pense que personne ne puisse mettre en discussion la compétence de
M. Conca, dont je peut vous donner le curriculum vitae.
L'expertise dont on avait chargé M. Conca est déjà échue, donc
il n'y a plus besoin de suspendre le rapport avec M. Conca.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.)
: in realtà c'è un problema circa le
date, che vedremo in seguito, in cui effettivamente furono prese le
decisioni della Giunta: abbiamo sentito anche noi, in altra sede,
che a perizia del Dr. Conca era stata fatta prima che la Giunta
decidesse di affidargli l'incarico, ma anche questa procedura ci
lascia dubbiosi.
E' un dato di fatto che la perizia sia conclusa, però questa
situazione per cui sempre le stesse persone, per coincidenza o
meno, ruotano attorno ad una serie di vicende che interessano a
Regione lascia molte perplessità. Con tutti i consulenti che ci
sono in Valle d'Aosta, in Italia ed anche all'estero perché si è
scelta proprio la persona che, prima o dopo, viene indicata dalla
SITAV come proprio responsabile?
