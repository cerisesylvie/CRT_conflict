Classificazione
AMBIENTE
Inquinamento
TRASPORTI E VIABILITÀ
Autostrade e trafori alpini



Oggetto del Consiglio n. 1260 del 23 giugno 2010 - Resoconto
OGGETTO N. 1260/XIII - Interrogazione: "Realizzazione di
barriere antirumore lungo il percorso autostradale nel comune di
Châtillon".
Interrogazione
Richiamate le iniziative presentate nel corso degli ultimi
anni da diversi colleghi in merito alla realizzazione di barriere
antirumore lungo il percorso autostradale valdostano;
Preso atto che annualmente assistiamo a rilevanti rincari dei
pedaggi autostradali, che dovrebbero essere destinati in parte
anche alla realizzazione delle sopraccitate strutture;
Considerato che ad oggi, ne sono state realizzate solo in
alcuni tratti dell'intero percorso;
i sottoscritti Consiglieri regionali
Interrogano
l'Assessore competente per sapere:
1) a che stato di avanzamento è, ad oggi, l'iter di
realizzazione delle barriere antirumore nel Comune di
Châtillon;
2) se sono stati previsti altri indirizzi da parte del
Governo regionale in merito ai lavori di realizzazione delle
suddette barriere e quali le eventuali motivazioni.
F.to: Chatrian - Bertin - Giuseppe Cerise - Patrizia Morelli
- Louvin
Président
- La parole à l'Assesseur aux ouvrages publics,
à la protection des sols et au logement public, Marco Viérin.
Viérin M. (SA-UdC-VdA)
- Grazie, Presidente.
La Regione Valle d'Aosta, con propria deliberazione consiliare
n. 978/1999, in esito a quanto previsto dalla legge 26 ottobre
1995, n. 447 ai fini del risanamento acustico delle aree
urbanizzate in fregio all'autostrada A5, aveva individuato come
prioritari gli interventi nei comuni di Donnas, Hône e Verrès.
Nell'aprile 2001 è stato pertanto costituito un gruppo tecnico di
lavoro, che ha visto la partecipazione della Regione nei comuni di
Donnas, Hône e Verrès dell'ARPA e della SAV al fine di analizzare e
definire le possibili soluzioni di mitigazione del rumore lungo la
tratta valdostana dell'A5 Torino/Aosta, confermando come
prioritario l'intervento nei precitati comuni.
La SAV ha proceduto a preparare un protocollo d'intesa che, in
data 14 febbraio 2005, è stato sottoscritto dalla Regione e dalla
società. Sulla base di tale protocollo, la SAV accedeva alla
richiesta di realizzare prioritariamente gli interventi nei comuni
di Donnas, Hône e Verrès, ed inseriva gli interventi individuati
dal gruppo tecnico di lavoro nel redigendo piano di risanamento
acustico previsto dalla normativa regionale nel frattempo
intervenuta, recependo nel suddetto piano anche la prevedibilità
nel comune di Châtillon.
In attuazione del programma di intervento del piano di
risanamento acustico 2008-2012, di cui è previsto l'aggiornamento
quinquennale dal 2013 al 2018, redatto in attuazione degli
adempimenti previsti dal decreto legislativo n. 194/2005, viene
inclusa la prima fase di interventi già previsti dal protocollo
d'intesa fra Regione e SAV, cioè gli interventi di Donnas, Hône e
Verrès. Quindi, per quanto riguarda il programma degli interventi
nel comune di Châtillon previsti dalla SAV nel piano di risanamento
acustico, fase due (2013-2017), precisiamo che la stessa SAV si è
già impegnata ad avviare la progettazione anticipata nel corrente
anno per realizzare altresì, anche anticipatamente rispetto a
quanto previsto nel programma 2013-2017, gli interventi a
Châtillon. Non sono pertanto cambiati gli indirizzi di questa
Amministrazione, anzi si è cercato di anticipare i lavori su
Châtillon.
Président
- La parole au Vice-président Chatrian.
Chatrian (ALPE)
- Grazie, Presidente.
Prendiamo atto che gli intendimenti non sono cambiati. Non
avevamo le date di realizzazione di queste barriere antirumore a
Châtillon; apprendiamo da queste informazioni, che saranno
realizzate dal 2013-2017, è stato anticipato l'intervento
progettuale (da come ho potuto capire). Mi ero documentato sulle
precedenti iniziative, legate a Hône, Verrès e Pont-Saint-Martin...
i tempi sono molto lunghi, ce ne accorgiamo. Da una parte, siamo
soddisfatti per l'anticipo progettuale; dall'altra, auspichiamo e
chiediamo anche all'Assessore di mantenere, per quanto di sua
competenza, un controllo affinché si dia corso non solo alla
progettazione, ma alla realizzazione all'interno del documento
programmatico 2013-2017. Grazie.
