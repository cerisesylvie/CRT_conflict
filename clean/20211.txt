Classificazione
AMBIENTE
ISTRUZIONE PUBBLICA


Resoconto integrale del dibattito dell'aula
Oggetto del Consiglio n. 200 del 5 novembre 2003 - Resoconto
OGGETTO N. 200/XII - Iniziative di educazione e formazione
ambientale presso le scuole della Regione. (Interpellanza)
Interpellanza
Preso atto che tra le competenze attribuite alla Direzione
Politiche Educative dell'Assessorato regionale all'Istruzione e
Cultura rientra anche quella di programmare e gestire "iniziative
di educazione e formazione in materia ambientale";
Condividendo l'obiettivo di iniziare fin dalle scuole
un'azione di sensibilizzazione e di approfondimento dei diversi
aspetti connessi con l'educazione ambientale;
Ritenendo che tale formazione non vada limitata al solo
ambito scolastico, ma che rientri fra gli obbiettivi generali
dell'Amministrazione diffondere nell'opinione pubblica le
conoscenze delle tematiche ambientali così da far crescere la
consapevolezza della correlazione tra qualità dell'ambiente e
qualità della vita;
la sottoscritta Consigliera regionale
Interpella
la Giunta per sapere:
1) se ci sono, e quante sono, le risorse professionali
dedicate a seguire in modo particolare l'educazione ambientale
nelle scuole e quante sono le risorse finanziarie a ciò
destinate;
2) se esistono in settori dell'amministrazione diversi dalla
Pubblica Istruzione competenze relative alla sola educazione
ambientale nelle scuole e/o competenze riguardanti la formazione
ambientale più in generale;
3) se, in presenza di competenze diffuse in più settori
dell'amministrazione, si intende attivare uno strumento di
collaborazione tra tali competenze.
F.to: Squarzino Secondina
Presidente - La parola alla Consigliera Squarzino Secondina.
Squarzino (Arc-VA) - Mi sembra che, nel momento in cui è stato
eliminato l'Assessorato dell'ambiente, già nella passata
legislatura e poi nell'attuale, sia venuto meno un centro
unificante di coordinazione, informazione, integrazione, sinergia
tra le diverse attività che la Regione in quanto tale svolge nei
confronti dell'educazione e formazione di una mentalità attenta
all'ambiente. Noi siamo convinti dell'importanza dell'opera che
viene svolta, qualunque essa sia, dei vari tipi di interventi che
vengono fatti con l'obiettivo di educare e di formare un
comportamento e una mentalità che guardi l'ambiente con occhi nuovi
e diversi… non solo di chi lo
"consuma", ma di chi capisce che è una risorsa
preziosa… mentalità che diventa capace
di suggerire comportamenti e scelte anche individuali, che poi
riescono a tradurre in gesti concreti la consapevolezza di come sia
importante l'ambiente per la nostra qualità di vita, oltre che per
la nostra economia, dato che l'ambiente è da tutti riconosciuto un
"atout" per lo sviluppo della nostra Regione. È vero che
l'Assessorato dell'ambiente è stato eliminato, ma non credo che
siano state eliminate le attività e le finalità che
l'Amministrazione intende perseguire, portando avanti iniziative
rivolte alla popolazione in generale e a quella scolastica in
particolare per educare, formare, informare sulle tematiche
ambientali.
Abbiamo visto nella deliberazione di luglio, di cui si parlava
stamani - in cui sono stabiliti i vari compiti delle diverse
direzioni, dei diversi dipartimenti e servizi -, che fra i compiti
della Direzione politiche educative viene richiamato in modo
esplicito il compito di educare, è detto infatti che:
"programma
e gestisce iniziative di educazione e formazione in materia
ambientale"
. Noi pensiamo che anche in altri settori esistano
delle iniziative rivolte o direttamente alle scuole o alla
popolazione più in generale. Se questo è vero, come credo, penso
che sia stata intravista una qualche forma di coordinamento, di
informazione reciproca, quasi diciamo una "conferenza dei servizi"
in modo organizzato, un modo di collaborazione strutturata tale da
consentire alle diverse iniziative, prese forse da settori diversi
dell'Amministrazione, di non ignorarsi, ma di valorizzarsi a
vicenda e quindi di dare maggiore incisività all'azione che viene
fatta. In questo senso sono interessata a capire quali sono le
risorse professionali e finanziarie che sono state stanziate per
realizzare questo progetto, per programmare e gestire iniziative di
educazione e formazione in materia ambientale, se altri settori
dell'Amministrazione operano al fine di formare una mentalità, una
consapevolezza ambientale e se la Giunta intende attivare, se non
esiste già, uno strumento di collaborazione fra queste varie
competenze.
Presidente - La parola all'Assessore all'istruzione e cultura,
Charles Teresa.
Charles (UV) - Pour ce qui concerne les compétences dans le
domaine de l'éducation et formation au milieu et à l'environnement,
il est certain que, à partir de la mise en place de l'autonomie
scolaire, le développement des activités et des initiatives en
matière d'éducation à l'environnement a été confié aux institutions
scolaires. Les ressources financières jusqu'à présent administrées
par la Direction des politiques de l'éducation sont donc, elles
aussi, passées aux mains des institutions scolaires. En effet, la
loi sur l'autonomie n° 19/2000 a abrogé les normes précédentes, qui
prévoyaient des financements aux écoles de la Région pour les
voyages d'instruction, concernant en particulier la nature et le
milieu, ainsi que des fonds pour des activités et des initiatives
para-scolaires et donc aussi toute l'éducation au milieu. Les fonds
déjà destinés à ce titre ont été déplacés dans les chapitres qui
alimentent la dotation ordinaire et la péréquation financière
attribuées aux institutions scolaires, qui les utilisent pour
programmer et mettre en ?uvre des activités d'instruction, de
formation, d'orientation, comme prévu et organisé sur le plan de
l'offre formative. Le Département de la Surintendance aux études a
gardé pour lui, dans le cadre du Bureau d'inspection technique, une
ressource professionnelle, il s'agit d'un enseignant à part-time,
qui s'occupe de la sphère des interventions relatives à l'aide aux
institutions scolaires pour soutenir des activités concernant la
didactique des sciences expérimentales comprenant aussi l'éducation
à l'environnement. Ce projet a été approuvé par une circulaire du
Surintendant aux études au mois de juin 2003 et prévoit aussi des
coopérations avec d'autres secteurs de l'Administration, qui aient
une compétence en matière d'éducation et de formation dans le
domaine de l'éducation et de la formation au milieu, ainsi qu'avec
d'autres organismes venant aussi de l'extérieur de l'Administration
ou de l'extérieur de la Vallée. Cela pour ce qui a à voir avec
l'Assessorat de la culture.
Les informations relatives aux autres points ont été fournies
par des bureaux de l'Assessorat de l'environnement, qui s'occupe
aussi de ce domaine.
Deuxième question: le mois de septembre dernier, à l'occasion de
la redistribution des compétences au niveau des différentes
structures de direction régionale, il a été confié au Responsable
du Service évaluation impact sur l'environnement la compétence qui
concerne l'éducation au milieu dans le sens le plus large du mot,
c'est-à-dire qui ne concerne pas spécifiquement le monde de
l'instruction: pas seulement les institutions scolaires, mais toute
la société. Au cours du mois dernier on a vu se multiplier des
contacts entre régions différentes dans le but d'utiliser les
expériences déjà parties au niveau national. Une première approche
aussi a été établie sur le thème de l'éducation et de
l'environnement. Il faut qu'il soit clair à tous que les projets
généraux pour une nouvelle programmation Etat-Régions en ce qui
concerne l'INFEA (information, formation, éducation à
l'environnement), datant du mois de novembre 2000, s'expriment
exactement ainsi, je cite:
"L'éducation à l'environnement est toujours plus vécue comme
un engagement véritable et une opportunité qui touche tous les
acteurs sociaux des différents niveaux et avec des différentes
capacités, appelés à définir des objectifs, des stratégies et des
actions pour des activités intégrées d'information, d'éducation et
de formation, et qui soient à même d'agir sur la qualité du milieu
et de l'environnement et de notre société au cours de sa
progression".
Le processus d'intégration du système dans notre société civile
ne peut pas vouloir se limiter au monde de l'école, puisque ce
système est en train de toucher d'autres interlocuteurs potentiels,
en particulier le monde des adultes.
Troisième point: l'Assessorat de l'environnement est en train de
mettre sur pied une stratégie d'action sur le thème, qui veut se
baser sur l'intégration des compétences qui existent déjà au niveau
régional: les compétences des différentes écoles, celles qui
concernent les coopératives qui s'occupent de la nature, celles qui
sont liées à la diffusion des données sur la pollution sous ses
différentes formes, celles qui sont liées à la diffusion des
principes de soutenabilité jusqu'à l'usage des énergies
alternatives. Cela dans une véritable optique de collaboration.
Presidente - La parola alla Consigliera Squarzino Secondina.
Squarzino (Arc-VA) - Apprezzo gli sforzi che vengono fatti in
questo settore però, mentre pare - anche dalle poche cose che sono
state dette - che a livello di Assessorato dell'ambiente ci sia
rispetto a tale educazione e formazione generica, un progetto, una
volontà di lavorare… ciò non avviene
per la scuola. Tra l'altro, lei ha detto che l'Assessorato
dell'ambiente opera anche nel mondo della scuola e non solo nel
mondo degli adulti. A mio avviso la sua azione dovrebbe essere più
rivolta al mondo degli adulti che non al mondo della
scuola…
(interruzione dell'Assessore Charles Teresa , fuori
microfono)
…
appunto… allora lei ha presentato 2
tipologie di interventi: una, "le scuole ormai hanno i loro fondi,
fanno educazione ambientale se vogliono, sennò non la fanno, noi
abbiamo una risorsa, una persona che è di supporto"; dall'altra
parte, si dice: "noi stiamo vedendo tutte le risorse che ci sono,
non solo quelle della scuola, ma anche degli adulti, abbiamo una
strategia, che è quella di individuare tutto quello che c'è e di
metterlo in sinergia".
Ho l'impressione che, da una parte, vi sia un progetto chiaro, e
forse delle risorse, per operare questo tipo di educazione, di
formazione di una mentalità più generale di attenzione
all'ambiente, ma che, per quanto riguarda la scuola, la proposta da
lei effettuata sia molto debole, perché anche le scuole possono
scegliere quello che vogliono, ma scelgono anche sulla base di
progetti ben chiari che vengono loro proposti. Credo che, se non vi
è una specie di centro didattico di elaborazione di progetti e di
proposte, se non vi è qualcuno che traduca in proposte didattiche
le idee, le suggestioni, non facciamo un buon servizio per la
scuola. Lei sa bene che non possiamo fare educazione a scuola solo
in modo saltuario, mandando ora un relatore ora un altro, perché,
se fosse così, vuol dire che adottiamo come modello di educazione
dei relatori che vanno e parlano; se questo fosse il modello
educativo, dovremmo cambiare tutto quanto anche nella nostra
scuola. Se questo non è un modello, dobbiamo favorire l'accesso da
parte delle scuole a materiale e a proposte didattiche, quindi
avere un centro che elabori e "pensi". Capisco che l'Assessorato
dell'ambiente voglia essere il protagonista di tutta questa
attività, ma credo che, se questa attività non viene filtrata da
occhi in grado di capire le esigenze della scuola, quindi in grado
di trasformare possibili proposte in proposte didattiche precise,
non aiutiamo la scuola a fare un passo avanti.
La seconda cosa che mi preoccupa è che si parla di sinergia,
sono d'accordo con lei, però lei non mi ha detto dove e come si
colloca, perché la sinergia avviene se vi è un coordinamento e, per
fare questo, ci deve essere uno strumento, non può soltanto essere
la telefonata di qualcuno che dice: "oggi ci vediamo": ci deve
essere uno strumento organizzato che si usa quando serve; ma io
devo sapere qual è la modalità con cui avviene la sinergia; mi
sembra che lei ne abbia ribadito la necessità, ma non vi è
chiarezza delle modalità con cui si esprime. Posso capire che non
vi sia ancora chiarezza, le chiedo però di pensarci seriamente, di
individuare uno strumento che sia chiaro, affinché tutti sappiano
che quella è la modalità con cui all'interno dell'Amministrazione
si "dialoga" sul tema dell'ambiente. Non possiamo affidare
l'educazione ambientale della scuola ad organismi non preparati,
predisposti, tarati - per così dire - per affrontare in ambiti
diversi da quello scolastico problemi di tipo ambientale; la prego
di riflettere su questo. Semmai torneremo a chiedere dove e come
intende organizzare questo momento di incontro e di raccordo.
