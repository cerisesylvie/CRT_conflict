Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 52 del 27 febbraio 1970 - Resoconto
OGGETTO N. 52/70 - Approvazione del verbale dell'adunanza
consiliare del 22 novembre 1969.
Montesano (P.S.D.I.)
- Ci sono osservazioni su questo
verbale?
Fosson
(U.V.)
- Io avrei diverse... o correzioni
di forma o piccole variazioni che non incidono nella sostanza, ma
che chiariscono certi punti; non so se devo farle tutte qui perché
vi porterei via un sacco di tempo o se sono autorizzato, ad un
certo momento, di vederle con il Segretario.
Montesano (P.S.D.I.)
- Da parte mia, io credo che sia
opportuno, perché questo è un verbale che, come sapete, va poi
stampato in quel libro che la Commissione ha deciso di stampare, e
quindi il verbale dovrà essere limato, anche a cura degli
interessati, i quali hanno preso parte alla discussione, quindi io
credo che si potrebbero fare queste precisazioni in sede di
ufficio, in sede di segreteria del Consiglio, se il Consiglio è
d'accordo, vero.
Fosson
(U.V.)
- Non varia niente nella sostanza ma
effettivamente c'è...
Montesano (P.S.D.I.)
- ...Pertanto io chiedo la
collaborazione di tutti gli intervenuti affinché ognuno possa
rivedere il proprio intervento per renderlo conforme al proprio
pensiero. D'accordo il Consiglio? Allora il verbale è
approvato.
Scusate se io dò un'altra precisazione a proposito del verbale.
Siccome noi siamo già in contatto con le tipografie, cioè l'Ufficio
di Presidenza ieri ha prescelto una tipografia e abbiamo urgenza di
stampare il libro, io pregherei i Consiglieri che devono fare le
modifiche concernenti il verbale di farle nel modo più tempestivo,
più urgente, in modo da metterci... in modo da mandare avanti il
lavoro tipografico.
Caveri
(U.V.)
- Est-ce qu'on peut savoir le nom de
la topographie?
Montesano (P.S.D.I.)
- Dunque, per le tipografie, sono
state interrogate tutte le tipografie della Valle d'Aosta. Delle
cinque o sei tipografie della Valle d'Aosta, sono state soltanto
tre o quattro che hanno risposto; una ha detto che non poteva fare
il lavoro; altre due hanno presentato un preventivo che porta il
costo di pagina a 4.300 lire e l'altra, quella prescelta, che io le
dirò qual è, ha portato il costo di pagina a 3.000 lire. In più il
centimetro quadrato di cliché, mentre da una tipografia è stato
valutato e richiesto in 45 lire, da un'altra 30 lire, da questa
tipografia è stata, mi pare, se ricordo bene, valutato a 15 lire;
quindi noi abbiamo prescelto, dico noi perché è l'ufficio di
Presidenza che ieri ha fatto questo, abbiamo prescelto quella
tipografia, che è la tipografia Duc, la quale ha fatto delle
condizioni migliori.
La differenza totale, nella spesa prevista, si aggirerebbe sulle
500/600.000 lire, per queste condizioni presentate.
Sono sufficienti queste spiegazioni, Consigliere Caveri?
Allora si passa al n. 3.
