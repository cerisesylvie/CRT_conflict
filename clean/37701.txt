Classificazione
ASSISTENZA SOCIALE
Assistenza socio-sanitaria



Oggetto del Consiglio n. 1391 del 29 luglio 2015 - Resoconto
OGGETTO N. 1391/XIV - Interpellanza: "Interventi per
garantire i finanziamenti agli enti gestori dei servizi
socio-assistenziali alla persona".
Presidente
- Punto 21 all'ordine del giorno. Per
l'illustrazione, ha chiesto la parola il Consigliere Gerandin, ne
ha la facoltà.
Gerandin (UVP)
- Merci Président.
Quest'interpellanza nasce prima anche di quell'incontro che
avete avuto poi in V Commissione con l'Assessore e in parte ne
abbiamo già discusso in V Commissione. Dicevo, quest'interpellanza
nasce dalla preoccupazione che...come peraltro è stato anche
esternato nel parere del Consiglio permanente degli Enti locali per
quello che riguarda il discorso dell'assestamento di bilancio,
stiamo andando verso una graduale riduzione di quelle che sono le
entrate derivanti dalle rette degli utenti, dei servizi per la
prima infanzia e per gli anziani conseguente all'applicazione del
nuovo ISEE. Abbiamo preso atto oggi che, per quello che riguarda il
discorso del
bon de chauffage
, non si procederà con questo
nuovo ISEE per quello che riguarda il servizio anziani e per la
prima infanzia, abbiamo avuto conferma in Commissione da parte
dell'Assessore che questa è la strada che si intende percorrere. In
Commissione ci siamo già confrontati, poi, al di là delle
difficoltà che nascono dall'applicazione di questo nuovo ISEE,
soprattutto legato ad una serie di problematiche legate alle
difficoltà con le banche, con l'INPS, alle richieste fatte dal
Ministero, il punto nodale della questione rimane che, dai primi
rilievi che vengono fatti, pare ci sia una riduzione nell'ordine
del 25 percento almeno. L'Assessore ha provato a tranquillizzarci
in I Commissione dicendo che sarà solo il 10, ma i dati che stanno
nascendo, che stanno uscendo man mano, nostro malgrado, non sono
questi. Tenuto conto che questa riduzione di ISEE andrebbe a
gravare ancora di più sulla riduzione, sul non finanziamento dei 60
posti nelle microcomunità, nei posti letto delle microcomunità che
rimangono a totale carico degli enti gestori, in questo caso
l'
Unité des Communes
, è chiaro che, sommando questo
provvedimento di Giunta che cancella di fatto il finanziamento per
60 posti, a queste difficoltà che ci sono nell'avere queste prime
proiezioni dalle quali derivano una riduzione delle entrate sulle
rette...beh, il tutto, sommando le varie cose...è chiaro che le
difficoltà e comunque le preoccupazioni aumentano.
Perché si parla in più del 10 percento? Perché questo ISEE
paradossalmente pare che in parte venga incontro a quelli che hanno
dei redditi più bassi per cui verrebbero a pagare meno, ma
soprattutto questo nuovo ISEE fa pagare di più quelli che del
servizio pubblico erano i fruitori, ma anche i pagatori. Provo a
spiegarmi meglio. Probabilmente nel futuro avremo sempre più gente
che magari o cercherà di avvalersi di questi tipi di servizio, però
sarà gente che purtroppo per difficoltà economiche avrà un ISEE
basso per cui pagherà molto poco e il restante delle quote rimarrà
a carico del servizio pubblico e avremo progressivamente gente che
in questo momento, grazie anche al tenore di vita e al reddito, che
comunque paga una buona fetta di quello che è il servizio prestato
che probabilmente e per ovvi motivi cercherà altre soluzioni magari
nel privato, oppure consorziandosi, unendosi come già sta
succedendo per gli asili-nido, dove anche il discorso della
disoccupazione è stato uno di quei casi in cui si sono messe
assieme più difficoltà e abbiamo posti autorizzati, ma vuoti. Dico
questo perché? Perché è chiaro che noi abbiamo creato un sistema
assolutamente di ottimo livello che sta dando un servizio di
qualità, ma soprattutto abbiamo creato strutture, abbiamo creato
anche del personale che sta prestando questo tipo di servizio. Ora,
noi vorremmo capire come si intenda finanziare gli enti gestori a
compensazione del minore introito derivante dalle entrate delle
rette degli utenti, anche in considerazione che, malgrado la nota
che era stata mandata dal Consiglio permanente all'atto
dell'approvazione del consuntivo che chiedeva all'Amministrazione
regionale di destinare risorse di finanza locale per finanziare
questa mancata...questa riduzione delle entrate e i 60 posti non
finanziati...noi all'interno dell'assestamento di bilancio non
abbiamo visto un euro per quello che riguarda questo tipo di
servizio.
Ci ha fatto piacere questo passaggio che è stato fatto
all'interno della Commissione per quello che riguarda il sociale,
noi vorremmo...e lo dico molto apertamente, Assessore...lei, oltre
ad essere Assessore per quello che riguarda il discorso della
sanità, è anche Assessore alle politiche sociali, per cui nel
ritenere che comunque c'è stata attenzione per quello che riguarda
il mondo sanitario e una fetta importante di avanzo di
amministrazione è stata destinata per quello che riguarda il
sanitario, beh, non posso che prendere atto che, per quello che
riguarda il sociale, c'è stata molto meno attenzione. Noi pertanto
vorremmo capire come si vuole intervenire perché potrebbe essere
troppo tardi, tenete conto che i finanziamenti, i trasferimenti
agli enti gestori, alle
Unités des Communes
sono
centellinati, sono dati con il contagocce. Noi siamo già a
conoscenza in questo momento che ci sono degli enti gestori, delle
Unités des Communes
che devono scegliere se pagare i
dipendenti o se pagare i fornitori...beh, questo non è un bel
segnale quando ci avete da più parti assicurato che il bilancio
approvato quest'anno era tutto in disponibilità. Ora, qualche
dubbio in merito permane, perché se a fronte delle risorse
economiche stanziate importanti, assolutamente importanti a
bilancio, poi i trasferimenti che vengono fatti sono fatti
veramente con il contagocce e non sono neanche sufficienti a
garantire il totale pagamento del personale...se a questi verranno
a mancare anche le entrate degli utenti come sembra ormai
asseverato...poi lei, Assessore, ci ha detto il 10, qualcuno ci ha
detto il 30, io pensavo intorno al 25 percento...beh, c'è di che
preoccuparsi perché il mondo del sociale, il mondo in cui...noi
abbiamo creduto che il sistema di tenere in prossimità delle
famiglie i bimbi e gli anziani...probabilmente è un sistema che è
messo in discussione e soprattutto è messo in discussione quel
mondo di operatori di OSS che abbiamo in questi anni rivalutato,
lei si ricorda che questo personale, personale ADEST noi l'abbiamo
riqualificato e riqualificato gli OSS, abbiamo speso anche soldi
pubblici, abbiamo avuto una grande partecipazione a questa
riqualificazione. Ora, questi si sentono in parte dimenticati, ma
soprattutto hanno motivo di credere che la certezza per quello che
riguarda il posto di lavoro...non sia così certa. Grazie.
Presidente
- Grazie. Per la risposta, ha chiesto la
parola l'Assessore Fosson, ne ha facoltà.
Fosson (UV)
- Sì, grazie Presidente.
Nessuno ha mai detto che viviamo in tempi felici, però io credo
che la sensibilità per il sociale e per il nostro
welfare
non sia solo mia, ma di tutto il Governo. Certo, è stato detto
anche correttamente che l'introduzione del nuovo ISEE sta creando
delle difficoltà. Noi per primi avevamo introdotto l'ISEE,
successivamente trasformato in IRSEE riconoscendo delle specificità
che adesso non è più possibile riconoscere e quindi tornare
indietro non si può anche perché bisogna dire e sottolineare che
l'ISEE è uno strumento di equità, cioè permette la contribuzione in
modo corretto. Se prima c'erano dei sotterfugi nel vecchio ISEE,
dobbiamo dire che il nuovo è sicuramente più equo, perché, per
esempio, introduce il calcolo della giacenza media dei conti
correnti prevedendo ad esempio anche il calcolo
dell'accompagnamento dell'invalidità, cosa di cui avevamo discusso
a lungo. Certo è che, rispetto al nostro IRSEE, in cui, di fatto,
avevamo escluso il valore della prima casa questo non sarà più
possibile mantenerlo.
Il Governo introducendo questo nuovo ISEE e cancellando la
possibilità del vecchio ISEE, come diceva giustamente stamattina il
collega Donzel, ha introdotto con una tempistica scorretta, per la
quale da novembre, data di approvazione del nuovo ISEE, ne ha
previsto l'applicazione dal 1° di gennaio. Noi, in realtà, ci
eravamo attrezzati dal dicembre 2013 con un gruppo di lavoro
interassessorile ed è chiaro che questo ci ha portato delle grandi
difficoltà. Da quando è uscito il decreto noi abbiamo allargato
questo gruppo di lavoro al CELVA, ai sindacati, ai CAF e
soprattutto ringrazio di aver sottolineato il metodo, perché ci
siamo sempre confrontati con la V Commissione, che ha anche
designato un suo componente all'interno di questo gruppo.
Soprattutto dobbiamo equilibrare i nuovi contributi al nuovo ISEE,
ma abbiamo dei tempi per ottenerlo non certi. Ad esempio, l'ISEE
socio-residenziale deve essere integrato con l'ISEE del figlio
separato dal proprio nucleo e ciò crea dei tempi molto lunghi,
anche se, anche per l'intervento del Presidente, queste difficoltà
di rapporti con l'INPS sono migliorati, anche se permangono
problemi di interfacciamento con i suoi servizi informatici; si
veda ad esempio l'indennità di accompagnamento. Direi che in questo
momento i tempi di strutturazione, di presentazione e di
ottenimento del modello ISEE si attestano sui 10-15 giorni.
È noto anche a noi che i tempi sono molto lunghi per il
colloquio e questo anche perché c'è stato un rallentamento dovuto
al fatto che i CAF stavano facendo in concomitanza con la DSU la
dichiarazione dei redditi. Pur sottolineando la grande
disponibilità dei CAF, il tempo per presentare i documenti per
l'ISEE è doppio rispetto alla vecchia DSU e il costo riconosciuto
agli stessi centri fiscali è sempre uguale. Se tutto quindi deve
passare attraverso il nuovo ISEE, ci sono dei tempi lunghi per
farlo e quindi, non avendo i nuovi ISEE che variano la
contribuzione, si vengono a creare problemi sulla programmazione e
quindi non c'è una certezza di entrata e questo non solo per l'ISEE
socio-residenziale, che è un ISEE particolare, ma anche per le
altre tipologie. Se noi dobbiamo calibrare i nostri interventi a
seconda del nuovo ISEE, che è sicuramente più giusto, ma non
potendolo avere per tutti i contribuenti, è chiaro che le stime
sono difficili, anche se noi subito avevamo prolungato l'ISEE
esistente a dicembre 2014 per un anno.
Il nuovo ISEE crea sicuramente una destabilizzazione. La nostra
preoccupazione è sicuramente evidente e ampia, nel senso che,
appena il CELVA si è di nuovo costituito, abbiamo comunicato questo
desiderio di incontrarci, il che è avvenuto il 21. Io le stime che
ho, presentate dai tecnici, sono basate su un campione del 10
percento di persone che hanno presentato l'ISEE. I dati che noi
abbiamo, forniti dalle
Unité des Communes
, sono solo del 10
percento dei contribuenti, del restante 90 percento non conosciamo
i valori reali dell'ISEE e su questo le farò poi vedere il
documento dei tecnici, basato sulla stima del 10-12 percento di
diminuzione delle entrate. Sarà il 15, sarà il 20, sarà il 5, i
tecnici in questo momento ci dicono che dalle stime le minori
entrate si attestano sul 10-12 percento. Sul 25 percento io non
posso dire che sia giusto o sbagliato, ma le farò avere la
documentazione che riporta le stime. Ripeto, esiste questa
preoccupazione anche perché se il contributo dato è sempre un
contributo relativo a un po' più di 18 milioni, conteggiando anche
il costo delle infermiere che dà l'USL gratuitamente alle
microcomunità e sommando altri costi, la cifra globale non si
discosta molto da quanto avevamo dato l'anno scorso, che ammontava
a circa 19 milioni. Certo è che le entrate sono diminuite e quindi
che cosa fare? È necessario fare dei correttivi con meccanismi di
compensazione e di ciò ne sono venuto a parlare per una
condivisione in Commissione.
La nostra intenzione non è di chiedere una contribuzione
maggiore agli Enti locali, che si sono volontariamente sobbarcati i
costi dei 60 posti letto nelle strutture di tipo A che in passato
erano già state chiuse. Arnad, per esempio, è stata chiusa
giustamente un po' di anni fa, perché noi finanziamo con 115 euro
in aggiunta al costo delle infermiere, tutti gli N2, N3. Questo è
un anno di passaggio sicuramente, perché il costo ottimale prima
non c'era e adesso c'è, quindi stiamo andando nel senso di
un'ottimizzazione di questi servizi, però un correttivo in un anno
di passaggio bisognerà pensarlo e subito il CELVA si è attivato con
un gruppo di lavoro con noi. È vero, nel vecchio ISEE non c'era il
computo dell'invalidità e neanche dell'accompagnamento, invece in
questo nuovo c'è, e quindi dobbiamo ricercare una possibilità di
agire sulla contribuzione, cercando di non chiedere di più di
quanto si chiedesse negli ultimi sei mesi del 2014, ma trovando
sicuramente un meccanismo di compensazione che non vada a scapito
degli Enti locali. Questo è quello che vogliamo ottenere e quello
per cui stiamo lavorando con gli Enti locali in un gruppo di lavoro
che comunicherà a breve le risultanze.
Lei consiglia qui di usare l'avanzo di amministrazione...ecco,
sì, l'avanzo di amministrazione è utilizzato per il Patto di
stabilità interno, ma mi permetta non possiamo sempre, di fronte a
delle difficoltà, chiedere alla Regione di mettere di più, perché
non è più possibile, perché se chiediamo di mettere in più, glielo
dobbiamo chiedere per il microcredito, o per i trasporti. Viceversa
con una cifra di 18 milioni dobbiamo cercare di risolvere, di
ottimizzare, di rendere più efficiente il nostro
welfare
.
Se guarda poi tra parentesi l'assestamento di bilancio
nell'allegato A - perché mi insegna sempre che bisogna guardare
tutti i documenti - ci sono 400 mila euro che non erano previsti ma
che abbiamo destinato grazie alla legge n. 80 per gli arredi delle
microcomunità. Non è molto, non basta, però qualche cosa in più è
stato messo proprio per testimoniare la nostra attenzione verso
questo settore estremamente importante. Alla fine io dico che è
necessaria una riorganizzazione del sistema, che in realtà è già
iniziata. C'è anche da prendere in considerazione la fuga verso il
privato. Sono andato a verificare ciò. Non c'è una domanda per
entrare al Père Laurent da parte di chi viene da una microcomunità
pubblica, anche perché residente in luogo diverso, o perché la
stessa Casa di Riposo chiede 80 euro al giorno, quota comprensiva
del costo degli infermieri; ma la mia idea, quindi, è quella che
non c'è un guadagno ad andare nel privato. Nelle micro della
Comunità montana del Mont Cervin su 68 uno solo ha chiesto di
andare nel privato, quindi io penso che ancora il nostro sistema di
welfare
sia appetibile per tutto, pur essendo di fronte ad
un grande cambiamento, ad una riorganizzazione che in questo
momento non è aiutata da questo nuovo indicatore che dobbiamo
usare, che non riusciamo a modificare per difficoltà non nostre.
Possiamo anche mettere una struttura regionale a fare il nuovo
ISEE, però vogliamo mantenere a tutti i costi nella sua efficienza
e nella sua attività verso la persona il sistema degli anziani.
Presidente
- Per la replica, chiede la parola il
Consigliere Gerandin, ne ha la facoltà.
Gerandin (UVP)
- Merci Président.
Ho ascoltato attentamente quanto mi ha riferito, Assessore. Lei
diceva che giustamente il discorso dell'invalidità,
dell'accompagnamento che venga a far parte dell'ISEE non lo ritiene
probabilmente così corretto. Siamo assolutamente d'accordo, ma c'è
qualcos'altro che, secondo noi, incide e incide non da ridere: noi
non riteniamo neanche corretto che venga presa la prima casa e i
beni improduttivi! È questa cioè la differenza tra quello che ha
detto lei e quello che stiamo dicendo...
(interruzione dell'Assessore Fosson, fuori microfono)
...a noi questo non va bene! Non va bene perché questa ISEE
penalizza i valdostani, l'ha detto il mio collega prima. Penalizza
i valdostani! Allora io mi riallaccio a quello che ha detto lei, mi
pare che in Commissione, se ho capito bene, abbia detto che dove
non ci sono interventi da parte del Ministero, o del Governo, o
dello Stato - non mi ricordo bene cosa ha detto - non è
obbligatorio adottarla. L'ha detto lei questo! Allora, se oggi
prendiamo atto che, per quello che riguarda il
bon de
chauffage
, possiamo farne a meno, io le chiedo: non possiamo
fare a meno nell'interesse dei valdostani anche di quest'ISEE che
sta creando questo tipo di problema? Le pongo un problema! Mi
risponda! Non c'è problema, guardi, io interrompo e mi risponda a
questo, dov'è la difficoltà, quando siamo... È palese che questo
sistema sta danneggiando i valdostani, perché a differenza...e lo
ripeto: noi riteniamo che prima casa e beni improduttivi non siano
un valore aggiunto, ma siano frutto di sacrifici! Perché qualcuno
ci ha insegnato la cultura di fare questo e adesso cosa succede?
Succede che questi con l'ISEE te la calcolano, è un lusso che
paghi, per cui paghi di più e questo è il risultato. Lei ci ha
detto: "ci dia qualche consiglio", bene, il primo consiglio che le
do pubblicamente in Consiglio è questo: applichi il vecchio sistema
e non questo che penalizza i valdostani.
Adesso vengo ai vari punti che ha toccato, abbia pazienza. Ha
detto giustamente che non c'è certezza delle entrate, questa è la
cosa prima! Lei poi ha detto che il 10 percento...bene, mi dia
questi dati, chi glieli ha elaborati...perché io...
(nuova interruzione dell'Assessore Fosson, fuori
microfono)
...no, ma non c'è problema... no, ma io ti porto quello che ha
detto il Presidente del CELVA in audizione, non l'ho detto io! L'ha
detto il Presidente del CELVA in audizione!
Presidente
- Assessore, per favore.
Gerandin (UVP)
- ...le dico solo quello che ha detto! Si
vada a sbobinare quello che ha detto il Presidente Manes in
audizione! Ma poi le porto anche i dati, attenzione, non c'è
problema. Allora, lei mi dice che il contributo che è stato
tagliato, i sessanta posti sono per strutture di tipo A? No, sono
quelle autorizzate, che non tengono conto di quelle già chiuse.
Quelle già chiuse...Arnad non fa parte di questi!
(nuova interruzione dell'Assessore Fosson, fuori
microfono)
...no, guardi, vada a farsi...guardi che i conteggi sono
aggiornati a dopo che è stato introdotto il discorso della quota di
riferimento, per cui i sessanta posti non sono riferiti a strutture
già chiuse. Sono sessanta posti autorizzati dove una realtà come
quella dell'ex Comunità
Unité des Communes
Evançon,
che ha fatto il sacrificio di chiudere una struttura
improduttiva, come diceva lei, di Arnad ne esce fuori con le ossa
rotte, perché avrà sette posti non pagati, per cui il suo discorso
veramente non regge.
Sull'avanzo di amministrazione io le ricordo che ci sono 17
milioni di avanzo di finanza locali - su cui poi entreremo quando
parleremo del bilancio - dove i 450.000 euro che ha messo per la
legge n. 80 erano il minimo sindacale, perché noi avevamo le
strutture che stavano cadendo! Io le ricordo che la legge n. 80 è
stata finanziata negli anni passati per delle milionate di euro!
Con questo si fa a malapena una manutenzione straordinaria, a
malapena per qualcuna di queste! E con questa legge n. 80 noi
abbiamo comprato gli arredi e abbiamo comprato tante altre cose
nelle strutture, per cui lo sappiamo come funzionava la legge n.
80, Assessore! Lei non ha dato una risposta ad una di quelle
domande che le ho posto. Cosa pensa di fare? Di indire un'Assemblea
sindacale e andare a dire a questi che, se non troviamo le risorse
finanziarie che mancano, li mandiamo a casa? Mandiamo a casa gli
anziani e mandiamo a casa il personale? È la soluzione che pensa di
fare? No? Me lo dica!
(nuova interruzione dell'Assessore Fosson, fuori
microfono)
...allora lo dica! Perché è palese che i soldi che ci sono non
sono sufficienti! È palese! Glielo ho detto in sede di approvazione
del bilancio che erano poche queste risorse! La dimostrazione è
questa! Abbia pazienza, Assessore, ci dica qualcosa di concreto e
di reale, come intende muoversi e cosa intende fare, ma senza dire:
"faremo...chissà...forse...dobbiamo cercare di far quadrare i
conti...18 milioni devono bastare"
,
diciotto milioni non
bastano.
Presidente
- Punto 22 all'ordine del giorno, abbinato al
punto 12 considerato lo stesso argomento.
