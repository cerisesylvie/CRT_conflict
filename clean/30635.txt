Classificazione
INFORMAZIONE
Radiotelecomunicazioni



Oggetto del Consiglio n. 345 del 28 gennaio 2009 - Resoconto
OGGETTO N. 345/XIII - Ritiro di mozione: "Revisione del
protocollo d'intesa tra la Regione e Poste Italiane S.p.a. per il
miglioramento del servizio".
Mozione
Richiamata la Deliberazione di Giunta regionale n. 2852 del
29.09.2006 con la quale veniva approvato un protocollo d'intesa tra
la Regione Valle d'Aosta e Poste Italiane S.p.a. per il
mantenimento e lo sviluppo sul territorio regionale di un'offerta
di servizi e prodotti volta a migliorare i rapporti con i
cittadini, con particolare riguardo alle aree più periferiche e
disagiate;
Preso atto delle argomentazioni esposte dal Presidente della
Regione nella seduta del Consiglio regionale del 01.10.2008 in
merito alle svariate problematiche inerenti l'inefficienza
riscontrata nel servizio delle Poste Italiane;
Rilevato che il protocollo d'intesa mirava principalmente a
creare la possibilità di sostenere l'attività dei servizi
decentrati, coinvolgendo altre attività istituzionali da abbinare
negli stessi locali;
Rilevato che in quest'ultimo mese i disagi derivanti dal
ritardo, dal semplice mancato recapito della corrispondenza sono
stati molto sentiti e soprattutto sono andati via via
crescendo;
Il Consiglio regionale
Impegna
il Governo regionale, di concerto con la commissione
competente, a rivedere nel dettaglio la bozza di intesa con Poste
italiane S.p.a. al fine di porre rimedio in tempi brevi alle
inefficienze ed ai gravi disagi riscontrati sul territorio
valdostano.
F.to: Chatrian - Bertin - Cerise Giuseppe - Louvin - Morelli
Patrizia
Président
- La parole au Vice-président Chatrian.
Chatrian (VdAV-R)
- Grazie, Presidente. Siamo tutti a
conoscenza, penso che esista un evidente disservizio di base da
ormai diverso tempo nelle Poste, che riveste - non dimentichiamolo
- un interesse generale e un interesse e un servizio soprattutto
del cittadino. I colleghi del Partito Democratico hanno presentato
recentemente, nel mese di ottobre, un'interpellanza per conoscere i
motivi di tutti questi gravi inconvenienti. All'epoca abbiamo
ascoltato le controdeduzioni e le argomentazioni del Presidente,
che si sono concentrate principalmente sui contenuti del protocollo
d'intesa per l'appunto fra la Regione e Poste Italiane S.p.a. e ci
ha illustrato lo stato dell'arte. Oggi vorremmo andare oltre,
quanto meno programmare, pianificare qualcosa "di più", non dico
incisivo, ma "più pratico", forse. Tralasciamo i dati riportati in
merito al mantenimento dei servizi nelle nostre vallate, citate
allora nell'interpellanza; il Presidente ci diceva che il
protocollo era scaduto ampiamente, la durata del protocollo era di
un anno ed era a suo tempo scaduto e tenuto conto si rinviava il
tutto. Giustamente queste erano le sue considerazioni, di cui
condividiamo il pensiero. Adesso però, facendo tesoro di tutto
quanto successo e programmato e tenuto conto delle forti
preoccupazioni che abbiamo del continuo aumento dei tempi e
soprattutto del mancato recapito della corrispondenza, consci anche
del fatto che per raggiungere l'accordo bisogna necessariamente
essere in due, presentiamo al Consiglio a nome del gruppo, questa
mozione, che impegna, da un lato, la Commissione competente e,
dall'altro, il Governo regionale a rivedere l'intesa con Poste
Italiane S.p.a., confrontandosi se necessario con la dirigenza
dell'ente (come è stato detto) e non solo, viste le carenze
riscontrate, al fine di cercare di porre rimedio totalmente o
almeno limitando notevolmente lo stato di disagio intenso
riscontrato su tutto il territorio valdostano.
Ma fermiamoci solo un attimo per quanto riguarda quanto meno il
servizio di base: quello di recapitare la posta in tempi, se non
rapidi, accettabili; riprendo l'ultima frase con la quale il
Presidente terminò il suo intervento:
"In questo senso
continueremo a lavorare e cercheremo quanto prima di trovare con
Poste la possibilità di intervenire eventualmente modificando o
integrando il protocollo a suo tempo firmato per aumentare i
servizi disponibili nei vari territori e non solo nei vari
territori, ma nei servizi di base"
. Questo impegno mira al
miglioramento del servizio per il cittadino e del servizio base,
che è quello di ricevere la posta in tempi congrui.
Président
- La parole au Président de la Région,
Rollandin.
Rollandin (UV)
- Già nella precedente interrogazione
avevamo sottolineato che condividevamo le preoccupazioni nei
confronti del servizio delle Poste. Anche stamani abbiamo
richiamato che, in questo caso, in certi passaggi la
privatizzazione non ha agevolato il servizio di base: quello del
recapito della posta e di svolgere quelle funzioni essenziali che
erano il senso della distribuzione sul territorio del servizio
postale. Oggi non è così, perché all'origine della valutazione del
servizio c'è la redditività: il servizio fatto a Doues, piuttosto
che in un'altra comunità dove i depositi alle poste sono magari
ridotti per diverse ragioni, dove si va per ritirare la pensione o
si va per fare quel minimo di operazioni che danno una redditività
molto ridotta, porta come considerazione finale alla decisione di
chiudere lo sportello, di ridurre l'orario... Queste considerazioni
noi, da sempre, abbiamo cercato di combatterle attivando dei
meccanismi per supportare l'attività delle Poste, il che è un
limite anche questo, ed è la ragione per cui abbiamo detto allora
che dovevamo andare a ridiscutere, perché le Poste oggi sono in
attivo con tale sistema.
La mia domanda allora è: la disponibilità e il compito delle
Poste... almeno per andare incontro ad evitare le negligenze e i
grandi disagi... questo rientrerebbe nel compito delle Poste;
purtroppo oggi, quando si deve trovare un referente per dire cosa
non va e come queste cose potrebbero essere migliorate, diventa
molto difficile; stesso discorso che vale per altri servizi come
Telecom: oggi per portare delle rimostranze o per chiedere un
intervento passano dei mesi prima di avere delle risposte. Ho fatto
tale inciso per dire che sicuramente c'è l'esigenza di attivare dei
meccanismi che affrontino questo tema; avevamo cercato di farlo con
un intervento nella legge sulla montagna per cercare di attivare
dei meccanismi che integrassero questo, però questo ad oggi non ha
funzionato. Il protocollo che è scaduto aveva come finalità quello
di studiare delle modalità che facessero convergere esigenze di
alcuni Assessorati, dico in particolare sanità, turismo e anche
altri servizi essenziali, che in qualche modo attivassero dei
meccanismi di finanziamento sempre dello sportello. Il che ha reso
difficile quantificare prima di tutto il servizio, vedere come
attivarlo, tenendo conto delle difficoltà che ci sono di operare in
formula mista con un sistema come quello delle Poste. Ho apprezzato
la distinzione fra servizio di base e quelli che sono invece i
servizi aggiuntivi, ricordo che i comuni spontaneamente hanno messo
a disposizione la sede addirittura con un affitto simbolico, in
alcuni casi hanno perfino pagato la luce, per dire che hanno fatto
tutto il possibile per mantenere; malgrado questo, c'è stata una
progressiva dismissione dell'impegno sul territorio. Oggi ci
troviamo ad affrontare una situazione che, non avendo
interlocutori, diventa difficile.
Nella mozione si dice:
"impegna il Governo regionale, di
concerto con la Commissione competente, a rivedere nel dettaglio la
bozza di intesa..."
- sotto questo profilo ci può essere una
disponibilità, ma messa così... -
"... al fine di porre rimedio
in tempi brevi alle inefficienze..."
, riteniamo che mescoli le
due situazioni in modo improprio, perché il porre rimedio alle
inefficienze e ai gravi disagi è un obbligo di Poste Italiane,
mentre il discorso del protocollo è per dire facciamo qualcosa in
più assieme, altrimenti diventa un alibi per le Poste dire:
"siccome non abbiamo attivato il protocollo, noi non facciamo il
servizio!". Non è così: le Poste devono svolgere il loro servizio
perché è loro compito istituzionale, come per altri enti. Chiediamo
quindi di ritirare l'iniziativa nell'attesa che si possa trovare
una proposta che possiamo portare in Commissione, che non vada solo
nella riproposizione di un protocollo, ma nell'attivazione di un
meccanismo che permetta a questo punto di trovare un modo per
garantire prima di tutto quella presenza di base e togliere le
inefficienze e i gravi disagi; poi, se è necessario attivare, se ci
saranno i meccanismi per un protocollo, a questo punto lo
proporremo. Oggi noi non ci sentiamo di dire di attivare un
protocollo per togliere i disagi, questa deve essere la via della
preoccupazione condivisa di eliminare, mentre quello che il compito
istituzionale delle Poste deve avere una sua strada che è quella da
me appena detta. Diverse invece sono le prese di posizione o le
proposte che potranno venire in aiuto anche con un eventuale nuovo
protocollo, ma oggi, se lasciamo questa commistione, diamo un alibi
a Poste per non svolgere il loro lavoro. Chiederei di ritirare la
mozione con l'impegno di aggiornare a breve, se vuole in
Commissione, sull'andamento di tale dialogo esistente con le Poste,
che ad oggi è stato insufficiente e, se poi questo dovesse portare
anche al protocollo, sicuramente portiamo in Commissione un nuovo
testo del protocollo. Nella sostanza noi approviamo ma, messa così
la mozione, non possiamo accoglierla per questo rischio, quindi
chiederei al proponente di ritirarla con l'impegno di relazionare
alla Commissione quando abbiamo qualche dato sulla previsione per
il futuro.
Président
- La parole au Vice-président Chatrian.
Chatrian (VdAV-R)
- Grazie, Presidente. Accettiamo la
doppia proposta, condividiamo i due piani diversi: uno sono i
servizi di base e l'altro la parte del protocollo. Accettiamo, a
fronte dell'impegno da lei assunto, la proposta di portare, sia nel
primo caso, cioè garantire i servizi di base, sia nel secondo caso,
l'eventuale integrazione del piano, in Commissione. È un suo
impegno.
Président
- La motion est retirée.
Il Consiglio prende atto.
Président
- Chers collègues, en vous souhaitant une bonne
Foire de Saint-Ours qui va bientôt s'ouvrir pour la mille neuvième
fois, je vous invite à retenir le IV
e
Rapport de
l'Osservatoire pour la prochaine séance du Conseil, car il n'y aura
pas d'autre envoi.
La séance est levée.
---
La réunion se termine à 19 heures 23.
