Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4494 del 13 aprile 1993 - Resoconto
OGGETTO N. 4494/IX Disegno di legge: "Modifiche ed
integrazioni della legge regionale 24 agosto 1982, n. 56 recante
provvedimenti per la difesa e l'incremento dell'apicoltura nella
Valle d'Aosta".
Presidente
È aperta la discussione generale.
Se nessun Consigliere chiede di parlare, si passa all'esame
dell'articolato. Do lettura dell'articolo 1:
Articolo 1 1. Dopo l'articolo 2 della Legge regionale 24
agosto 1982, n. 56, recante provvedimenti per la difesa e
l'incremento dell'apicoltura nella Valle d'Aosta, è inserito il
seguente articolo:
Articolo 2 bis
"Ai fini della presente legge:
a) Viene considerato apicoltore chiunque allevi le api sia come
attività principale che secondaria o complementare;
b) per alveare s'intende l'arnia contenente i favi con covata
ricoperti di api;
c) per apiario s'intende l'insieme di uno o più alveari
collocati in una postazione e costituenti un insieme unitario;
d) per nomadismo s'intende la conduzione dell'allevamento
apistico basato sulla utilizzazione di zone nettarifere diverse
mediante uno o più spostamenti annuali degli alveari;
e) è considerato esperto apistico chi, in possesso di diploma di
scuola media superiore, dopo aver seguito un corso specifico presso
l'Istituto Nazionale di Apicoltura di Bologna, o equivalente corso
di specializzazione indetto dalle Facoltà di Agraria delle
Università degli Studi od organizzato dalla Regione Autonoma della
Valle d'Aosta, ne abbia ottenuto il relativo certificato di
idoneità.
Dovrà, inoltre, dimostrare di avere almeno tre anni di
esperienza pratica in campo apistico.
Per miele s'intende:
f) in conformità a quanto disposto dall'articolo 1 della Legge
12 ottobre 1982, n. 753, concernente il recepimento della Direttiva
della comunità Economica Europea riguardante l'armonizzazione delle
legislazioni degli Stati membri della CEE concernenti il miele, il
prodotto alimentare che le api domestiche producono dal nettare dei
fiori e dalle secrezioni di parti vive delle piante o che si
trovano sulle stesse che esse bottinano, trasformano, combinano con
sostanze specifiche."
Presidente
Pongo in votazione l'articolo 1.
Esito della votazione:
Presenti, votanti e favorevoli: 19
Il Consiglio approva all'unanimità
Presidente
Do lettura dell'articolo 2:
Articolo 2 1. I commi 1, 2, e 5 dell'articolo 3 della legge
regionale 24 agosto 1982 n. 56 sono abrogati.
2 Al comma 3 dell'articolo 3 della legge regionale 24 agosto
1982, n. 56 la parola "al corrente" e sostituita con
"aggiornato".
3. Al comma 4 dell'articolo 3 della legge regionale 24 agosto
1982, n. 56 la parola "eventualmente" è soppressa.
Presidente
Pongo in votazione l'articolo 2.
Esito della votazione:
Presenti, votanti e favorevoli: 19
Il Consiglio approva all'unanimità
Presidente
Do lettura dell'articolo 3:
Articolo 3 1. L'Articolo 4 della legge regionale 24 agosto
1982 n. 56 è abrogato.
Presidente
Pongo in votazione l'articolo 3.
Esito della votazione:
Presenti, votanti e favorevoli: 19
Il Consiglio approva all'unanimità
Presidente
Do lettura dell'articolo 4:
Articolo 4 1. Al comma 3 dell'articolo 5 della legge
regionale 24 agosto 1982,
n. 56 è abrogata la frase: "e per gli stessi dovranno essere
versate le quote previste dal precedente articolo 4".
2. Dopo il comma 5 dell'articolo 5 della legge regionale 24
agosto 1982, n. 56 è inserito il seguente comma: "Chiunque cessi,
per qualsiasi ragione, di svolgere l'attività apistica, deve farne
denuncia, entro il termine di 10 giorni dalla data della
cessazione, al Consorzio Apistico".
Presidente
Pongo in votazione l'articolo 4.
Esito della votazione:
Presenti, votanti e favorevoli: 19
Il Consiglio approva all'unanimità
Presidente
Do lettura dell'articolo 5:
Articolo 5 1. Dopo l'articolo 5 della legge regionale 24
agosto 1982, n. 56 è inserito il seguente articolo:
"Articolo 5 bis
A ogni apicoltore residente nel territorio della regione Valle
d'Aosta, o che vi eserciti la pratica del nomadismo, sarà assegnato
un numero di riconoscimento, rilasciato dal Consorzio Apistico
della Valle d'Aosta, che dovrà esser convalidato entro il 31 marzo
di ogni anno. Tale numero dovrà essere riportato ed evidenziato su
ogni apiario posseduto. "
Presidente
Pongo in votazione l'articolo 5.
Esito della votazione:
Presenti, votanti e favorevoli: 19
Il Consiglio approva all'unanimità
Presidente
Do lettura dell'articolo 6:
Articolo 6 1. La lettera f) dell'articolo 6 della legge
regionale 24 agosto 1982, n. 56, è stata abrogata.
Presidente
Pongo in votazione l'articolo 6.
Esito della votazione:
Presenti, votanti e favorevoli: 19
Il Consiglio approva all'unanimità
Presidente
Do lettura dell'articolo 7:
Articolo 7 1. Gli articoli 7-8-9-10-11-12-13 della legge
regionale 24 agosto 1982, n. 56 sono soppressi.
Presidente
Pongo in votazione l'articolo 7.
Esito della votazione:
Presenti, votanti e favorevoli: 19
Il Consiglio approva all'unanimità
Presidente
Do lettura dell'articolo 8:
Articolo 8 1. L'articolo 14 della legge regionale 24 agosto
1982 n. 56, è sostituito dal seguente articolo:
"Articolo 14
Gli apiari devono essere posti, per motivi di sicurezza diretti
ad evitare inconvenienti alla circolazione o alle persone, ad
almeno venti metri lineari in direzione anteriore di volo e cinque
metri lineari in direzione laterale e posteriore:
a) dal bordo delle strade comunali, regionali e statali, delle
mulattiere e dei sentieri;
b) dalle case di civile abitazione o da altri fabbricati in cui
vi sia costante o saltuaria presenza di persone.
Per quanto concerne i confini dai terreni, la distanza è fissata
obbligatoriamente in metri lineari cinque.
L'apicoltore non è tenuto a rispettare le distanze di cui ai
commi 1 e 2 se interpone degli ostacoli quali muri, palizzate,
siepi vive o morte, reti o altri ripari senza soluzione di
continuità.
Gli ostacoli di cui al comma 3 devono avere un'altezza di almeno
due metri ed estendersi per almeno due metri oltre le estremità
dello apiario in ambo i sensi."
Presidente
Pongo in votazione l'articolo 8.
Esito della votazione:
Presenti, votanti e favorevoli: 19
Il Consiglio approva all'unanimità
Presidente
Do lettura dell'articolo 9:
Articolo 9 1. Dopo l'articolo 14 della legge regionale 24
agosto 1982 n. 56, sono inseriti i seguenti articoli:
"Articolo 14 bis
"Al fine di svolgere l'attività di nomadismo, gli apicoltori
possono localizzare le proprie postazioni nei luoghi prescelti,
previo accordo col proprietario del terreno, nel rispetto delle
norme dell'articolo 14.
Le postazioni possono essere mobili o fisse.
Le postazioni mobili e quindi trasferibili non sono soggette
alle normative vigenti in materia urbanistica.
Articolo 14 ter
Le distanze, che devono obbligatoriamente intercorrere fra gli
impianti a favo mobile di stanza fissa, nella regione sono fissate
per le singole zone, su richiesta e proposta del Consorzio
Apistico, con Decreto dell'Assessore all'Agricoltura, Forestazione
e Risorse Naturali."
Presidente
Pongo in votazione l'articolo 9.
Esito della votazione:
Presenti, votanti e favorevoli: 19
Il Consiglio approva all'unanimità
Presidente
Do lettura dell'articolo 10:
Articolo 10 1. I commi 2 e 3 dell'Articolo 15 della legge
regionale 24 agosto 1982, n. 56 sono abrogati.
2. Dopo il comma 1 dell'articolo 15 della legge regionale 24
agosto 1982, n. 56 è inserito l seguente comma:
"L'apicoltore che volesse variare la località del nomadismo
prevista nella propria denuncia annuale dovrà presentare richiesta
scritta al Presidente del Consorzio Apistico della Valle d'Aosta
che, sentita la commissione consorziale, potrà rilasciarne
l'autorizzazione."
Presidente
Pongo in votazione l'articolo 10.
Esito della votazione:
Presenti, votanti e favorevoli: 19
Il Consiglio approva all'unanimità
Presidente
Do lettura dell'articolo 11:
Articolo 11 1. L'articolo 16 della legge regionale 24 agosto
1982 n. 56, è abrogato.
Presidente
Pongo in votazione l'articolo 11.
Esito della votazione:
Presenti, votanti e favorevoli: 19
Il Consiglio approva all'unanimità
Presidente
Do lettura dell'articolo 12:
Articolo 12 1. Al comma 2 dell'articolo 18 della legge
regionale 24 agosto 1982 è soppressa la frase:
"ad essa sarà presente l'esperto del Consorzio e deve essere
effettuata nell'apiario o nelle immediate vicinanze. "
Presidente
Pongo in votazione l'articolo 12.
Esito della votazione:
Presenti, votanti e favorevoli: 19
Il Consiglio approva all'unanimità
Presidente
Do lettura dell'articolo 13:
Articolo 13 1. Al comma 2 dell'articolo 19 della legge
regionale 24 agosto 1982 è soppressa la frase:
"l'esperto apistico assisterà a dette operazioni sorvegliandone
l'esecuzione. "
Presidente
Pongo in votazione l'articolo 13.
Esito della votazione:
Presenti, votanti e favorevoli: 19
Il Consiglio approva all'unanimità
Presidente
Do lettura dell'articolo 14:
Articolo 14 1. Dopo l'articolo 21 della Legge regionale 24
agosto 1982 n. 56, è inserito il seguente articolo 21 bis:
"Articolo 21 bis
L'esperto apistico, alle dipendenze del Servizio di Assistenza
Tecnica, Economica, Sociale e dello Sviluppo Agricolo
dell'Assessorato regionale dell'Agricoltura, Forestazione e Risorse
Naturali, ha i seguenti compiti:
a) collabora con il servizio veterinario della U.S.L. per
l'identificazione e la cura delle patologie dell'alveare;
b) introduce e diffonde le nuove tecniche di allevamento,
consigliando direttamente l'apicoltore in azienda;
c) verifica l'effettiva consistenza degli apiari;
d) collabora con il Consorzio Apistico della Valle d'Aosta e la
cooperativa "Miel du Val d'Aoste" per promuovere e coordinare tutte
le iniziative intese allo sviluppo dell'apicoltura locale.
L'esperto apistico, per l'adempimento della propria funzione, ha
facoltà di accedere, in presenza del proprietario, in ogni tempo
negli apiari e loro pertinenze, nei locali di conservazione del
miele, della cera o altri prodotti e delle attrezzature.
Potrà, inoltre, prelevare campioni di qualsiasi genere."
Presidente
Pongo in votazione l'articolo 14.
Esito della votazione:
Presenti, votanti e favorevoli: 19
Il Consiglio approva all'unanimità
Presidente
Do lettura dell'articolo 15:
Articolo 15 1. L'articolo 22 della legge regionale 24 agosto
1982 n. 56, è così costituito:
"Articolo 22
Durante il periodo della fioritura dei fruttiferi, dall'apertura
del fiore alla completa caduta dei petali, è fatto divieto di
eseguire trattamenti antiparassitari sugli stessi.
L'Assessore regionale dell'Agricoltura, Forestazione e Risorse
Naturali, sentite le organizzazioni dei produttori agricoli e
frutticoltori e il Consorzio Apistico, può autorizzare,
all'instaurarsi di particolari situazioni tecniche o patologiche,
trattamenti antiparassitari durante il periodo della fioritura dei
fruttiferi.
Con Decreto dell'Assessore regionale dell'Agricoltura,
Forestazione e Risorse Naturali da emanarsi di anno in anno possono
essere prescritte le tecniche volte ad ovviare e prevenire i danni
causati alle api dai trattamenti antiparassitari anche fuori dal
periodo di fioritura dei fruttiferi e delle altre colture
agrarie.
L'Assessore regionale - dell'Agricoltura, Forestazione e Risorse
Naturali può, altresì, vietare o regolare, sentite le
organizzazioni agricole interessate, l'uso dei diserbanti o la loro
applicazione secondo precise norme di intervento e di distribuzione
in relazione alla situazione della zona da diserbare".
Presidente
Pongo in votazione l'articolo 15.
Esito della votazione:
Presenti, votanti e favorevoli: 19
Il Consiglio approva all'unanimità
Presidente
Do lettura dell'articolo 16:
Articolo 16 1. Dopo l'articolo 22 della legge regionale 24
agosto 1982 n. 56, sono inseriti i seguenti articoli:
22 bis, 22 ter, 22 quater e 22 quinquies
"Articolo 22 bis
Il Servizio di Assistenza Tecnica, Economica, Sociale e dello
Sviluppo Agricolo dell'Assessorato regionale dell'Agricoltura,
Forestazione e Risorse Naturali, provvede a:
a) valorizzare il miele valdostano;
b) effettuare analisi fisico - chimiche e
melissopalinologiche
c) procedere alla sperimentazione e alla ricerca;
d) di impartire le direttive per la caratterizzazione del miele
valdostano."
"Articolo 22 ter
Al fine di stimolare il servizio di impollinazione dei
fruttiferi ed in base al comma I dell'Articolo 9 della legge
regionale 6 luglio 1984
n. 30, concernente interventi regionali in materia di agricoltura,
la Giunta regionale è autorizzata a concedere, a valere sui
finanziamenti già previsti per l'applicazione della L.R.
sopraindicata, una somma di lire 30.000 per alveare, aggiornabile
con successive deliberazioni di Giunta, ad ogni associazione di
frutticoltori che si serve del servizio stesso richiedendolo ai
diversi apicoltori iscritti al Consorzio Apistico.
Il numero degli alveari impiegabili ad ettaro, per
l'effettuazione del citato servizio, è fissato, in base al tipo di
coltura, dal Servizio di Assistenza Tecnica, Economica, Sociale e
dello Sviluppo Agricolo."
"Articolo 22 quater
In caso di accertate e dichiarate gravi epizoozie, la Giunta
regionale concede, per l'acquisto dei presidi sanitari, contributi
pari al 100 percento del relativo costo alle associazioni apistiche
riconosciute.
Tali contributi sono concessi anche per i presidi finanziati ai
sensi della legge regionale 3 marzo 1983, n. 6 "
"Articolo 22 quinquies
L'Assessorato regionale dell'Agricoltura, Forestazione e Risorse
Naturali, nell'effettuare rimboschimenti, ricostituzioni vegetali,
riordini fondiari ed interventi in difesa del suolo, dà la
preferenza per l'impianto di specie vegetali di interesse apicolo
compatibili con le condizioni ambientali ed il fine primario dei
suddetti lavori."
Presidente
Pongo in votazione l'articolo 16.
Esito della votazione:
Presenti, votanti e favorevoli: 19
Il Consiglio approva all'unanimità
Presidente
Do lettura dell'articolo 17:
Articolo 17 Al comma 1 dell'articolo 25 della legge regionale
24 agosto 1982 n. 56 è soppressa la
parola:"permanentemente".
Presidente
Pongo in votazione l'articolo 17.
Esito della votazione:
Presenti, votanti e favorevoli: 19
Il Consiglio approva all'unanimità
Presidente
Do lettura dell'articolo 18:
Articolo 18 L'articolo 26 della L. R. 24 agosto 1982 n. 56 è
così sostituito:
"Articolo 26
Sono incaricati della sorveglianza e dell'applicazione della
presente legge l'U.S.L. della Valle d'Aosta, il Consorzio Apistico,
il Servizio di Assistenza Tecnica, Economica, Sociale e dello
Sviluppo Agricolo dell'Assessorato regionale dell'Agricoltura,
Forestazione e Risorse Naturali, il corpo forestale valdostano e
gli organi di polizia locale.
Gli incaricati di cui al comma 1 possono accedere, in qualsiasi
momento, agli apiari ed alle colture per gli opportuni
controlli".
Presidente
Pongo in votazione l'articolo 18.
Esito della votazione:
Presenti, votanti e favorevoli: 19
Il Consiglio approva all'unanimità
Presidente
Do lettura dell'articolo 19:
Articolo 19 1. L'articolo 27 della legge regionale 24 agosto
1982, n. 56 è così sostituito:
"Articolo 27
Ferme restando le sanzioni previste dal regolamento di polizia
veterinaria approvato con D.P.R. 8 febbraio 1954 n. 320, chiunque
non rispetti gli adempimenti previsti dalla presente legge è
soggetto all'applicazione delle sanzioni amministrative di cui al
presente articolo.
Chiunque, essendovi obbligato, non denuncia gli alveari o,
comunque, altera le notizie in merito al censimento di cui agli
articoli 3 e 5, è soggetto alla sanzione amministrativa da lire
100.000 a lire 300.000 per ogni arnia non denunciata e per ogni
arnia la cui denuncia non corrisponda alla situazione reale.
Chiunque, essendovi obbligato, non esponga il numero di
riconoscimento su ogni apiario di proprietà, di cui all'articolo 5
bis, è soggetto alla sanzione amministrativa da lire 100.000 a lire
300.000.
Chiunque, essendovi obbligato, non denuncia la cessazione di
attività, di cui al comma 6 dell'articolo 5, è soggetto alla
sanzione amministrativa da lire 100.000 a lire 300.000 per arnia
denunciata nell'anno precedente.
I contravventori alle norme di cui all'articolo 15 sono soggetti
alla sanzione amministrativa da lire 100.000 a lire 300.000 per
arnia posseduta.
I contravventori alle norme di cui all'articolo 22 sono soggetti
alla sanzione amministrativa da lire 500.000 a lire 1.500.000.
Presidente
Pongo in votazione l'articolo 19.
Esito della votazione:
Presenti, votanti e favorevoli: 19
Il Consiglio approva all'unanimità
Presidente
Do lettura dell'articolo 20:
Articolo 20 1. L'articolo 28 della legge regionale 24 agosto
1982, n. 56 è così sostituito:
"Articolo 28
Chiunque impedisca agli incaricati di cui all'articolo 26 di
ispezionare gli apiari ed i locali ove è conservato il materiale
relativo o si rifiuta di fornire informazioni o indicazioni
richieste dagli incaricati stessi nell'esercizio delle loro
funzioni o le fornisce inesatte o mendaci è soggetto alla sanzione
amministrativa da lire 100.000 a lire 300.000 ed è tenuto al
risarcimento degli eventuali danni derivati dalla sua trascuratezza
o colpa."
Presidente
Pongo in votazione l'articolo 20.
Esito della votazione:
Presenti, votanti e favorevoli: 19
Il Consiglio approva all'unanimità
Presidente
Do lettura dell'articolo 21:
Articolo 21 1. Gli attuali organi statutari del Consorzio
Apistico, di cui alla legge regionale 24 agosto 1982, n. 56,
restano in carica sino alle nuove elezioni da indirsi entro 60
giorni dalla approvazione dello Statuto di cui all'articolo 23
della legge regionale 24 agosto 1982, n. 56
Presidente
Pongo in votazione l'articolo 21.
Esito della votazione:
Presenti, votanti e favorevoli: 19
Il Consiglio approva all'unanimità
Presidente
Do lettura dell'articolo 22:
Articolo 22 1. Il contributo annuo a favore del Consorzio
Apistico della Valle d'Aosta, autorizzato dalla legge regionale 29
novembre 1978, n. 58, è rideterminato, a decorrere dall'anno 1993,
in lire 50.000.000.
Presidente
Pongo in votazione l'articolo 22.
Esito della votazione:
Presenti, votanti e favorevoli: 19
Il Consiglio approva all'unanimità
Presidente
Do lettura dell'articolo 23:
Articolo 23 1. Alla copertura della maggiore spesa annua di
lire 20.000.000, derivante dall'applicazione del precedente
articolo 22 della presente legge, destinata a gravare sul cap.
42060 del Bilancio di previsione della Regione a decorrere
dall'esercizio finanziario 1993 e sui corrispondenti capitoli. dei
futuri bilanci si provvede:
- per l'anno 1993 mediante riduzione di lire 20.000.000 dello
stanziamento iscritto al cap. 69000 (Fondo globale per il
finanziamento di spese correnti) a valere sull'accantonamento
previsto all'allegato n. 8 del Bilancio in corso (D - Sviluppo
economico - 6. Interventi Settoriali - 6.1. Agricoltura - 6.1.2.
Interventi per l'apicoltura);
- per gli anni 1994/1995 mediante utilizzo per lire 60.000.000
delle disponibilità iscritte al cap. 42060 e per lire 40.000.000
delle disponibilità iscritte al cap. 69000 del bilancio pluriennale
1993/1995.
2. A decorrere dall'anno 1996 l'onere sarà iscritto ai sensi
dell'articolo 1 (Norme in materia di bilancio e di contabilità
generale della Regione Autonoma Valle d'Aosta) modificato dalla
legge regionale 7 aprile 1992, n. 16.
Presidente
Pongo in votazione l'articolo 23.
Esito della votazione:
Presenti, votanti e favorevoli: 19
Il Consiglio approva all'unanimità
Presidente
Do lettura dell'articolo 24:
Articolo 24 1. Al bilancio di previsione della Regione per
l'anno 1993 sono apportate le seguenti variazioni sia in termini di
competenza, sia in termini di cassa:
Parte spesa.
Variazione in diminuzione
Cap. 69000: fondo globale per il finanziamento di spese
correnti
lire 20.000.000
Variazioni in aumento
Cap. 42060: contributo al Consorzio Apistico della Valle d'Aosta
per la difesa e l'incremento dell'Apicoltura
legge regionale 24 agosto 1982, n. 56,
legge regionale
lire 20.000.000
Presidente
Pongo in votazione l'articolo 24.
Esito della votazione:
Presenti, votanti e favorevoli: 19
Il Consiglio approva all'unanimità
Presidente
Do lettura dell'articolo 25:
Articolo 25 1. La presente legge è dichiarata urgente ai
sensi del comma 3 dell'articolo 31 dello Statuto Speciale ed
entrerà in vigore il giorno successivo a quello della sua
pubblicazione.
Presidente
Pongo in votazione l'articolo 25.
Esito della votazione:
Presenti, votanti e favorevoli: 19
Il Consiglio approva all'unanimità
Presidente
Pongo in votazione la legge nel suo
complesso.
Esito della votazione:
Presenti, votanti e favorevoli: 20
Il Consiglio approva all'unanimità
