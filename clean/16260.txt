Classificazione
FORESTE E TERRITORI MONTANI
Tutela del patrimonio boschivo


Resoconto integrale del dibattito dell'aula
Oggetto del Consiglio n. 2610 del 11 giugno 1997 - Resoconto
SEDUTA ANTIMERIDIANA DELL'11 GIUGNO 1997
OGGETTO N. 2610/X Approvazione delle tariffe per la
determinazione dei premi da erogare per promuovere ed incoraggiare
la selvicoltura in applicazione della legge regionale 7 agosto
1986, n. 44.
Deliberazione Il Consiglio
Richiamata la legge regionale 7 agosto 1986, n. 44, concernente
"Disposizioni recanti provvedimenti per promuovere ed incoraggiare
la selvicoltura";
Richiamata la deliberazione consiliare n. 596/X del 6 aprile
1994 con la quale si definivano le tariffe per la determinazione
dei premi di cui all'articolo 1 della legge regionale 7 agosto
1986, n. 44, per l'anno 1994;
Considerato che il diverso stato di salute delle foreste
valdostane e la necessità di un loro mantenimento, miglioramento e
ampliamento, in funzione delle molteplici finalità cui devono
assolvere, impone una serie articolata di azioni volte a mantenere
e migliorare i boschi esistenti, dal punto di vista delle
condizioni ecologiche e vegetative, del paesaggio, delle capacità
di difesa dell'assetto idrogeologico, della riduzione dei rischi di
incendio, della produttività;
Tenuto conto che a cura del Servizio forestazione e risorse
naturali sono in corso le pratiche necessarie per la concessione di
contributi a privati, per i lavori di rimboschimento di terreni
nudi, erbati e cespugliati aventi vocazione forestale, interventi
di cure colturali per la ricostituzione di boschi degradati, opere
che rivestono carattere di miglioramento della viabilità forestale,
piani di assestamento;
Rilevato che per l'erogazione dei contributi si rende necessario
l'aggiornamento delle precedenti tariffe, rendendole più aderenti
rispetto al passato, alle reali necessità di intervento e alle
diverse situazioni che influiscono sull'ammontare delle spese e che
pertanto gli importi sono stati calcolati sulla base dei costi
reali di esecuzione di singoli interventi operati, sul territorio
regionale, da parte degli addetti ai cantieri forestali e sulla
base di parametrazioni reperibili in letteratura;
Atteso che le tariffe sono state elaborate dal Servizio
forestazione e risorse naturali, dell'Assessorato dell'Agricoltura,
Forestazione e Risorse Naturali e che il loro adeguamento, anno per
anno, sarà calcolato sulla base degli indici ISTAT del costo della
vita;
Richiamate le deliberazioni della Giunta regionale n. 6162 in
data 30 dicembre 1996 e n. 317 in data 3 febbraio 1997 concernenti
il bilancio di gestione della Regione per l'anno 1997 e per il
triennio 1997/1999, nonché la circolare applicativa n. 7 del 6
febbraio 1997 (prot. n. 320/SGT);
Visto il parere favorevole di legittimità rilasciato dal
Dirigente del Servizio forestazione e risorse naturali
dell'Assessorato dell'Agricoltura, Forestazione e Risorse Naturali,
ai sensi dell'articolo 72 della legge regionale n. 3/1956 e
successive modificazioni, e del combinato disposto degli articoli
13 - comma 1 - lett. e) e 59 - comma 2 - della legge regionale n.
45/1995, sulla presente deliberazione;
Delibera
1) di approvare le tariffe per la determinazione dei premi da
erogare per promuovere ed incoraggiare la selvicoltura in
applicazione della legge regionale 7 agosto 1986, n. 44, che fanno
parte integrante della presente deliberazione;
2) di stabilire che le tariffe allegate alla presente
deliberazione saranno pubblicate sul Bollettino ufficiale della
Regione ai sensi dell'articolo 10, comma 3 della legge regionale
45/1995;
3) di sottoporre la presente deliberazione al controllo della
Commissione di Coordinamento ai sensi e per gli effetti
dell'articolo 8, lettera e) del decreto legislativo 22 aprile 1994,
n. 320.
Allegati
(...omissis...)
Presidente Pongo in votazione la delibera in oggetto:
Presenti, votanti e favorevoli: 22
Il Consiglio approva all'unanimità
