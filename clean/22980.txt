Classificazione
ENERGIA
Energia idroelettrica



Oggetto del Consiglio n. 2332 del 7 dicembre 2006 - Resoconto
OGGETTO N. 2332/XII - Disegno di legge: "Disposizioni in
materia di elettrodotti". (Approvazione di ordine del
giorno)
CAPO I
DISPOSIZIONI GENERALI
Articolo 1
(Oggetto e finalità)
1. La presente legge, in conformità alla pianificazione
territoriale ed urbanistica e nell'ambito delle competenze
regionali, disciplina l'esercizio delle funzioni amministrative in
materia di linee elettriche, sottostazioni e cabine di
trasformazione per il trasporto, la trasformazione e la
distribuzione di energia elettrica, di seguito denominate
elettrodotti, ed in particolare delle funzioni concernenti
l'autorizzazione alla costruzione e all'esercizio di elettrodotti
con tensione nominale non superiore a 150 kilovolt (kV), in armonia
con i principi di cui alla legge 22 febbraio 2001, n. 36 (Legge
quadro sulla protezione dalle esposizioni a campi elettrici,
magnetici ed elettromagnetici), e nel rispetto di quanto stabilito
dal decreto del Presidente del Consiglio dei ministri 8 luglio 2003
(Fissazione dei limiti di esposizione, dei valori di attenzione e
degli obiettivi di qualità per la protezione della popolazione
dalle esposizioni ai campi elettrici e magnetici alla frequenza di
rete (50 Hz) generati dagli elettrodotti).
2. La presente legge è rivolta a garantire:
a) la tutela sanitaria della popolazione, la prevenzione e la
salvaguardia dell'ambiente dall'inquinamento elettromagnetico
generato da elettrodotti;
b) l'ordinato sviluppo, la compatibilità paesaggistica e la
corretta localizzazione degli elettrodotti, in conformità alla
pianificazione territoriale ed urbanistica;
c) la tutela dell'ambiente e del paesaggio, anche mediante
l'individuazione di strumenti ed azioni per il perseguimento di
obiettivi di qualità, in conformità alla normativa statale vigente
in materia;
d) la tempestiva e completa informazione ai
cittadini.
Articolo 2
(Competenze)
1. La Regione, nell'esercizio delle funzioni di cui
all'articolo 1, fatte salve le competenze attribuite alle Autorità
indipendenti e allo Stato e nel rispetto dei limiti di esposizione,
dei valori di attenzione e degli obiettivi di qualità, nonché dei
criteri e delle modalità da quest'ultimo fissati:
a) definisce i tracciati degli elettrodotti con tensione non
superiore a 150 kV, prevedendo e segnalando le fasce di rispetto
secondo i parametri fissati dalla normativa statale
vigente;
b) provvede alla concertazione e alla consultazione con il
gestore della rete elettrica di trasmissione nazionale per la
definizione dei tracciati degli elettrodotti con tensione superiore
a 150 kV, ai sensi dell'articolo 5, comma 3, lettera c), della l.
36/2001, anche mediante la stipulazione di protocolli ed accordi di
programma;
c) verifica il rispetto dei limiti di esposizione, delle
misure di cautela dei valori di attenzione e degli obiettivi di
qualità fissati dalla normativa statale vigente, avvalendosi, per
gli aspetti tecnici, dell'Agenzia regionale per la protezione
dell'ambiente (ARPA);
d) esprime parere, nell'ambito della procedura di valutazione
ambientale strategica, sui programmi di sviluppo e sugli
aggiornamenti annuali della rete elettrica di trasmissione
nazionale;
e) promuove e valorizza le iniziative di salvaguardia
ambientale di cui all'articolo 3.
2. I Comuni, singolarmente o in forma associata attraverso le
Comunità montane, nell'esercizio delle loro competenze e nel
rispetto della pianificazione territoriale e urbanistica,
perseguono gli obiettivi di qualità, al fine di minimizzare
l'esposizione della popolazione ai campi elettrici e magnetici
generati dagli elettrodotti.
3. L'ARPA effettua il monitoraggio dell'esposizione della
popolazione ai campi elettrici e magnetici generati dagli
elettrodotti.
Articolo 3
(Valorizzazione e salvaguardia ambientale)
1. La Regione, per le finalità di cui all'articolo 1, comma
2, promuove, nel rispetto delle disposizioni statali vigenti,
mediante accordi di programma ovvero mediante la stipulazione di
convenzioni con i gestori o altri soggetti interessati:
a) l'ottimizzazione paesaggistica e ambientale dei progetti
per la realizzazione ed il rifacimento degli elettrodotti;
b) la ricerca, lo sviluppo e l'applicazione di tecnologie che
consentono di minimizzare le emissioni generate dagli
elettrodotti;
c) la realizzazione di campagne e di sistemi di monitoraggio
continuo delle sorgenti elettriche ed elettromagnetiche.
2. Per le finalità di cui al comma 1, lettera a), la
struttura regionale competente in materia di elettrodotti, di
seguito denominata struttura competente, valuta l'ottimizzazione
dei progetti per la realizzazione ed il rifacimento degli
elettrodotti rispetto ai seguenti obiettivi:
a) il coordinamento e la compatibilità delle scelte
progettuali relative alle opere autorizzate ai sensi della presente
legge sia con le destinazioni urbanistiche in vigore sia con il
complessivo assetto derivante dagli atti di pianificazione
territoriale, ambientale e paesaggistica;
b) la mitigazione dell'impatto visivo e degli elementi di
contrasto degli elettrodotti progettati e dei rispettivi tracciati
in rapporto ai valori e alle funzioni proprie del contesto
interessato;
c) la scelta di tecnologie atte a ridurre l'impatto rispetto
alle riconosciute esigenze di salvaguardia e valorizzazione
ambientale.
3. Per i progetti sottoposti a valutazione di impatto
ambientale (VIA) ai sensi della legge regionale 18 giugno 1999, n.
14 (Nuova disciplina della procedura di valutazione di impatto
ambientale. Abrogazione della legge regionale 4 marzo 1991, n. 6
(Disciplina della procedura di valutazione dell'impatto
ambientale)), la valutazione dell'ottimizzazione rispetto agli
obiettivi di cui al comma 2 è effettuata nell'ambito
dell'istruttoria relativa alla valutazione di impatto
ambientale.
Articolo 4
(Programmi di sviluppo e piani di riqualificazione
ambientale)
1. Il gestore della rete elettrica di trasmissione nazionale
presenta annualmente alla Regione il programma di sviluppo della
rete, corredato di un'analisi di compatibilità ambientale, ai fini
dell'espressione del parere di cui all'articolo 2, comma 1, lettera
d), provvedendo, inoltre, a mettere a disposizione i relativi
aggiornamenti annuali, ivi compresi quelli determinati da
provvedimenti normativi, di sicurezza e di tutela ambientale e
sanitaria.
2. Il parere è espresso dal Presidente della Regione, sentiti
gli assessori regionali competenti.
3. La Regione, nell'ambito di quanto previsto dai capi III e
IV della legge regionale 5 febbraio 2004, n. 1 (Disposizioni in
materia di riqualificazione urbanistica, ambientale e paesaggistica
e di definizione degli illeciti edilizi nel territorio della Valle
d'Aosta), e con le modalità ivi stabilite, predispone piani per la
riqualificazione ambientale di aree interessate
dall'attraversamento di elettrodotti che prevedano l'interramento
dei cavi o di porzioni di essi o la loro dislocazione.
CAPO II
AUTORIZZAZIONE ALLA COSTRUZIONE E ALL'ESERCIZIO DI
ELETTRODOTTI
Articolo 5
(Autorizzazione)
1. Sono soggetti ad autorizzazione la costruzione e
l'esercizio di elettrodotti per il trasporto, la trasformazione e
la distribuzione di energia elettrica di tensione nominale di
esercizio non superiore a 150 kV, la realizzazione di opere
accessorie, nonché le variazioni delle caratteristiche elettriche o
del tracciato di elettrodotti esistenti.
2. Fermo restando il rispetto dei limiti di esposizione, dei
valori di attenzione e degli obiettivi di qualità fissati dalla
normativa statale vigente, non sono soggetti ad
autorizzazione:
a) gli elettrodotti con tensione nominale non superiore a
1.000 Volt;
b) le opere accessorie, le varianti e i rifacimenti degli
elettrodotti che non modificano lo stato dei luoghi e non mutano i
parametri elettrici di esercizio;
c) gli interventi di manutenzione ordinaria e straordinaria
degli elettrodotti che non mutano i parametri di esercizio
elettrici e costruttivi.
Articolo 6
(Istanza di autorizzazione e avvio dell'istruttoria)
1. Al fine dell'ottenimento dell'autorizzazione di cui
all'articolo 5, comma 1, gli interessati presentano alla struttura
competente apposita istanza, corredata della documentazione,
tecnica ed amministrativa, definita con provvedimento del dirigente
della struttura competente.
2. L'istanza e la relativa documentazione restano depositate,
durante l'istruttoria, presso la struttura competente a
disposizione del pubblico, delle strutture regionali e degli altri
enti invitati alla conferenza di servizi ai sensi dell'articolo
9.
3. Successivamente al ricevimento dell'istanza, la struttura
competente, ove non vi abbia provveduto il richiedente e a spese
dello stesso:
a) dà notizia dell'avvenuta presentazione dell'istanza
mediante avviso pubblicato nella Gazzetta ufficiale, con
l'indicazione del termine di trenta giorni per la presentazione di
osservazioni da parte di chiunque vi abbia interesse e delle
modalità di presentazione delle stesse alla struttura
competente;
b) trasmette copia dell'istanza al Ministro delle
comunicazioni ai sensi dell'articolo 111, comma secondo, del regio
decreto 11 dicembre 1933, n. 1775 (Testo unico delle disposizioni
di legge sulle acque e impianti elettrici);
c) comunica ai Comuni territorialmente interessati l'avvenuta
presentazione dell'istanza affinché gli stessi provvedano a dare
notizia del deposito della stessa, mediante avviso pubblicato
all'Albo pretorio per quindici giorni consecutivi, e a predisporre
idonea cartografia attestante lo stato dei luoghi e l'indicazione
delle richieste di costruzione in atto relative al proprio
territorio, da fornire alla struttura competente per la riunione
valutativa preliminare di cui all'articolo 7;
d) trasmette copia dell'istanza all'ARPA per il parere sulla
completezza della documentazione e sulla congruità delle fasce di
rispetto;
e) trasmette copia dell'istanza alle strutture regionali e
agli altri enti invitati alla conferenza di servizi di cui
all'articolo 9.
4. Ove ritenuto necessario, la struttura competente può
effettuare sopralluoghi nelle aree interessate dall'opera; al
sopralluogo possono partecipare il richiedente, nonché altri enti o
strutture regionali interessati, allo scopo preventivamente
informati.
Articolo 7
(Riunione valutativa preliminare)
1. Entro trenta giorni dal ricevimento dell'istanza, la
struttura competente convoca una riunione preliminare con le
strutture regionali, gli enti e i soggetti interessati alla
realizzazione dell'opera, al fine di pervenire ad una prima
valutazione sulla fattibilità dell'opera stessa.
2. Entro quindici giorni dalla riunione di cui al comma 1, la
struttura competente comunica al richiedente le determinazioni
assunte in esito della riunione, le quali possono anche consistere
nella richiesta motivata di apportare modificazioni al progetto
presentato o di integrare la documentazione tecnica
presentata.
3. Il termine di cui all'articolo 9, comma 1, è sospeso nei
casi in cui si renda necessaria l'attivazione di una procedura di
deroga in relazione alla presenza degli ambiti inedificabili di cui
al titolo V della legge regionale 6 aprile 1998, n. 11 (Normativa
urbanistica e di pianificazione territoriale della Valle d'Aosta),
ovvero qualora il richiedente ne faccia motivata richiesta.
Articolo 8
(Valutazione di impatto ambientale)
1. Nel caso in cui l'istanza di cui all'articolo 6 abbia ad
oggetto elettrodotti soggetti a valutazione di impatto ambientale
ai sensi della l.r. 14/1999, si applica la procedura istruttoria
ivi prevista.
2. Il termine di cui all'articolo 9, comma 1, è sospeso sino
all'adozione, da parte della Giunta regionale, della deliberazione
di cui all'articolo 15 della l.r. 14/1999.
Articolo 9
(Conferenza di servizi)
1. Entro sessanta giorni dalla data di pubblicazione nella
Gazzetta ufficiale dell'istanza di cui all'articolo 6, la struttura
competente indice una conferenza di servizi ai sensi del capo V
della legge regionale 2 luglio 1999, n. 18 (Nuove disposizioni in
materia di procedimento amministrativo, di diritto di accesso ai
documenti amministrativi e di dichiarazioni sostitutive.
Abrogazione della legge regionale 6 settembre 1991, n. 59), al fine
di acquisire le autorizzazioni previste dalla normativa
urbanistica, paesaggistica ed ambientale vigente, quelle relative
agli attraversamenti delle aree di cui all'articolo 120 del r.d.
1775/1933 ed il parere dell'ARPA sulla completezza della
documentazione e sulla congruità delle fasce di rispetto.
2. Alla conferenza di servizi sono convocati, oltre alle
strutture regionali, gli enti e i soggetti invitati alla riunione
valutativa preliminare di cui all'articolo 7 e le autorità, di cui
all'articolo 120 del r.d. 1775/1933, interessate alla realizzazione
dell'opera.
Articolo 10
(Conclusione del procedimento)
1. Entro trenta giorni dalla conclusione favorevole dei
lavori della conferenza di servizi di cui all'articolo 9,
l'Assessore regionale competente in materia di elettrodotti
autorizza, con proprio decreto, la costruzione e l'esercizio
provvisorio dell'opera.
2. Il titolare dell'autorizzazione deve:
a) adottare, sotto la propria responsabilità, tutte le misure
tecniche e di sicurezza stabilite dalla normativa vigente per la
costruzione, l'esercizio e la variazione dei tracciati degli
elettrodotti;
b) trasmettere alla struttura competente le dichiarazioni di
inizio e di fine dei lavori. I lavori devono iniziare entro un anno
dalla data di comunicazione del decreto di autorizzazione e
terminare entro cinque anni dalla medesima data;
c) trasmettere alla struttura competente e all'ARPA la
dichiarazione di regolare entrata in esercizio degli elettrodotti
oggetto di intervento e delle opere accessorie;
d) trasmettere all'ARPA il progetto esecutivo
dell'opera.
Articolo 11
(Autorizzazione all'esercizio definitivo)
1. Gli elettrodotti e le opere accessorie sono sottoposti a
collaudo ai sensi di legge. Le spese per il collaudo ed i compensi
spettanti ai collaudatori sono a carico del titolare
dell'autorizzazione.
2. In caso di esito favorevole del collaudo, l'assessore
regionale competente in materia di elettrodotti autorizza, con
proprio decreto, l'esercizio definitivo della linea.
3. Gli elettrodotti non soggetti ad autorizzazione ai sensi
dell'articolo 5, comma 2, si intendono collaudati dietro
presentazione, da parte delle società o imprese distributrici di
energia elettrica, di una dichiarazione di conformità delle opere
alle disposizioni vigenti.
CAPO III
DISPOSIZIONI PARTICOLARI
Articolo 12
(Pubblica utilità, urgenza e indifferibilità)
1. Per i lavori e le opere relativi alla costruzione di
elettrodotti è dichiarata la pubblica utilità, urgenza ed
indifferibilità qualora alla loro realizzazione provvedano i
titolari di concessione statale e negli altri casi previsti dalla
legge. In ogni altro caso, su istanza del richiedente e nel
rispetto delle disposizioni vigenti in materia, con il decreto di
autorizzazione di cui all'articolo 11, comma 2, possono essere
dichiarate la pubblica utilità, l'urgenza e l'indifferibilità dei
lavori e delle opere ed ogni altra condizione necessaria a
giustificare l'occupazione di urgenza delle aree interessate dalla
costruzione degli elettrodotti. Il decreto di autorizzazione
dell'opera indica i termini entro i quali devono avere inizio e
fine le espropriazioni e i lavori.
Articolo 13
(Somma urgenza)
1. Le disposizioni di cui al capo II relative al procedimento
di autorizzazione non si applicano nel caso in cui i lavori e le
opere relativi ad elettrodotti siano determinati da:
a) guasti o danni provocati da terzi;
b) situazioni di pericolo per persone, animali o
cose;
c) situazioni in cui è prioritariamente necessario garantire
la continuità nell'erogazione dell'energia;
d) eventi calamitosi per i quali sia stato dichiarato lo
stato di emergenza.
2. Terminata l'urgenza, i lavori e le opere di cui al comma
1, diversi da quelli di cui all'articolo 5, comma 2, devono essere
autorizzati con le modalità di cui all'articolo 15.
Articolo 14
(Lavori urgenti)
1. Fatto salvo quanto previsto dall'articolo 11, le
disposizioni di cui al capo II relative al procedimento di
autorizzazione non si applicano agli allacciamenti e agli
spostamenti urgenti di elettrodotti con tensione superiore a 1.000
Volt e non superiore a 30.000 Volt.
2. Nei casi di cui al comma 1, la società o l'impresa
distributrice di energia elettrica, ottenuti le autorizzazioni, i
pareri ed ogni altro atto di assenso, comunque denominato, dagli
enti competenti, ivi comprese, se necessario, le autorità
interessate di cui all'articolo 120 del r.d. 1775/1933:
a) trasmette alla struttura competente la dichiarazione di
inizio dei lavori, allegandovi le autorizzazioni, i pareri e gli
assensi relativi e motivando le ragioni dell'urgenza;
b) adotta, sotto la propria responsabilità, nella
costruzione, nell'esercizio e nella variazione dei tracciati degli
elettrodotti, tutte le misure tecniche e di sicurezza stabilite
dalla normativa statale vigente;
c) trasmette alla struttura competente la dichiarazione di
regolare entrata in esercizio degli elettrodotti oggetto di
intervento e delle opere accessorie.
3. La struttura competente, entro trenta giorni dal
ricevimento della dichiarazione di cui al comma 2, lettera a),
valutate le ragioni dell'urgenza, può respingere motivatamente
l'istanza ovvero richiedere che siano apportate varianti agli
allacciamenti e agli spostamenti urgenti.
Articolo 15
(Domanda in sanatoria)
1. I titolari di elettrodotti costruiti in assenza di
autorizzazione possono richiedere l'autorizzazione in sanatoria,
presentando apposita istanza alla struttura competente con le
modalità di cui all'articolo 6.
2. In seguito alle procedure di cui agli articoli 220, 221,
222, 223 e 224 del r.d. 1775/1933 e fatta salva l'applicazione
delle sanzioni di cui all'articolo 20 della presente legge, alle
istanze in sanatoria si applicano le disposizioni di cui al capo
II, ad esclusione dell'articolo 7.
Articolo 16
(Spostamenti per ragioni di pubblico interesse)
1. L'assessore regionale competente in materia di
elettrodotti può ordinare, con proprio decreto, lo spostamento,
anche parziale, o la modifica dei tracciati di elettrodotti per
ragioni di pubblico interesse.
2. Il decreto di cui al comma 1 autorizza lo spostamento o la
modifica imposti ed equivale a dichiarazione di pubblica utilità,
indifferibilità ed urgenza dei lavori e delle opere all'uopo
necessari. Nel decreto è, inoltre, indicato l'ammontare
dell'indennizzo da corrispondere alla società o impresa titolare
dell'elettrodotto.
Articolo 17
(Piani di risanamento)
1. Ai sensi dell'articolo 9 della l. 36/2001, i gestori degli
elettrodotti con tensione non superiore a 150 kV presentano alla
struttura competente una proposta di piano di risanamento.
2. Le proposte di piano di risanamento di cui al comma 1 sono
approvate dal dirigente della struttura competente, sentiti i
Comuni interessati ed acquisito il parere tecnico dell'ARPA. Il
provvedimento di approvazione può indicare le modifiche, le
integrazioni e le prescrizioni eventualmente necessarie, i cui
oneri realizzativi sono posti a carico dei proprietari degli
elettrodotti.
3. Nell'ambito del procedimento di approvazione dei piani di
risanamento degli elettrodotti con tensione superiore a 150 kV di
cui all'articolo 9, comma 3, della l. 36/2001, il relativo parere è
espresso con le modalità di cui all'articolo 4, comma 2, previa
verifica della rispondenza delle priorità di intervento alle
esigenze specifiche di pianificazione urbanistica e
territoriale.
4. In caso di inerzia o inadempienza da parte dei gestori, i
piani di risanamento degli elettrodotti con tensione non superiore
a 150 kV sono adottati dalla Regione, con provvedimento della
Giunta regionale, avvalendosi del supporto tecnico dell'ARPA sulla
base di un programma di priorità degli interventi da
effettuare.
5. Il mancato risanamento, in ottemperanza alle prescrizioni
del piano, degli elettrodotti con tensione non superiore a 150 kV,
dovuto all'inerzia o all'inadempienza dei proprietari degli
elettrodotti o di coloro che ne abbiano la disponibilità, comporta
la disattivazione dei suddetti impianti, garantendo comunque i
diritti degli utenti all'erogazione del servizio di pubblica
utilità. La disattivazione è disposta con decreto del Presidente
della Regione, per un periodo non superiore a sei mesi, su
segnalazione dell'ARPA.
CAPO IV
CATASTO DEGLI ELETTRODOTTI
Articolo 18
(Censimento e catasto degli elettrodotti)
1. Nell'ambito del sistema informativo territoriale, è
istituito il catasto degli elettrodotti con tensione superiore a
1.000 Volt.
2. I gestori delle reti di trasmissione e distribuzione di
energia elettrica, entro dodici mesi dalla data di entrata in
vigore della presente legge, forniscono alla struttura competente
la mappa completa delle proprie reti di distribuzione.
CAPO V
VIGILANZA E SANZIONI
Articolo 19
(Vigilanza)
1. Fatte salve le attribuzioni riconosciute dallo Stato agli
ufficiali e agenti di polizia giudiziaria, alla struttura
competente, ai Comuni ed al Corpo forestale della Valle d'Aosta
spettano la vigilanza ed il controllo sull'osservanza delle
disposizioni di cui alla presente legge.
Articolo 20
(Sanzioni)
1. Chiunque, al di fuori dei casi di cui agli articoli 5,
comma 2, e 13, costruisca o esercisca elettrodotti per il
trasporto, la trasformazione e la distribuzione di energia
elettrica di tensione nominale di esercizio non superiore a 150 kV
in assenza di autorizzazione è soggetto alla sanzione
amministrativa del pagamento di una somma di denaro da euro 20.000
a euro 100.000 e all'eventuale disattivazione dell'impianto con le
modalità previste dall'articolo 17, comma 5.
2. Chiunque, al di fuori dei casi di cui agli articoli 5,
comma 2, e 13, realizzi opere accessorie ovvero variazioni delle
caratteristiche elettriche o del tracciato di elettrodotti
esistenti in assenza di autorizzazione è soggetto alla sanzione
amministrativa del pagamento di una somma di denaro da euro 3.000 a
euro 15.000 e all'eventuale disattivazione dell'impianto con le
modalità previste dall'articolo 17, comma 5.
3. In caso di violazione delle disposizioni statali vigenti
in materia di tutela dagli effetti dell'esposizione ai campi
elettrici, magnetici ed elettromagnetici, si applica l'articolo 15
della l. 36/2001. Nelle more dell'emanazione dei decreti di cui
all'articolo 4, comma 2, della l. 36/2001, all'irrogazione delle
sanzioni provvede il dirigente della struttura competente, sulla
base degli accertamenti tecnici effettuati dall'ARPA.
4. Fatto salvo quanto previsto dal comma 3, all'irrogazione
delle sanzioni di cui al presente articolo provvede il Presidente
della Regione, sulla base degli accertamenti effettuati dai
soggetti preposti alla vigilanza ai sensi dell'articolo 19.
5. Per l'applicazione delle sanzioni di cui al presente
articolo, si osservano le disposizioni di cui alla legge 24
novembre 1981, n. 689 (Modifiche al sistema penale).
CAPO VI
DISPOSIZIONI FINANZIARIE, FINALI E TRANSITORIE
Articolo 21
(Elettrificazione rurale)
1. Per la realizzazione di elettrodotti di elettrificazione
rurale previsti dai piani di sviluppo rurale e richiesti da
pubbliche amministrazioni, le società o le imprese distributrici di
energia elettrica sono esentate dal pagamento di qualsiasi canone o
corrispettivo per l'utilizzo dei beni del demanio e del patrimonio
della Regione e dei Comuni.
2. L'esenzione di cui al comma 1 non pregiudica il diritto al
risarcimento dei danni cagionati durante la costruzione
dell'elettrodotto, anche per effetto delle necessarie occupazioni
temporanee.
Articolo 22
(Disposizioni finanziarie)
1. L'onere complessivo derivante dall'applicazione degli
articoli 3, 16, 17 e 18 della presente legge è determinato in euro
30.000 per l'anno 2006 e in annui euro 50.000 a decorrere dall'anno
2007.
2. L'onere di cui al comma 1 trova copertura nello stato di
previsione della spesa del bilancio della Regione per l'anno
finanziario 2006 e di quello pluriennale per il triennio 2006/2008
nell'obiettivo programmatico 2.2.1.09. (Ambiente e sviluppo
sostenibile) e al finanziamento si provvede mediante l'utilizzo per
pari importi degli stanziamenti iscritti negli stessi bilanci e
nello stesso obiettivo programmatico, al capitolo 67375 (Spese per
la realizzazione di progetti in materia di riqualificazione e
valorizzazione dei beni urbanistici, ambientali e
paesaggistici).
3. L'onere per l'applicazione degli articoli 6, comma 3, e
11, comma 1, trova copertura nello stato di previsione della spesa
del bilancio della Regione nell'obiettivo programmatico 4.2.
(Contabilità speciali) e al finanziamento si provvede mediante
l'iscrizione di pari importo nello stato di previsione dell'entrata
nella categoria 6.21. (Contabilità speciali) del medesimo bilancio
su richiesta della struttura competente in materia.
4. I proventi derivanti dall'applicazione delle sanzioni di
cui all'articolo 20 sono introitati nello stato di previsione delle
entrate del bilancio della Regione.
5. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di
bilancio, le occorrenti variazioni di bilancio.
Articolo 23
(Disposizioni transitorie)
1. Le società o le imprese distributrici di energia
elettrica, proprietarie o esercenti elettrodotti aventi tensione
non superiore a 150 kV già in esercizio alla data di entrata in
vigore della presente legge e per i quali non sia stato rilasciato
il decreto di autorizzazione provvisoria, devono presentare, entro
un anno dalla data di entrata in vigore della presente legge,
istanza di autorizzazione alla struttura competente, corredata
di:
a) un elenco degli elettrodotti ed una corografia con
indicati i relativi tracciati su scala 1:10.000/1:25.000;
b) una relazione, sottoscritta dal legale rappresentante,
descrittiva delle principali caratteristiche degli elettrodotti ed
attestante la rispondenza alle disposizioni vigenti in materia al
momento della realizzazione dell'opera.
2. Fermo restando il rispetto dei limiti di esposizione, dei
valori di attenzione e degli obiettivi di qualità fissati dalla
normativa statale vigente e fatta salva l'applicazione delle
sanzioni di cui all'articolo 219 del r.d. 1775/1933, il dirigente
della struttura competente approva, con proprio provvedimento,
l'elenco degli elettrodotti e ne dispone la pubblicazione nel
Bollettino ufficiale della Regione. L'approvazione dell'elenco
equivale all'autorizzazione definitiva all'esercizio della
linea.
3. Gli elettrodotti aventi tensione non superiore a 150 kV
autorizzati antecedentemente alla data di entrata in vigore della
presente legge per i quali, a tale data, non sia stato ancora
redatto il certificato di collaudo si intendono collaudati dietro
presentazione da parte della società o impresa distributrice di
energia elettrica di una dichiarazione di conformità delle opere al
progetto.
Ordine del giorno
Premesso che la "Legge quadro sulla protezione dalle
esposizioni a campi elettrici, magnetici ed elettromagnetici" n. 36
del 22 febbraio 2001 attribuisce allo Stato, ai sensi dell'articolo
4, comma 1, lettera a), la funzione relativa alla determinazione
dei limiti di esposizione, dei valori di attenzione e degli
obiettivi di qualità, in quanto valori di campo come definiti
dall'articolo 3, comma 1, lettera d), numero 2, in considerazione
del preminente interesse nazionale alla definizione di criteri
unitari e di normative omogenee in relazione alle finalità della
sopraccitata legge;
Constatato che il principio di precauzione è ampiamente
enunciato all'articolo 174 del trattato Unione europea, nel decreto
ministeriale 381/98, nella legge quadro summenzionata e nei decreti
della Presidenza del Consiglio dei ministri dell'8 luglio 2003
"Fissazione dei limiti di esposizione, dei valori di attenzione e
degli obiettivi di qualità per la protezione della popolazione
dalle esposizioni ai campi elettrici e magnetici alla frequenza di
rete (50 HZ) generati dagli elettrodotti" e "Fissazione dei limiti
di esposizione dei valori di attenzione e degli obiettivi di
qualità per la protezione della popolazione dalle esposizioni ai
campi elettrici, magnetici ed elettromagnetici generati a frequenze
comprese tra 100kHz e 300GHz";
Considerato che il mondo scientifico manifesta sempre più
attenzione ed interesse alle relazioni tra l'esposizione ai campi
elettromagnetici ed i suoi effetti sulla salute umana;
Rilevato che i sopramenzionati DPCM all'articolo 7
stabiliscono rispettivamente che: il Comitato interministeriale per
la prevenzione e la riduzione dell'inquinamento elettromagnetico,
di cui all'articolo 6 della legge quadro 36/2001, procede, nei
successivi tre anni dalla data di entrata in vigore dei suddetti
decreti, all'aggiornamento dello stato delle conoscenze,
conseguenti alle ricerche scientifiche prodotte a livello nazionale
ed internazionale, in materia dei possibili rischi sulla salute
originati dai campi elettromagnetici;
Richiamate la Sentenza della Corte costituzionale n. 307/2003
nella quale viene espressamente sancito il principio secondo il
quale la determinazione delle soglie (obiettivi di qualità) deve
essere fondata sulle conoscenze scientifiche ed essere tale da non
pregiudicare il valore protetto, cioè la salute dei cittadini, e la
Sentenza, della Corte Suprema di Cassazione Sezione III civile n.
9893/2000, nella quale viene chiaramente indicato l'orientamento
secondo cui l'estensione dell'accertamento del pericolo per la
salute conseguente ad esposizioni E.M. deve essere fatta "sulla
base delle conoscenze scientifiche acquisite nel momento in cui si
tratta di decidere" e, quindi, anche prescindendo dai limiti di
emissione ed immissione posti dalla normativa vigente;
Il Consiglio regionale
Auspica
che l'iter d'approvazione dei limiti, dei valori e degli
obiettivi di cui al DPCM 8 luglio 2003 si concluda in tempi
brevi;
Invita
il Governo a ridefinire in modo prudente e precauzionale, nel
più breve tempo possibile, i limiti di esposizione dei valori di
attenzione e degli obiettivi di qualità per la protezione della
popolazione dalle esposizioni ai campi elettrici, magnetici ed
elettromagnetici come stabilito nei decreti del Presidente del
Consiglio dei Ministri del 8 luglio 2003 ed i Parlamentari della
Valle d'Aosta ad appoggiare e sostenere nelle sedi opportune tale
iniziativa legislativa.
I Commissari della III Commissione consiliare
Borre - Charles Teresa - Fey - Ferraris - Lanièce -
Stacchetti - Venturella
Presidente
- La parola al relatore, Consigliere
Borre.
Borre (UV) -
Solo per 2 cose: prima dirvi che darò per
letta la relazione, raccomandandovi però di leggerla stasera a casa
perché ci ho messo 3 giorni di lavoro a farla... vorrei poi
chiedere al Presidente del Consiglio se è possibile allegarla alla
legge. Siccome questa legge cita una legge regionale che è
abbastanza incompleta nei suoi contenuti, come Commissione abbiamo
proposto una risoluzione che il Consigliere Venturella ci
illustrerà in maniera sintetica.
Presidente
- Dichiaro aperta la discussione generale.
La parola al Consigliere Venturella.
Venturella (Arc-VA) -
Vorrei illustrare intervento
generale, dichiarazione di voto e illustrazione dell'ordine del
giorno della Commissione insieme in un minuto.
Il disegno di legge riempie un vuoto legislativo, ci voleva
questo provvedimento per una serie di problemi circa le
autorizzazioni, ma il problema è la definizione dei livelli di
frequenze magnetiche ed elettromagnetiche che devono essere
stabilite a livello nazionale, quindi questo ordine del giorno
auspica che l'iter d'approvazione dei limiti, dei valori e degli
obiettivi di una certa normativa si concluda in tempi brevi, perché
è un problema che da 3-4 anni è sul tappeto, ed invita il Governo a
ridefinire in modo prudente e precauzionale, perché si tratta della
salute dei cittadini e il principio di precauzione deve essere
sempre applicato; l'ordine del giorno va in questa direzione.
Naturalmente il nostro gruppo voterà a favore del disegno di
legge.
Presidente
- La discussione generale è chiusa. Pongo in
votazione l'ordine del giorno:
Consiglieri presenti, votanti e favorevoli: 28
Il Consiglio approva all'unanimità.
Presidente
- Pongo in votazione l'articolo 1:
Consiglieri presenti, votanti e favorevoli: 28
Il Consiglio approva all'unanimità.
Presidente
- Pongo in votazione l'articolo 2:
Consiglieri presenti, votanti e favorevoli: 28
Il Consiglio approva all'unanimità.
Presidente
- Pongo in votazione l'articolo 3:
Consiglieri presenti, votanti e favorevoli: 28
Il Consiglio approva all'unanimità.
Presidente
- Pongo in votazione l'articolo 4:
Consiglieri presenti, votanti e favorevoli: 28
Il Consiglio approva all'unanimità.
Presidente
- Pongo in votazione l'articolo 5:
Consiglieri presenti, votanti e favorevoli: 28
Il Consiglio approva all'unanimità.
Presidente
- All'articolo 6 vi è l'emendamento n. 1
dell'Assessore Cerise, che recita:
Emendamento
L'articolo 6 è sostituito dal seguente:
"Art. 6
(Istanza di autorizzazione e avvio dell'istruttoria)
1. Al fine dell'ottenimento dell'autorizzazione di cui
all'articolo 5, comma 1, gli interessati presentano alla struttura
competente ed ai Comuni territorialmente interessati apposita
istanza, corredata della documentazione, tecnica ed amministrativa,
definita con provvedimento del dirigente della struttura
competente.
2. L'istanza e la relativa documentazione restano depositate,
durante l'istruttoria, presso la struttura competente a
disposizione del pubblico, delle strutture regionali e degli altri
enti invitati alla conferenza di servizi ai sensi dell'articolo
9.
3. Successivamente al ricevimento dell'istanza, la struttura
competente, ove non vi abbia provveduto il richiedente e a spese di
questi:
a) dà notizia dell'avvenuta presentazione dell'istanza
mediante avviso pubblicato nella Gazzetta ufficiale della
Repubblica italiana, con l'indicazione del termine di trenta giorni
per la presentazione di osservazioni da parte di chiunque vi abbia
interesse e delle modalità di presentazione delle stesse alla
struttura competente;
b) trasmette copia dell'istanza al Ministro delle
comunicazioni ai sensi dell'articolo 111, comma secondo, del regio
decreto 11 dicembre 1933, n. 1775 (Testo unico delle disposizioni
di legge sulle acque e impianti elettrici);
c) comunica ai Comuni territorialmente interessati l'avvenuta
presentazione dell'istanza affinché gli stessi provvedano a dare
notizia del deposito della stessa, mediante avviso pubblicato
all'Albo pretorio per quindici giorni consecutivi, e a predisporre
idonea cartografia attestante lo stato dei luoghi e l'indicazione
delle richieste di costruzione in atto relative al proprio
territorio, da fornire alla struttura competente per la riunione
valutativa preliminare di cui all'articolo 7;
d) trasmette copia dell'istanza all'ARPA per il parere sulla
completezza della documentazione e sulla congruità delle fasce di
rispetto;
e) trasmette copia dell'istanza alle strutture regionali e
agli altri enti invitati alla conferenza di servizi di cui
all'articolo 9.
4. Ove ritenuto necessario, la struttura competente può
effettuare sopralluoghi nelle aree interessate dall'opera; al
sopralluogo possono partecipare il richiedente, nonché altri enti o
strutture regionali interessati, allo scopo preventivamente
informati.".
Lo pongo in votazione:
Consiglieri presenti, votanti e favorevoli: 28
Il Consiglio approva all'unanimità.
Presidente
- Pongo in votazione l'articolo 7:
Consiglieri presenti, votanti e favorevoli: 28
Il Consiglio approva all'unanimità.
Presidente
- Pongo in votazione l'articolo 8:
Consiglieri presenti, votanti e favorevoli: 28
Il Consiglio approva all'unanimità.
Presidente
- Pongo in votazione l'articolo 9:
Consiglieri presenti, votanti e favorevoli: 28
Il Consiglio approva all'unanimità.
Presidente
- Pongo in votazione l'articolo 10:
Consiglieri presenti, votanti e favorevoli: 28
Il Consiglio approva all'unanimità.
Presidente
- Pongo in votazione l'articolo 11:
Consiglieri presenti, votanti e favorevoli: 28
Il Consiglio approva all'unanimità.
Presidente
- Pongo in votazione l'articolo 12:
Consiglieri presenti, votanti e favorevoli: 28
Il Consiglio approva all'unanimità.
Presidente
- Pongo in votazione l'articolo 13:
Consiglieri presenti, votanti e favorevoli: 28
Il Consiglio approva all'unanimità.
Presidente
- Pongo in votazione l'articolo 14:
Consiglieri presenti, votanti e favorevoli: 28
Il Consiglio approva all'unanimità.
Presidente
- Pongo in votazione l'articolo 15:
Consiglieri presenti, votanti e favorevoli: 28
Il Consiglio approva all'unanimità.
Presidente
- All'articolo 16 vi è l'emendamento n. 2
dell'Assessore Cerise, che recita:
Emendamento
L'articolo 16 è sostituito dal seguente:
"Art. 16
(Spostamenti per ragioni di pubblico interesse)
1. L'assessore regionale competente in materia di
elettrodotti, anche su richiesta dei Comuni territorialmente
interessati, può ordinare, con proprio decreto, lo spostamento,
anche parziale, o la modifica dei tracciati di elettrodotti per
ragioni di pubblico interesse.
2. Il decreto di cui al comma 1 autorizza lo spostamento o la
modifica imposti ed equivale a dichiarazione di pubblica utilità,
indifferibilità ed urgenza dei lavori e delle opere allo scopo
necessari. Nel decreto è, inoltre, indicato l'ammontare
dell'indennizzo da corrispondere alla società o impresa titolare
dell'elettrodotto.".
Lo pongo in votazione:
Consiglieri presenti, votanti e favorevoli: 28
Il Consiglio approva all'unanimità.
Presidente
- Pongo in votazione l'articolo 17:
Consiglieri presenti, votanti e favorevoli: 28
Il Consiglio approva all'unanimità.
Presidente
- Pongo in votazione l'articolo 18:
Consiglieri presenti, votanti e favorevoli: 28
Il Consiglio approva all'unanimità.
Presidente
- Pongo in votazione l'articolo 19:
Consiglieri presenti, votanti e favorevoli: 28
Il Consiglio approva all'unanimità.
Presidente
- Pongo in votazione l'articolo 20:
Consiglieri presenti, votanti e favorevoli: 28
Il Consiglio approva all'unanimità.
Presidente
- Pongo in votazione l'articolo 21:
Consiglieri presenti, votanti e favorevoli: 28
Il Consiglio approva all'unanimità.
Presidente
- All'articolo 22 vi è un emendamento
dell'Assessore Marguerettaz che sostituisce l'emendamento della II
Commissione; do lettura dell'emendamento della II Commissione:
Emendamento
L'articolo 22 è sostituito dal seguente:
"Art. 22
(Disposizioni finanziarie)
1. L'onere complessivo derivante dall'applicazione degli
articoli 3, 16, 17 e 18 è determinato in euro 500.000 per l'anno
2006 e euro 1.000.000 a decorrere dall'anno 2007.
2. L'onere di cui al comma 1 trova copertura nello stato di
previsione della spesa del bilancio della Regione per l'anno
finanziario 2006 e di quello pluriennale per il triennio 2006/2008
nell'obiettivo programmatico 2.2.1.09. (Ambiente e sviluppo
sostenibile) e al finanziamento si provvede mediante l'utilizzo per
pari importo dello stanziamento iscritto nell'obiettivo
programmatico 3.1. (Fondi globali), al capitolo 69020 (Fondo
globale per il finanziamento di spese di investimento), a valere
sull'apposito accantonamento previsto al punto D.2.2. dell'allegato
n. 1 ai bilanci stessi.
3. L'onere per l'applicazione degli articoli 6, comma 3 e 11,
comma 1, trova copertura nello stato di previsione della spesa del
bilancio della Regione nell'obiettivo programmatico 4.2.
(Contabilità speciali) e al finanziamento si provvede mediante
l'iscrizione di pari importo nello stato di previsione dell'entrata
nella categoria 6.21. (Contabilità speciali) del medesimo bilancio
su richiesta della struttura competente in materia.
4. I proventi derivanti dalle sanzioni di cui all'articolo 20
sono introitati nello stato di previsione delle entrate del
bilancio della Regione.
5. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di
bilancio, le occorrenti variazioni di bilancio.".
Do ora lettura dell'emendamento dell'Assessore Marguerettaz:
Emendamento
L'articolo 22 è sostituito dal seguente:
"Articolo 22
(Disposizioni finanziarie)
1. L'onere complessivo derivante dall'applicazione degli
articoli 3, 16, 17 e 18 è determinato in euro 500.000 per l'anno
2006 e euro 1.000.000 a decorrere dall'anno 2007.
2. L'onere di cui al comma 1 trova copertura,
ai sensi
dell'articolo 14, comma 3, della legge regionale 27 dicembre 1989,
n. 90 (Norme in materia di bilancio e di contabilità generale della
Regione Autonoma Valle d'Aosta), nello stato di previsione della
spesa del bilancio della Regione
sia per l'anno finanziario
2006 e per
il triennio 2006/2008 sia per l'anno finanziario
2007 e per il triennio 2007/2009, nell'obiettivo programmatico
2.2.1.09. (Ambiente e sviluppo sostenibile).
3. Al finanziamento dell'onere di cui al comma 1 si provvede,
sia con riferimento agli anni 2006, 2007 e 2008 dei bilanci per
l'anno finanziario 2006 e per il triennio 2006/2008, sia con
riferimento agli anni 2007, 2008 e 2009 dei bilanci per l'anno
finanziario 2007 e per il triennio 2007/2009,
mediante
l'utilizzo per pari importo dello stanziamento iscritto
nell'obiettivo programmatico 3.1. (Fondi globali), al capitolo
69020 (Fondo globale per il finanziamento di spese di
investimento), a valere sull'apposito accantonamento previsto al
punto D.2. dell'allegato n. 1 ai bilanci stessi.
4. L'onere per l'applicazione degli articoli 6, comma 3 e 11,
comma 1, trova copertura nello stato di previsione della spesa del
bilancio della Regione nell'obiettivo programmatico 4.2.
(Contabilità speciali) e al finanziamento si provvede mediante
l'iscrizione di pari importo nello stato di previsione dell'entrata
nella categoria 6.21. (Contabilità speciali) del medesimo bilancio
su richiesta della struttura competente in materia.
5. I proventi derivanti dalle sanzioni di cui all'articolo 20
sono introitati nello stato di previsione delle entrate del
bilancio della Regione.
6. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di
bilancio, le occorrenti variazioni di bilancio.".
Lo pongo in votazione:
Consiglieri presenti, votanti e favorevoli: 28
Il Consiglio approva all'unanimità.
Presidente
- All'articolo 23 vi è l'emendamento n. 1
della III Commissione, di cui do lettura:
Emendamento
L'articolo 23 è sostituito dal seguente:
"Art. 23
(Disposizioni transitorie)
1. Le società o le imprese distributrici di energia
elettrica, proprietarie o esercenti elettrodotti aventi tensione
non superiore a 150 kV già in esercizio alla data di entrata in
vigore della presente legge e per i quali non sia stato rilasciato
il decreto di autorizzazione provvisoria, devono presentare, entro
un anno dalla data di entrata in vigore della presente legge,
istanza di autorizzazione alla struttura competente, corredata
di:
a) un elenco degli elettrodotti ed una corografia con
indicati i relativi tracciati su scala 1:10.000/1:25.000;
b) una relazione, sottoscritta dal legale rappresentante,
descrittiva delle principali caratteristiche degli elettrodotti ed
attestante la rispondenza alle disposizioni vigenti in materia al
momento della realizzazione dell'opera.
2. Fatta salva l'applicazione delle sanzioni di cui
all'articolo 219 del r.d. 1775/1933, il dirigente della struttura
competente approva, con proprio provvedimento, l'elenco degli
elettrodotti e ne dispone la pubblicazione nel Bollettino ufficiale
della Regione. L'approvazione dell'elenco equivale
all'autorizzazione definitiva all'esercizio della linea.
3. Gli elettrodotti aventi tensione non superiore a 150 kV
autorizzati antecedentemente alla data di entrata in vigore della
presente legge per i quali, a tale data, non sia stato ancora
redatto il certificato di collaudo si intendono collaudati dietro
presentazione da parte della società o impresa distributrice di
energia elettrica di una dichiarazione di conformità delle opere al
progetto.".
Lo pongo in votazione:
Consiglieri presenti, votanti e favorevoli: 28
Il Consiglio approva all'unanimità.
Presidente
- Vi è l'emendamento n. 3 dell'Assessore
Cerise, che recita:
Emendamento
Dopo l'articolo 23 è aggiunto il seguente:
"Articolo 24
(Dichiarazione d' urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.".
Lo pongo in votazione:
Consiglieri presenti, votanti e favorevoli: 28
Il Consiglio approva all'unanimità.
Presidente
- Pongo in votazione il disegno di legge nel
suo complesso:
Consiglieri presenti, votanti e favorevoli: 29
Il Consiglio approva all'unanimità.
Presidente
- Gli altri argomenti vengono rinviati alla
prossima riunione del Consiglio, come concordato.
La seduta è tolta.
---
La réunion se termine à 20 heures 22.
