Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 180 del 3 aprile 1973 - Resoconto
OGGETTO N. 180/73 - Costruzione di sottopassaggi per
l'accesso alle frazioni Derby, Villaret, Echarlod e alla frazione
Chaladey in Comune di La Salle. (Interpellanza)
Pollicini (D.P.)
- Pensavo ci fosse una breve
illustrazione del presentatore dell'interpellanza.
Non c'è dubbio su questo ma non è mai da stupirsi che occorra
chiarire sempre di più.
Dunque la Giunta concorda sulla utilità di queste due opere,
cioè la costruzione di sottopassaggi pedonali, teniamo presente
però che l'iniziativa di questo tipo di opera deve partire dal
Comune di La Salle il quale dovrà prendere accordi con l'ANAS per
stabilire l'ubicazione esatta e per predisporre i progetti.
Per quanto riguarda l'Assessorato, la Giunta, noi siamo
disponibili a sostenere, ad appoggiare il Comune per quanto
riguarda il disbrigo di tutte le pratiche burocratiche e anche per
quanto riguarda un intervento finanziario, però la parte iniziale
dell'operazione deve essere svolta dal Comune nei confronti
dell'ANAS.
Pedrini (P.L.I.)
- Mi ripeto, Signor Presidente, allora
un grazie all'Assessore per le chiarificazioni, un invito da questa
aula al Sindaco di La Salle, affinché prenda immediatamente
contatto con l'ANAS, sono a disposizione del Sindaco di La Salle
per eventuali contatti diretti con l'ANAS sia per accompagnarlo che
per seguirlo in queste pratiche e per portare evidentemente
all'Assessore competente i permessi dovuti, grazie.
