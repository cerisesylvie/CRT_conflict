Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 256 del 15 dicembre 1983 - Resoconto
OGGETTO N. 256/VIII - CONCESSIONE DI UN CONTRIBUTO DI LIRE
7.000.000 AL PARROCCO DI AYAS PER IL RIFACIMENTO DEL TETTO DELLA
CAPPELLA SITA IN FRAZIONE LIGNOD DEL COMUNE DI AYAS - APPROVAZIONE
ED IMPEGNO DI SPESA.
PRESIDENTE
: Do lettura della delibera in oggetto:
La Giunta regionale propone che il Consiglio regionale:
DELIBERI
1) di approvare la concessione di un contributo di Lire
7.000.000 a favore del parroco di Ayas, rev. don Roberto Favre a
titolo di parziale concorso nelle spese da sostenere per il
rifacimento del tetto della cappella dedicata a San Giovanni sita
in frazione Lignod del Comune di Ayas;
2) di imputare ed impegnare la relativa spesa sul cap.' 46900
del bilancio preventivo della Regione per l'anno 1983 ("Contributi
per restauri di beni immobili di interesse artistico e storico o
ambientale notificati ai sensi della legge 1.6.1939, n. 1089"), che
presenta la necessaria disponibilità;
3) di disporre che la somma venga liquidata, anche ratealmente,
ai sensi dell'art. 57 della L.R. 7.12.1979, n. 68, a cura
dell'Assessorato del Turismo, a lavori completati e controllati
dalla Sovraintendenza per i beni culturali, previa presentazione di
idonea documentazione di spesa;
PRESIDENTE
: La parola all'Assessore al Turismo,
Urbanistica e Beni Culturali Borbey; ne ha facoltà.
BORBEY - (D.C.):
Su richiesta del parrocco di Ayas, don
Favre, affinché la Regione concorra nelle spese per il rifacimento
del tetto nella cappella sita in frazione Lignod, è stato redatto
un preventivo ed inoltre è stato promesso un contributo da parte
della Sovraintendenza e dell'Assessorato competente.
I lavori sono consistiti in modo particolare nel rifacimento del
manto, che è costituito da lose con sottostante lamiera
zincata.
Il costo delle opere è ammontato a Lire 12.000.000, il
contributo è di Lire 7.000.000.
PRESIDENTE
: Metto in votazione l'oggetto iscritto al n.
38 dell'ordine del giorno e che ho testé letto:
ESITO DELLA VOTAZIONE
Presenti, votanti e favorevoli: 20
Il Consiglio approva all'unanimità
