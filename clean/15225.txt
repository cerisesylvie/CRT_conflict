Classificazione
ASSISTENZA SOCIALE
Famiglia, tutela dell'infanzia
Invalidi civili


Resoconto integrale del dibattito dell'aula
Oggetto del Consiglio n. 1746 del 10 gennaio 1996 - Resoconto
SEDUTA POMERIDIANA DEL 10 GENNAIO 1996
OGGETTO N. 1746/X Interventi regionali finalizzati
all'assistenza agli anziani e agli invalidi. (Interrogazione con
risposta scritta)
Interrogazione r.s. Verificata con preoccupazione la crescita di
impoverimento e degrado del tenore di vita degli anziani meno
abbienti e degli invalidi, registrata negli ultimi anni della
nostra regione;
Venuto a conoscenza che la Giunta regionale e in modo
particolare l'Assessorato alla Sanità, investono ingenti somme
finalizzate a risollevare le fasce deboli di cui sopra;
Sottolineata l'importanza di una completa e piena trasparenza di
tutte le attività, siano esse politiche, amministrative o sociali,
da parte dell'Amministrazione regionale;
il sottoscritto Consigliere regionale
Interroga
la Giunta regionale per sapere:
1) l'ammontare dettagliato dei contributi, erogati dal 1993 ad
oggi, finalizzati all'assistenza degli anziani e degli
invalidi;
2) l'ammontare dettagliato dei contributi erogati in favore
delle gestioni delle microcomunità sparse sul territorio
regionale;
3) se nell'ammontare dei contributi di cui sopra è compreso il
costo del personale definito "assistente domiciliare" e, in caso
contrario, qual è l'effettivo ammontare speso per questa categoria
dal 1993 ad oggi e, infine, quali controlli esercita l'ente Regione
sul denaro erogato per i fini di cui sopra e chi svolge (anche
nominativamente) tale controllo.
F.to: Lanièce
Presidente E' stata data risposta con lettera n. 4108 in data 6
dicembre 1995.
