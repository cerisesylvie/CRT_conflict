Classificazione
BILANCIO E CONTABILITA' REGIONALE



Oggetto del Consiglio n. 1525 del 25 maggio 2022 - Resoconto
OGGETTO N. 1525/XVI - D.L. n. 56: "Primo provvedimento di
variazione al bilancio di previsione finanziario della Regione per
il triennio 2022/2024. Modificazioni di leggi regionali".
Bertin (Presidente) -
Punto n. 11 all'ordine del giorno.
Il DL n. 56, variazione di bilancio, è composto da quattro
articoli, è stato acquisito il parere del Collegio dei revisori dei
conti e sono stati depositati tre emendamenti da parte del
Presidente della Regione.
Il relatore, il Presidente della II Commissione, consigliere
Malacrinò si è prenotato, gli passo la parola per la relazione.
Malacrinò (FP-PD) -
Il disegno di legge che andremo a
licenziare propone la prima variazione di bilancio di previsione
della Regione per il triennio 2022-2024. La variazione non registra
un incremento delle risorse disponibili ma prevede una
rimodulazione degli stanziamenti di spesa tra le diverse missioni e
programmi. Il provvedimento si rende necessario sia per
l'acquisizione di un servizio specializzato di supporto all'assetto
organizzativo che per il pagamento di alcune voci stipendiali e
contributive del personale regionale. Il provvedimento si compone
di quattro articoli: l'articolo 1 dispone le variazioni di
bilancio, l'articolo 2 elenca gli allegati della presente legge,
con l'articolo 3 si prevede la proroga fino a fine anno delle
modalità di selezione nelle procedure concorsuali inizialmente
previste sino al termine dello stato di emergenza; l'articolo 4
infine reca la dichiarazione d'urgenza. La II Commissione
consiliare permanente, riunitasi in data 16 maggio 2022, ha preso
in esame il disegno di legge n. 56 e ha espresso a maggioranza il
proprio parere favorevole.
Presidente -
Con l'illustrazione della relazione possiamo
aprire la discussione generale riguardante il DL n. 56. La
discussione generale è aperta. Qualcuno intende intervenire? Ha
chiesto la parola il consigliere Aggravi, ne ha facoltà.
Aggravi (LEGA VDA) -
Semplicemente per esprimere il voto
di astensione da parte del mio gruppo in coerenza con quanto già
fatto in Commissione; va detto, ed è bene sottolinearlo, che c'è un
aspetto che è stato poi rappresentato anche in Commissione riguardo
a una proposta che poi ha trovato anche il beneplacito del Governo
nel novembre scorso e che poi ha portato al ritiro di una mozione
che avevamo presentato riguardo alla conduzione poi di un'analisi
sulla pianta organica e sulla strutturazione dell'Amministrazione
regionale.
Al di là di tutto questa variazione di bilancio, da quello che
ci è stato rappresentato, permetterà anche di dar corso a questo
tipo di attività molto importante che poi la II Commissione, ma
in primis
direi tutta l'Aula spero possa presto poter
valutare, sperando che la valutazione possa essere la più terza
possibile perché sappiamo che, quando si parla di dotazioni
organiche o quando si parla di strutturazione di funzioni, poi si
finisce spesso per debordare quando si è parte del sistema, lo
sappiamo, è tipico di tutte le organizzazioni complesse. Questo è
un aspetto che sicuramente è da parte nostra visto positivamente,
però, ripeto, coerentemente con la nostra posizione e con quanto
espresso in Commissione, ci asterremo su tutti gli articoli e
sull'intero provvedimento.
Presidente -
Altri vogliono intervenire in discussione
generale? Nel caso si prenotino. Ha chiesto la parola il presidente
della Regione Lavevaz, ne ha facoltà.
Lavevaz (UV) -
Molto brevemente per presentare gli
emendamenti in modo che ci siano tutti i pezzi per eventualmente
ampliare la discussione. Abbiamo presentato tre emendamenti legati
a contingenze delle ultime settimane, in particolare gli ultimi
due. Il primo riguarda ancora i Segretari comunali e andiamo con
quest'emendamento, viste anche le ultime tornate elettorali e
comunali, alla problematica che era già nota e discussa anche in
quest'aula diverse volte, ad aprire ancora una volta, sempre nelle
more dell'espletamento... entro i diciotto mesi, come specificato
nell'emendamento, dovrà essere espletata la nuova procedura
concorsuale per nuovi Segretari, quindi, nelle more
dell'espletamento, entro i diciotto mesi, di questo concorso, viene
riaperta la cosiddetta "parte seconda" dell'albo per andare a
sopperire alle mancanze che ci sono in diversi Enti locali di
segretari.
Gli emendamenti n. 2 e n. 3 in realtà sono collegati e
riguardano le elezioni comunali per il 2022, com'è noto nel Comune
di Valsavarenche non è stato raggiunto il
quorum
del 50
percento di elettori iscritti nelle liste elettorali del Comune per
rendere valide le elezioni; con quest'emendamento si propone, in
analogia a quanto previsto a livello statale per le prossime
elezioni amministrative, quelle che si svolgeranno in molti Comuni
il prossimo 12 giugno in concomitanza del referendum, di ridurre al
40 percento il quorum necessario alla validazione delle
elezioni.
L'emendamento n. 3 propone invece di derogare a quanto previsto
dalla legge n. 4/1995, ossia di indire le elezioni entro sessanta
giorni dalla mancata elezione, dal mancato raggiungimento del
quorum
: questo perché se non facessimo questa deroga, ci
troveremmo a dover espletare le elezioni di Valsavarenche a metà
luglio, cosa che oggettivamente, anche legata alla difficoltà che
c'è stata a Valsavarenche per motivi interni per fare in modo che
la gente partecipasse alla tornata elettorale, riteniamo di
proporre, ovviamente solo per quest'anno, di collegare le prossime
elezioni non a sessanta giorni dalla mancata elezione ma alla
finestra già prevista in legge autunnale, ossia la finestra che va
dal 1° novembre al 15 dicembre.
Presidente -
Siamo ancora in discussione generale, se
qualcuno vuole intervenire... Non vedo richieste di intervento,
chiudiamo la discussione generale. Il Governo vuole intervenire o è
già intervenuto e non interviene in fase di replica? Vi sono
dichiarazioni di voto? La parola alla consigliera Erika Guichardaz
per dichiarazione di voto.
Guichardaz E. (PCP) -
Il nostro gruppo non voterà questo
disegno di legge pur condividendo parzialmente alcune cose, ma
soprattutto per gli ultimi emendamenti presentati dal Presidente.
Andiamo nuovamente a intervenire su una norma rispetto ai Segretari
comunali e lo facciamo ormai da moltissimo tempo, ben sapendo che
questa carenza che continuiamo a sottolineare è una carenza che è
stata creata da tempo, nel senso che si deve sicuramente imputare a
chi è su quello scranno quest'oggi ma per venti anni si era
preferito non fare concorsi non risolvendo quindi assolutamente
quel problema e ancora una volta con questo emendamento si va solo
a procrastinare un problema che ben conosciamo. Forse ci sono
modifiche più strutturali, come la possibilità di prevedere l'albo
unico della dirigenza, che in questo senso potrebbero forse
migliorare la situazione.
Altra cosa è l'abbassamento del
quorum
rispetto alle
elezioni comunali; anche su questo non ci troviamo d'accordo perché
non è che si risolve il problema della non partecipazione
diminuendo le percentuali di votanti, ma molto probabilmente anche
sotto questo punto di vista bisognerebbe fare una riflessione
complessiva, soprattutto riferita a quei piccoli Comuni dove
peraltro anche abbassando il
quorum
non saremmo arrivati al
40 percento, perché comunque a Valsavarenche si sono recati alle
urne soltanto il 33,99 percento degli aventi diritto. Anche sotto
questo punto di vista quindi forse iniziare a valutare altre
opzioni potrebbe, secondo noi, avere qualche effetto migliorativo.
Sotto questo punto di vista, sottolineo anche che, mentre
nell'articolato è chiaro che si tratta solo delle elezioni del
prossimo autunno, in relazione sembra che questo invece sia pensato
per sempre. Subito leggendo solo la relazione e non leggendo
l'articolato, ero stata anche presa alla sprovvista, quindi, sotto
questo punto di vista, sottolineo che in relazione addirittura non
si parla del solo evento che il Presidente ha citato.
Il terzo emendamento invece è assolutamente condivisibile.
Presidente -
Altre dichiarazioni di voto? Non vi sono
altre dichiarazioni di voto. Se così è, passiamo all'analisi
dell'articolato della legge a iniziare dall'articolo 1. Interventi
su questo articolo? Non vedo richieste. Apriamo la votazione
sull'articolo n. 1. La votazione è aperta. La votazione è
chiusa.
Presenti: 35
Votanti: 18
Favorevoli: 18
Astenuti: 17 (Aggravi, Baccega, Brunod, Carrel, Distort,
Foudraz, Ganis, Erika Guichardaz, Lavy, Manfrin, Marquis, Minelli,
Perron, Planaz, Rollandin, Sammaritani, Spelgatti)
L'articolo n. 1 è approvato.
Articolo n. 2. Stesso risultato. Articolo n. 3. Stesso
risultato. Vi è poi l'articolo n. 3bis introdotto dall'emendamento
n. 1 del Presidente della Regione. Lo metto in votazione. La
votazione è aperta. La votazione è chiusa.
Presenti: 35
Votanti: 20
Favorevoli: 18
Contrari: 2
Astenuti: 15 (Aggravi, Baccega, Brunod, Distort, Foudraz, Ganis,
Erika Guichardaz, Lavy, Manfrin, Marquis, Minelli, Perron, Planaz,
Sammaritani, Spelgatti)
L'emendamento è approvato.
Vi è il secondo emendamento del Presidente della Regione che
introduce l'articolo n. 3 ter. La votazione è aperta. La votazione
è chiusa.
Presenti: 35
Votanti: 22
Favorevoli: 18
Contrati: 4
Astenuti 13 (Aggravi, Baccega, Brunod, Distort, Foudraz, Ganis,
Lavy, Manfrin, Marquis, Perron, Planaz, Sammaritani, Spelgatti)
L'emendamento n. 2 è approvato.
Vi è l'emendamento n. 3 che introduce l'articolo 3 quater. Lo
metto in votazione. La votazione è aperta. La votazione è
chiusa.
Presenti: 35
Votanti: 20
Favorevoli: 20
Astenuti: 15 (Aggravi, Baccega, Brunod, Carrel, Distort,
Foudraz, Ganis, Lavy, Manfrin, Marquis, Perron, Planaz, Rollandin,
Sammaritani, Spelgatti)
L'emendamento n. 3 è approvato.
Metto in votazione l'articolo 4. La votazione è aperta. La
votazione è chiusa.
Presenti: 35
Votanti: 18
Favorevoli: 18
Astenuti: 17 (Aggravi, Baccega, Brunod, Carrel, Distort,
Foudraz, Ganis, Erika Guichardaz, Lavy, Manfrin, Marquis, Minelli,
Perron, Planaz, Rollandin, Sammaritani, Spelgatti)
L'articolo n. 4 è approvato.
Possiamo dare lo stesso risultato per gli allegati A, B e C?
Stesso risultato. Metto ora in votazione la legge nel suo insieme,
La votazione è aperta. La votazione è chiusa.
Presenti: 35
Votanti: 18
Favorevoli: 18
Astenuti: 17 (Aggravi, Baccega, Brunod, Carrel, Distort,
Foudraz, Ganis, Erika Guichardaz, Lavy, Manfrin, Marquis, Minelli,
Perron, Planaz, Rollandin, Sammaritani, Spelgatti)
La legge è approvata.
