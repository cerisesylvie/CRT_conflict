Classificazione
EDILIZIA
Edilizia residenziale
ENTI LOCALI
Comuni



Oggetto del Consiglio n. 3804 del 11 luglio 2024 - Resoconto
OGGETTO N. 3804/XVI - Interrogazione: "Interlocuzioni con il
Comune di Aosta per rivedere gli indirizzi in merito all'avviso di
vendita delle "villette ex impiegati Cogne"".
Bertin (Presidente) -
Punto n. 20. Risponde l'assessore
Sapinet.
Sapinet (UV) -
Grazie collega Baccega. Anche
quest'argomento, come quello precedente, sarà oggetto di lavoro in
Commissione, che non è uno "scaricare" in Commissione, ma la
Commissione è uno strumento di lavoro dove.... ritengo che come III
Commissione si stia lavorando tanto si stia lavorando bene anche in
seguito ad alcune sue iniziative, sia su quella precedente che su
questa è doveroso ed è corretto andare appunto in Commissione per
gli approfondimenti del caso e ci andiamo anche volentieri.
Nel testo di quest'interrogazione del gruppo di Forza Italia si
ripercorre per brevi cenni la storia che ha portato alla
pubblicazione nel marzo scorso dell'avviso di pubblico incanto
preliminare alla vendita dei 15 alloggi ubicati presso le villette
del quartiere Cogne, attualmente vuoti e nella piena disponibilità
del Comune di Aosta. Tale percorso, come già ricordato in
primavera, in risposta a un'interpellanza e poi a una mozione del
gruppo di Forza Italia dove appunto eravamo impegnati a trattare
quest'argomento e lo faremo da qui a prima della pausa estiva, in
risposta appunto come dicevo a queste due iniziative, ha coinvolto
negli anni le strutture dell'Amministrazione regionale e del Comune
di Aosta verso il medesimo obiettivo: quello di riqualificare,
attraverso l'alienazione e la futura ristrutturazione delle
villette, una parte importante e storica del quartiere Cogne.
Come anche ricordato dal proponente, la scadenza per la
presentazione delle offerte per l'acquisto delle villette era
fissata da parte del Comune al 28 giugno scorso. I competenti
uffici del Comune di Aosta hanno reso noto che alla data di
scadenza del bando non sono pervenute offerte di acquisto; poiché
tuttavia le strutture comunali sottolineano di aver avuto un
riscontro positivo in termini di interessi, che si è manifestato -
così riferiscono - attraverso sopralluoghi e incontri per
individuare una forma giuridica di raggruppamento di privati idonea
per la presentazione dell'offerta, l'intenzione del Comune di Aosta
è quella di prorogare di qualche mese l'efficacia dell'avviso
pubblico di vendita alle medesime condizioni. Questa notizia ci
viene confermata proprio nella giornata odierna. Sul punto
ribadiamo l'impegno, già peraltro assunto, come dicevo, a un
confronto in sede di Commissione, che sarà appunto prima della
pausa estiva non appena saranno disponibili ulteriori elementi per
formulare specifiche considerazioni, il Comune di Aosta ovviamente
sarà presente per illustrare questo percorso. Passando al merito
delle questioni sollevate nell'interrogazione posta alla nostra
attenzione, premettiamo innanzitutto che non siamo a conoscenza dei
presunti incontri riservati e svolti in agenzie o imprese
immobiliari tesi a coinvolgere possibili futuri acquirenti delle
villette, ma, come ho ricordato prima, il Comune di Aosta ci ha
comunicato solo di avvenuti incontri informativi e preliminari alla
presentazione di eventuali offerte.
Per il resto non possiamo che ribadire quanto già detto in
occasione delle precedenti iniziative del consigliere Baccega. Dopo
la scadenza del piano del 2019 non è previsto, al momento, l'avvio
di un nuovo piano vendite di alloggio del patrimonio immobiliare di
edilizia residenziale pubblica. ARER ci ha già ricordato comunque
che successivamente alla scadenza del piano vendite del 2019 gli
assegnatari degli attuali alloggi di edilizia residenziale pubblica
presso le villette sono stati tutti ufficialmente convocati dal
comune di Aosta presso ARER stessa, nell'aprile del 2022, anche per
sondare un eventuale interesse all'acquisto. Sempre da tale
incontro, ARER ci comunica che non sarebbero emerse significative
manifestazioni di interesse di acquisti. In ogni caso ribadisco che
le villette eventualmente locate con contratto ERP e gli attuali
inquilini ARER delle villette non saranno oggetto di nessuna
mobilità coatta anche dopo la scadenza del 31 dicembre 2026,
indicata nella delibera comunale di marzo 2024. Gli eventuali
trasferimenti degli inquilini delle villette, legittimi assegnatari
degli alloggi dove attualmente vivono, verso altre case saranno nel
caso coordinati e concordati con gli stessi nei tempi e nei modi.
ARER, a suo tempo, ci ha confermato che, entro il 2026, concluderà
i lavori del quinto lotto di riqualificazione del patrimonio ERP
del Quartiere Cogne e solo successivamente potrà proporre agli
attuali inquilini delle villette un trasloco verso un alloggio più
moderno, più funzionale e senza barriere architettoniche attraverso
un meccanismo di mobilità volontaria e non di mobilità coatta sulla
quale, come già detto, siamo tutti credo d'accordo, come peraltro
ci confermano gli uffici del Comune di Aosta, i quali hanno escluso
che si è mai prospettato lo sgombero coatto degli assegnatari.
Aggiungo anche che prossimamente avremo, oltre alla Commissione
sulle villette con il Comune di Aosta, anche l'approfondimento che
lei stesso ci aveva richiesto sulla questione ARER dove ovviamente,
alla presenza dei referenti ARER, anche questi argomenti potranno
essere ulteriormente sviluppati.
Presidente -
Ha chiesto la parola il consigliere Baccega,
ne ha facoltà.
Baccega (FI) -
Assessore, era quasi inevitabile che la
prima tornata di questa licitazione andasse deserta, perché da quel
momento in cui noi abbiamo fatto la nostra interrogazione o
interpellanza, adesso non ricordo cos'era, c'è stato un fatto
nuovo: c'è stata una riunione di condominio, alla quale ha
partecipato il Comune di Aosta in qualità di proprietario di tutti
gli altri immobili, esclusi gli immobili già acquistati da privati,
dove si sono approvati investimenti per 3.889.590 euro, approvati
significa che devono trovare i soldi, finanziare e andare a fare i
lavori che sono i nuovi tetti, le facciate esterne e i serramenti,
credo che siano questi, c'è comunque un piano di lavoro. È
inevitabile che gli assegnatari che sono in affitto, in locazione
al Comune di Aosta, non avendo nessun dato, non potevano rispondere
positivamente a una richiesta d'acquisto, ma hanno risposto
dicendo: "Fateci vedere i conti, fateci capire cosa può costare e
poi diremo se possiamo comprare o se non possiamo comprare". Questo
è il percorso di buon senso che bisogna adottare e che potranno
adottare immagino al Comune di Aosta, non saremo più noi a
interessarci di questa cosa, anche qui non vogliamo prendervi per
sfinimento. Credo che i nostri colleghi al Comune di Aosta potranno
dire la loro rispetto al fatto che l'avviso per la vendita delle
villette è andato deserto, quindi potranno sicuramente
approfondire, ma qui c'è qualcosa che stride, c'è tanto che stride.
Io quindi la ringrazio per la risposta ma questa è una storia che è
pericolosa.
