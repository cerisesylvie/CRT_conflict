Classificazione
TRASPORTI E VIABILITÀ
Trasporti



Oggetto del Consiglio n. 2294 del 27 luglio 2016 - Resoconto
OGGETTO N. 2294/XIV - Interpellanza: "Richiesta di
finanziamenti statali per interventi sulla tratta ferroviaria
Ivrea/Pré-Saint-Didier".
Rosset (Presidente) -
Punto n. 12 dell'ordine del giorno.
Ha chiesto la parola il Consigliere Cognetta, ne ha facoltà.
Cognetta (M5S) -
Chiedo la parola per una riunione dei
Capigruppo al fine di programmare il proseguo dei lavori.
Presidente -
La sospensione è concessa.
La seduta è sospesa dalle ore 11:10 alle ore 11:25
.
Rosset (Presidente) -
Possiamo riprendere i lavori. Ci
sono richieste di intervento? Non ce ne sono. Prima di procedere
con l'ordine del giorno, visto che sono stati depositati gli
emendamenti da parte del Movimento Cinque Stelle, chiederei, se
possibile, ai Consiglieri la cortesia di accettarne l'inoltro
attraverso un
link
per evitare circa 900 fotocopie, salvo
darne copia immediata al Presidente e agli Assessori in modo che si
possa procedere. I Consiglieri accettano tale richiesta? Qualcuno
vuole intervenire? Se non ci sono richieste, proseguo in tal senso.
Ha chiesto la parola il Consigliere La Torre, ne ha facoltà.
La Torre (UV) -
La sua proposta è ragionevole, ma si
faccia una copia cartacea, consultabile da tutti e poi ognuno
riceve il
link
...
Presidente -
Non c'è alcun problema.
La Torre (UV) -
È già successo, si fa una copia.
Presidente
- Va bene. Proseguiamo con il punto n. 12. Per
l'illustrazione, chiede la parola il collega Cognetta, ne ha
facoltà.
Cognetta (M5S) -
Con questa interpellanza chiedo
sostanzialmente tre cose: in primo luogo volevo sapere per quale
motivo la gara predisposta per la gestione della tratta ferroviaria
Ivrea/Aosta non copre anche la tratta Aosta/Pré-Saint-Didier,
almeno, da quanto ho compreso dalla delibera, non c'è questa
copertura; in seconda istanza perché non sono stati chiesti allo
Stato dei fondi relativi alla tratta, se non erro, si tratta di 15
milioni di euro, necessari come interventi per risistemare quel
tratto di nostra competenza; infine, se l'Assessorato intende
chiedere dei fondi per risistemare questa tratta al Ministero dei
trasporti, anche a fronte di ciò che è accaduto ultimamente in
Puglia, sapendo che ci sono delle risorse aggiuntive e che esiste
tutta una serie di possibilità che la nostra Regione potrebbe
sfruttare per cercare di migliorare la tratta ferroviaria. Attendo
quindi una risposta dall'Assessore.
Presidente -
Per la risposta, chiede la parola
l'Assessore Marguerettaz, ne ha facoltà.
Marguerettaz (UV) -
Grazie collega per le sue domande
perché ci consentono di chiarire che la delibera citata
nell'interpellanza di fatto non esclude la tratta
Aosta/Pré-Saint-Didier, ma indica dei parametri e sono quelli
essenziali per avere un servizio che copre 1,5 milioni di
chilometri. Probabilmente il collega ha fatto una sottrazione in
cui ha considerato gli attuali chilometri, ha sottratto quelli
della tratta Aosta/Pré-Saint-Didier e quindi ci troviamo con
un'equivalenza. In realtà, si tratta di un ragionamento che abbiamo
già sviluppato diverse volte con i colleghi, con i sindacati, i
consumatori e le associazioni dei pendolari, con il quale chiediamo
una rivisitazione importante degli orari per non avere una
sovraoccupazione delle tratte. In questa fase quindi, non potendo
assumere decisioni poiché la tratta non risulta in questo momento
soppressa ma è sospesa, abbiamo ottenuto un monte chilometri di 1,5
milioni che tiene conto di una razionalizzazione. Sarà poi il
confronto che abbiamo già avviato con sindacati, con pendolari e
sicuramente con quanti si presenteranno che sarà utile per capire
come effettivamente portare avanti la trattativa o indire il bando.
Leggendo la delibera, ci si rende conto che non abbiamo citato né
la tratta Aosta/Torino, né la tratta Aosta/Pré-Saint-Didier, c'è un
monte chilometri generico.
Alla seconda domanda: "per quale motivo non sono stati
richiesti...", rispondo che probabilmente è colpa nostra che non
abbiamo dato sufficiente evidenza, ma vi posso assicurare che negli
anni abbiamo sempre chiesto tutte le risorse possibili. In ultimo
c'è la delibera del 6 febbraio 2015 e successivamente la lettera
che il Presidente della Regione ha inviato al Responsabile del
coordinamento tecnico interregionale per le opere infrastrutturali
per la Regione Valle d'Aosta d'interesse nazionale e in quella
delibera troverà che abbiamo chiesto i fondi per i corridoi
ferroviari sia nella tratta Aosta/Torino che per la tratta
Aosta/Pré-Saint-Didier. Considerando queste opere d'interesse
nazionale, è possibile affermare che le richieste di investimento
sono state fatte costantemente a partire dall'allegato
infrastrutturale 11 del 2010 e reiterato negli anni, le ho citato
l'ultima delibera.
Chiaramente i 15 milioni di euro si riferiscono all'ultimo
intervento, ovvero quello della sostituzione dei binari, che RFI ha
ovviamente dichiarato di non avere a propria disposizione; da parte
nostra però le richieste ci sono state e, come può intuire, collega
Cognetta, non è sufficiente chiedere, nel senso che noi chiediamo,
dopodiché, nell'ambito delle risorse complessive, si ha la
conseguente ripartizione.
Sul terzo tema sicuramente l'Assessorato prenderà in esame la
pubblicazione dei bandi per capire se esiste o meno la possibilità
di intercettare delle risorse in merito a questi specifici fondi.
Le anticipo tuttavia che sembrerebbe che questa disposizione sia
una disposizione che è rivolta a infrastrutturare con dei sistemi
di sicurezza che sulla nostra linea già ci sono, nel senso che i
sistemi di sicurezza sulle linee di RFI e sottoposte al controllo
dell'
Authority
,
dell'Agenzia nazionale, sono già
dotati di questi sistemi di sicurezza denominati SSC e SCMT.
Sembrerebbe, ma questo lo si vedrà alla pubblicazione dei bandi,
che queste risorse siano destinate a quel tipo di intervento e non
per il raddoppio dei binari, perché è chiaro che se ci fossero
delle risorse o la possibilità di chiedere un intervento per
raddoppiare i binari, la nostra domanda sarebbe subito
effettuata.
Presidente -
Per la replica, ha chiesto la parola il
Consigliere Cognetta, ne ha facoltà.
Cognetta (M5S) -
Assessore, perché ho posto quelle
domande? Lei mi ha dato il numero di chilometri, 1,5 milioni, io ho
fatto un ragionamento di sottrazione e, guarda caso, è venuto fuori
il numero di chilometri fino ad Aosta. C'è però una cosa
importante, seguendo io stesso i trasporti da un po' di tempo a
questa parte, mi rendo conto che si ragiona sempre di più a
vantaggio del trasporto su gomma rispetto a quello ferroviario.
Dico questo perché? Perché nella razionalizzazione dei costi e
nell'ipotesi di ridurre i costi da lei citata la tendenza è quella
di aumentare le corse degli autobus e questo mi lascia un po'
perplesso, poiché se l'intenzione è quella di operare una vera
riduzione, dovremmo considerare tutta la gestione dei trasporti,
mentre ci limitiamo a fare dei passaggi da uno all'altro. Dico
questo anche perché nel gruppo intrassessorile che doveva occuparsi
di trasporti, ho avuto modo di visionare il documento trasmessomi
dai suoi uffici e relativo semplicemente all'indice dei lavori da
fare e già a partire da quel documento si evince che si predilige
il trasporto su gomma; quindi è un gruppo che si riunisce per
decidere cosa fare dei trasporti e, guarda caso, già dall'indice si
evince che a essere prediletto è il trasporto su gomma. Da qui è
sorta la prima domanda, ovvero non è che quell'1,5 milioni di
chilometri riguarda solo la tratta che va da Ivrea ad Aosta o da
Torino ad Aosta? A mio parere, la risposta è sì, ma poi vedremo nel
proseguo della sua legislatura se con i sindacati non darà ragione
a quanto sto affermando in questo momento.
Per quanto riguarda il secondo passaggio, è vero, gli uffici
hanno sempre trasmesso a Roma una serie di domande, ma poi, guarda
caso, nella capitale si fermano e non comprendo se si fermano nel
nostro ufficio di Roma o nell'ufficio del Ministero delle
infrastrutture. Dico questo perché nell'allegato al programma di
infrastrutture strategiche del 2013, presentato ogni anno dal
Ministero delle infrastrutture, l'unica cosa che ho trovato
rispetto alla Valle d'Aosta, è anche possibile che non abbia fatto
una corretta ricerca, è la richiesta da parte dell'ANAS di 371,67
milioni di euro - la richiesta solo dei soldi, non la concessione -
per il Tunnel autostradale del Monte Bianco e poi c'è la funivia di
Entrèves che abbiamo già fatto; dicevo, non ho trovato nulla
rispetto ai treni...
(interruzione dell'Assessore Marguerettaz, fuori
microfono)
...sì, lei ha citato la delibera, io sto dicendo quello che sta
succedendo a Roma, poi che lei l'abbia chiesto...io non ho dubbi
che lei l'abbia chiesto, il punto è che alla fine non passa, mentre
invece noto che altre cose passano.
Terzo discorso, ovvero quello relativo alle risorse a
disposizione dal Ministro Delrio: la somma di 1,8 miliardi di euro
sulla questione dell'incidente che probabilmente non ci riguarda,
ci sono anche 11 miliardi di euro messi a disposizione dal nostro
Governo, di questi 8 miliardi di euro si riferiscono al contratto
di servizio tra CIPE e RFI, per cui, trattandosi di risorse per
infrastrutture su rotaia, si potrebbe chiedere qualcosa anche per
la tratta Aosta/Pré-Saint-Didier e poi ci sono gli altri 3 miliardi
di euro che provengono dall'ultima finanziaria; questo mi porta a
dire che probabilmente con un'operazione di
lobby
più
pressante sul Governo da 11 miliardi di euro...si riuscirebbero a
tirare fuori i 15 milioni di euro; secondo me, si tratta di uno
sforzo che lei potrebbe e dovrebbe fare. Alla luce di questo,
continuerò a monitorare il suo operato, che non vedo ancora al
massimo della possibilità rispetto al trasporto su rotaia e spero
che, alla luce dei suggerimenti che le ho dato, vada a Roma e
chieda al Ministro Delrio e anche al Governo in generale di darci i
soldi per sistemare la tratta visto che ci sono i soldi.
