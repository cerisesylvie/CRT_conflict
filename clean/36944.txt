Classificazione
AMBIENTE
Stoccaggio e smaltimento rifiuti
AMMINISTRAZIONE REGIONALE
Amministrazione della giustizia



Oggetto del Consiglio n. 829 del 5 novembre 2014 - Resoconto
OGGETTO N. 829/XIV - Interrogazione a risposta immediata:
"Notizie in merito all'eventuale costituzione in giudizio della
Regione contro il ricorso al TAR da parte dell'Associazione
temporanea di imprese, aggiudicataria dell'appalto per il
pirogassificatore".
Président
- La parole au collègue Donzel.
Donzel (PD-SIN.VDA)
- Grazie Presidente.
Rubo tre secondi alla mia interrogazione per fare i migliori
auguri al collega Chatrian e al collega Roscio per questo nuovo
incarico che è stato loro affidato e un sentito saluto alla collega
Morelli con la quale ho avuto davvero il piacere di lavorare, che
tanto ha contribuito a dare qualità e spessore alla Conferenza dei
Capigruppo con il suo sempre misurato e prezioso contributo, un
sincero saluto.
Quanto a noi invece, vista l'emergenza che incorre la situazione
della gestione dei rifiuti, in particolare la discarica, abbiamo
ritenuto opportuno chiedere un chiarimento rispetto al ricorso al
TAR che è stato prodotto dall'ATI, che si era aggiudicata l'appalto
del pirogassificatore. Sulla questione che questo ricorso è
promosso anche da una partecipata regionale depositerò poi
un'interpellanza, ne parleremo fuori da quest'interrogazione breve,
perché Valeco...voglio poi capire quali sono i rapporti e come in
qualche modo vi siete interfacciati rispetto al fatto che Valeco,
che è una partecipata regionale, ricorra contro la Regione, ma
questo...venerdì depositeremo un'interpellanza e lo chiariremo in
altra sede. Siamo invece intenzionati a capire se vi siete
costituiti in giudizio avverso questo provvedimento, perché la
Valle d'Aosta non incorra in un "caso Pharma", cioè in cui prima
delle elezioni si dice: "si rispetta la volontà degli elettori" e
poi dopo le elezioni si dice: "sono intervenuti degli aspetti
legali e quant'altro, vi avevamo promesso che rispettavamo la
vostra volontà, non la rispettiamo più". È quindi molto importante
per noi capire se vi siete costituiti in giudizio e quindi se tutti
insieme continuiamo sulla strada del rispettare gli impegni che ci
siamo presi in campagna elettorale e con un atto molto importante
qui in Consiglio regionale, che ha dato nuovi indirizzi alla
gestione dei rifiuti.
Presidente -
Grazie collega Donzel. La parola
all'Assessore Bianchi.
Bianchi (UV) -
Intanto buongiorno a tutti e grazie
Presidente.
Proprio come diceva lei collega Donzel, è intendimento del
Governo regionale costituirsi nei termini di legge, com'è già
avvenuto nel precedente giudizio.
(interruzione di un Consigliere, fuori microfono)
...esatto, nel passato ci siamo già costituiti. È chiaro che da
parte del Governo regionale c'è la volontà di costituirsi, anche
questa volta, nella controversia al TAR, introdotta con ricorso,
notificato alla Regione il 15 di ottobre del 2014 dall'ATI,
composta da NOY Ambiente, Rea Dalmine, GEA, Valeco, COGEIS e IVIES
avverso la deliberazione della Giunta regionale n. 1242 del 5
settembre 2014 e la deliberazione del Consiglio regionale n. 667
del 30 luglio 2014, recante l'approvazione degli obiettivi di
gestione dei rifiuti. Da parte del Governo quindi c'è
l'intendimento di andare nella direzione stabilita dal Consiglio.
La proposta di deliberazione di costituzione in giudizio verrà
sottoposta all'approvazione della Giunta regionale in una delle
prossime sedute e quindi non abbiamo ancora fatto, ma lo faremo,
chiaramente entro i termini di legge. Grazie.
Presidente -
Grazie Assessore. Per la replica, la parola
al collega Donzel.
Donzel (PD-SIN.VDA) -
La ringrazio sentitamente anche per
la cortesia che ha fatto di anticipare già un percorso suo e di
tutto il Governo regionale in questa direzione: questo ci rassicura
almeno dal punto di vista burocratico, poi naturalmente dovremo
fare tutte le altre azioni e non usare, diciamo, il periodo del
ricorso...come dire? adesso rallentiamo rispetto invece al
continuare nella nostra strada. Da questo punto di vista, quindi
traiamo piena soddisfazione da quest'interrogazione, che credo
rassereni tutti quelli che si sono impegnati in questi anni in
questa dura battaglia per riuscire tutti insieme a gestire meglio i
rifiuti in Valle d'Aosta sul fatto che le decisioni che abbiamo
assunto in quest'aula le difenderemo e manterremo ferma la linea
anche nelle sedi giudiziarie. Grazie Assessore.
Presidente -
Grazie collega. Punto 3.02 all'ordine del
giorno.
