Classificazione
AMBIENTE
Flora e fauna
CACCIA E PESCA


Resoconto integrale del dibattito dell'aula
Oggetto del Consiglio n. 3055 del 5 marzo 2003 - Resoconto
OGGETTO N. 3055/XI Proposte della circoscrizione venatoria n. 9
"Walser" in merito all'applicazione del progetto di gestione
faunistico-venatoria. (Interrogazione)
Interrogazione Preso atto della richiesta, datata 4/2/2003,
della Circoscrizione venatoria n. 9 "Walser", circa l'applicazione
del progetto di gestione faunistico-venatoria denominato "Walser
Jagdgehiet" o, in subordine, l'istituzione temporanea di un'unità
di gestione sub-comprensoriale, corrispondente al territorio della
8
a
Comunità montana "Walser";
Ritenuto opportuno sapere come l'Amministrazione abbia risposto
o intenda evadere alla suindicata richiesta;
il sottoscritto Consigliere regionale
Interroga
l'Assessore competente per sapere:
1) se ritiene la proposta della Circoscrizione venatoria n. 9
"Walser" meritevole di attuazione e di accoglimento;
2) in caso affermativo, con quali modalità e tempi si procederà
ad accogliere concretamente la richiesta;
3) in caso negativo, quali sono le ragioni che ne impediscono
l'accoglimento.
F.to: Curtaz
Président
La parole à l'Assesseur à l'agriculture et aux
ressources naturelles, Perrin.
Perrin (UV)
Il piano faunistico venatorio della Valle
d'Aosta, approvato da questa Assemblea nel luglio 2000, specifica
che i comprensori alpini rappresentano il principale organismo di
gestione faunistico-venatoria previsto dalla normativa vigente, e
la loro istituzione mira a programmare l'attività venatoria secondo
i principi della conservazione della risorsa fauna.
Lo stesso piano stabilisce anche per il periodo 2001-2006,
l'istituzione di tre comprensori alpini di caccia: alta, media e
bassa Valle, all'interno dei quali effettuare la pianificazione
faunistica-venatoria. Non è pertanto accoglibile in questo momento
la richiesta di istituzione di un ulteriore comprensorio per la
gestione faunistica-venatoria dell'8
a
comunità montana,
perché non prevista dal piano stesso. È tuttavia possibile
l'individuazione di unità subcomprensoriali nel caso in cui sia
necessario migliorare la gestione di una determinata specie. Queste
indicazioni sono già state messe in atto a partire dalla stagione
venatoria 2001-2002 con l'individuazione di un'unità gestionale per
la specie capriolo corrispondente alla 9
a
circoscrizione
venatoria, quella comprendente i comuni della comunità "Walser", e
di una seconda unità subcomprensoriale, corrispondente alla
sinistra orografica del torrente Lys per la specie camoscio. Si
tratta di unità snelle che possono essere modificate ogni volta sia
necessario adattarle alle mutate esigenze di gestione della
fauna.
L'istituzione di unità subcomprensoriale è quindi compatibile
con il piano faunistico, purché sia finalizzata ad una migliore
gestione delle specie esistenti. L'Assessorato concorda anche con
l'istituzione di altre unità di gestione, finalizzate ad una
riorganizzazione dei prelievi e ad una riorganizzazione anche della
componente venatoria, perché questo va nel principio di assicurare
il legame cacciatore-territorio, che è stato uno dei fondamenti
dell'attuale sistema di gestione della fauna. Nel merito, queste
unità di gestione sono chiaramente oggetto di valutazione e di
accordo da parte delle circoscrizioni venatorie interessate; in
questo caso, trattandosi del comprensorio alpino della bassa Valle,
vi sono tre circoscrizioni venatorie interessate che devono
decidere in merito all'eventuale istituzione di un'unità di
gestione in questo senso. So che le circoscrizioni in questo
periodo si stanno riunendo, stanno dibattendo anche questi problemi
e la decisione verrà poi recepita dal calendario venatorio della
prossima stagione, cioè del 2003-2004.
Président
La parole au Conseiller Curtaz.
Curtaz (PVA-cU)
Intanto vorrei subito sgombrare il campo
da un equivoco: non è che occupandoci della caccia e delle
richieste della circoscrizione venatoria 9 siamo diventati
improvvisamente dei fautori della caccia. Io, personalmente, ho un
approccio laico anche alla caccia, anche se non riesco a capire
quali soddisfazioni si possono provare a sparare a un animale
inerme, ma questa è una mia osservazione del tutto personale.
Questa iniziativa della comunità venatoria "Walser" mi sembrava
invece piuttosto interessante; da qui, l'iniziativa in esame
perché, a mio giudizio, ricalca la mentalità che sottendeva
all'originaria bozza di piano elaborata in sede preliminare, prima
della votazione del piano vero e proprio che avvenne - come ha
ricordato l'Assessore - in quest'aula, peraltro con il nostro voto
contrario. Mi sembrava che questa proposta, che finisce con il
legare ancora di più - rispetto a quanto non faccia oggi il piano -
il cacciatore al proprio territorio, sia una iniziativa meritevole
di attenzione.
Questa circoscrizione venatoria ha fatto due proposte: l'una, di
carattere principale, in ordine alla quale l'Assessore ha risposto
in maniera netta dicendo che, allo stato attuale, non è possibile
accoglierla perché contraddice le previsioni del piano, anche se
ritengo - ma sarà un lavoro della prossima legislatura - che questo
piano andrà ripensato, anche alla luce delle esperienze e forse non
sarebbe male fare qualche passo in avanti su quanto tutti
auspicano, ma pochi vogliono attuare! Per quanto riguarda l'ipotesi
subordinata, quella di una unità di gestione subcomprensoriale, che
è altra cosa rispetto a queste unità snelle di cui l'Assessore ha
parlato, diciamo che la risposta dell'Assessore è stata ancora
interlocutoria nel dire che se ne sta
parlando… avrei gradito un orientamento
da parte dell'Assessore…
(interruzione dell'Assessore Perrin, fuori microfono)
… allora non l'ho inteso in questo
senso, immaginavo una risposta più legata alle decisioni che
verranno assunte dalle circoscrizioni.
Prendo atto che, in questo senso, la proposta vede l'Assessorato
favorevole e ritorneremo forse, perché sto pensando che abbiamo
solo tre Consigli dopo questo, quindi non so se torneremo su questa
materia per gli approfondimenti del caso, oppure saranno i nostri
successori ad occuparsi ancora della caccia.
