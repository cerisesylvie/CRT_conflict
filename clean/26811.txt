Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 139 del 15 giugno 1972 - Resoconto
OGGETTO N. 139/72 - Nomina dei Revisori dei conti consuntivi
della Regione Valle d'Aosta per gli esercizi finanziari
1969/1970/1971.
Montesano (P.S.D.I.)
- Io voglio richiamare l'attenzione
dei Consiglieri su alcune annotazione fatte già sull'allegato, che
i Revisori dei Conti per l'anno a cui si riferisce non possono
essere designati chi ha fatto parte della Giunta regionale; non può
essere designato altresì chi è parente o affine in quarto grado dei
componenti della Giunta Regionale dell'anno a cui si riferisce la
nomina e, in più, alcuni avvertimenti per la nomina, per la
votazione a meglio dire, cioè le votazioni vengono distinte in tre
votazioni per gli anni 1969, 1970 e 1971. Ogni Consigliere può
segnare sulla scheda un solo nominativo.
Allora ci sono proposte per l'anno 1969? Proposte di nominativi
per l'anno 1969?
Nessuna proposta? Possibile? Il Consiglio va a ruota libera in
questa?
Manganone (D.C.)
- Noi proponiamo il Consigliere
Andrione.
Savioz (P.C.I.)
- Per il 1969, 1970 e 1971 proponiamo il
Consigliere Dolchi.
Montesano (P.S.D.I.)
- Ah, quindi per tutti e tre gli
anni?
Lustrissy (D.C.)
- Noi per tutti e tre gli anni
proponiamo il Consigliere Pollicini.
Montesano (P.S.D.I.)
- Manganone, Lei ha fatto la
proposta per tutti e tre gli anni? Va bene, allora si passa alla
distribuzione delle schede; si fa una votazione per ogni anno,
questa è una formalità e non possiamo fare diversamente; bisogna
avere pazienza, rammento ancora nuovamente che i Consiglieri
possono segnare un solo nome.
Questa votazione si riferisce al 1969. Risultato della
votazione: hanno ottenuto voti Pollicini 8; Dolchi 8; Andrione 10;
bianche una.
Allora i Consiglieri Pollicini, Dolchi e Andrione sono nominati
revisori dei conti per l'anno 1969.
Si passa alla votazione per l'anno 1970, ferme rimanendo le
stesse proposte.
Risultato delle votazioni: presenti 31; votanti 31; hanno
ottenuto voti Pollicini 9; Dolchi 8; Andrione 13.
I Consiglieri Pollicini, Dolchi e Andrione sono designati
Revisori dei Conti per l'anno 1970.
Si passa alla votazione per il 1971.
Presenti 31; votanti 31; hanno ottenuto voti i Consiglieri
Pollicini 11; Dolchi 9; Andrione 10 e Manganone 1.
Il Consiglio designa i Consiglieri Pollicini, Dolchi e Andrione
a Revisori dei Conti per il 1971.
Si passa all'oggetto n. 15.
