Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 182 del 3 aprile 1973 - Resoconto
OGGETTO N. 182/73 - Proposta di legge concernente: "La
concessione di anticipazioni sull'indennità per cessazione del
rapporto di impiego ai dipendenti dell'Amministrazione regionale
della Valle d'Aosta". (Ritiro)
Montesano (P.S.D.I.)
- Allora Dott. Andrione marcia
indietro, dietro front perché c'è la sua proposta, la sua proposta
che porta il n. 28.
Andrione (U.V.)
- Molto brevemente, è ormai ammesso che
l'indennità prevista per la cessazione del rapporto di lavoro è in
realtà un salario differito e analogamente a quanto è stato fatto
in campo nazionale, io mi ero permesso di proporre una proposta di
legge con cui questo salario differito potesse essere attribuito ai
membri della Regione, non alla scadenza del rapporto di lavoro ma
in tempi precedenti in modo da facilitare e da agevolare gli
impiegati regionali da un lato e probabilmente l'intera economia
della Regione dall'altro. Non ho mai sollevato uno scandalo più
grande, specialmente presso l'Assessorato alle Finanze, che con
questo proposta di legge, perché sembra che gli adempimenti di cui
all'articolo 189 del Regolamento Organico non siano stati curati
con quella diligenza che permetterebbe di ritrovare l'enorme
quantità di soldi necessari per mettere in pratica questa legge e
vi sono anche alcuni altri aspetti, che non vi sto a illustrare,
che la rendono pericolosa sotto altri profili, per cui con
l'impegno di studiarla meglio e eventualmente se l'occasione me ne
sarà data di ripresentarla, per adesso ritiro la proposta di
legge.
Montesano (P.S.D.I.)
- Allora la proposta di legge è
ritirata e si passa, no è già ritirata Chantel è inutile prendere
la parola... (
voci
) ...va bene è ritirata quindi chiude
tutto.
Allora si passa, si dovrebbe passare all'altro ordine del
giorno, quello del 2 aprile 1973 e giorni seguenti, mi pare che
siamo arrivati al punto 9 ter - già fatto, allora il 10.
