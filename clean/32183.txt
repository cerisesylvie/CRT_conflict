Classificazione
TURISMO E INDUSTRIA ALBERGHIERA



Oggetto del Consiglio n. 984 del 27 gennaio 2010 - Resoconto
OGGETTO N. 984/XIII - Interrogazione a risposta immediata:
"Benefici promozionali per la presenza nella regione del cast del
reality show "L'Isola dei Famosi".
Interrogazione a risposta immediata
Appreso che la Giunta regionale avrebbe deciso di
sponsorizzare per l'importo di 45.000,00 euro la presenza in Valle
d'Aosta del cast del reality show "L'Isola dei Famosi", con uso
esclusivo di infrastrutture quali le Terme di Pré St.
Didier;
i sottoscritti Consiglieri regionali
Interrogano
L'Assessore competente per sapere:
1) quali ritorni di carattere promozionale sono riconducibili
all'iniziativa in questione e al collegamento d'immagine fra il
cast della trasmissione in questione e la Valle d'Aosta.
F.to: Louvin - Bertin - Giuseppe Cerise - Chatrian - Patrizia
Morelli
Président
- La parole au Conseiller Louvin.
Louvin (VdAV-R)
- Grazie, Presidente.
Siamo poco abituati a seguire i
reality
televisivi, ma
quando hanno ripercussioni dirette e vedono in prima fila
portabandiera l'Assessore Marguerettaz, tutto il Governo regionale,
siamo interessati a sapere quali sono i risvolti e gli interessi
dell'intera comunità valdostana, rispetto in particolare al fatto
che è stato deciso il 21 gennaio scorso, pochi giorni fa, di dare
un cospicuo aiuto, dell'ordine di circa 45.000 euro, alla trasferta
in Valle del cast del
reality
show
"L'Isola dei
Famosi".
Non sono un grande conoscitore - lo ripeto - di questi
programmi, ma senza voler fare moralismo, ci siamo interrogati e
siamo contenti di sapere quali sono le valutazioni del Governo
regionale circa questa scelta, circa l'uso delle strutture che sarà
fatto in Valle d'Aosta, in particolare delle terme di
Pré-Saint-Didier, del Parco Adventure di Pré-Saint-Didier, che
saranno luoghi - pare - in cui trascorreranno ore piacevoli questi
componenti del cast del
reality show
; in particolare, ci
interessa sapere qual è il senso dell'avvicinamento della politica
regionale a questi eventi, se hanno un ritorno reale, se è bene dal
vostro punto di vista associare l'immagine della Valle d'Aosta con
questa tipologia di eventi e di personaggi. Questo è il senso del
nostro quesito al Governo regionale.
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Grazie, Presidente.
Sicuramente nell'attività promozionale non inventiamo mai nulla
di nuovo, e molte volte è sufficiente guardare quello che fanno
anche i nostri
competitors
. Molte volte si porta ad esempio
quello che fa il Trentino; rispetto a questo la Trentino S.p.A.,
per 3 anni di fila (2006-2007-2008), ha ospitato quello che stiamo
ospitando noi, spendendo delle cifre molto importanti. Con una
breve ricerca su Internet vedrete che, anche lì, gli assessori
provinciali, piuttosto che i rappresentanti della Trentino, hanno
cercato di utilizzare a livello promozionale un evento. Ora,
sicuramente posso anche capire il ragionamento che è sotteso dal
collega Louvin rispetto al livello, non so se vuole fare delle
valutazioni qualitative, se la trasmissione è più o meno adeguata a
livello intellettuale, questo non lo so...
Io so dirvi questo: che le trasmissioni hanno una media di
5.000.000 di spettatori a puntata con delle punte di 7.000.000; non
so se sono 5.000.000 di persone che non hanno un briciolo di
cervello, non hanno la possibilità di venire in Valle d'Aosta,
5.000.000 di soggetti che non sono turisti. Se mi chiede, collega
Louvin, neanche io la seguo, ma, dal punto di vista del mercato,
questo è.
Per quel che è del nostro ritorno dal punto di vista oggettivo
abbiamo la realizzazione di un servizio giornalistico tivù del
ritiro per il TG2, abbiamo la realizzazione di un servizio
giornalistico tivù del ritiro per la rubrica "TG2-Costume e
società", abbiamo la citazione e la visualizzazione della Valle
d'Aosta e dei luoghi che saranno interessati dal ritiro del cast
nell'ambito di una
clip
"Racconto del ritiro" che andrà in
onda nel corso della prima puntata della trasmissione: queste sono
delle cose oggettive. Presenze in Valle d'Aosta di circa 35
giornalisti, è scritto nella delibera, delle principali testate
italiane di costume e spettacolo; allora gliele cito semplicemente
per dire che il 2 saranno qua questi giornalisti: Sorrisi e
Canzoni, Chi, Gente, Oggi, Dipiù, Diva e donna, Vanity Fair,
Panorama, Intimità, Confidenze, Novella 2000, Eva 2000, Grand
Hôtel, Visto, Star tivù, Vero, Telepiù, Donna moderna, Gioia, Stop,
Telepiù; quotidiani: La Stampa, Troupe TG2, Ansa; Web: Tgcom,
Corriere.it, Tivublog, Libero.it, Lastampa.it, MSN.
Non so se c'è un altro avvenimento, a sua memoria, che magari ha
organizzato lei, che ha permesso di portare in Valle d'Aosta un
numero così importante di testate. Pensiamo di cogliere
un'occasione non tanto per far promozione, ma per fare
familiarizzazione. Lei sa che spendiamo, quando andiamo a Milano, a
Roma, almeno 20-25.000 euro; qua abbiamo la possibilità di portarli
a noi. Credo che questa possa essere un'occasione e, penso, se
qualche consigliere vuol venire con noi a seguire, lo invito.
Président
- La parole au Conseiller Louvin.
Louvin (VdAV-R)
- La rassicuro, Assessore Marguerettaz,
non mi metto in competizione con lei per organizzare questi eventi,
non sono particolarmente interessato né a chiamare Sandra Milo, né
Pamela Prati, Ilona Staller o Loredana Lecciso - nomi che abbiamo
letto in questi giorni - in Valle d'Aosta; lascio a lei le
valutazioni che competono, tanto più sul livello intellettuale,
cosa che non abbiamo in nessun modo messo in discussione. Abbiamo
solo fatto una
liaison
fra la Valle d'Aosta, l'immagine che
vuole proiettare nel mondo e questo. Se una prova da "Isola dei
Famosi" voleva organizzare, poteva benissimo organizzare il viaggio
in treno da Milano ad Aosta di questa troupe... avrebbe avuto
un'esperienza assolutamente pari a quella della sopravvivenza nella
"Isola dei Famosi"!
Per noi il problema è promozionale, di qualità della Valle
d'Aosta... chi ricorda, in quest'aula, dov'erano costoro? Chi
sapeva che si ritiravano in Trentino? Chi nell'opinione pubblica
sapeva che andavano ad Andalo, nell'altipiano della Paganella?
Nessuno! Il ritorno del luogo in cui si svolgono questi ritiri non
è pari a questo tipo di investimenti e non si sono stracciati le
vesti, in Trentino, quando lei glielo ha portato via!
Questa è la nostra opinione, molto sommessa, e qua, siccome ha
citato Internet, le consiglio di andare a vedere le reazioni
dell'opinione pubblica su Internet, dove è già presente un sito -
lei che è abituato alla costituzione dei siti che si fanno presenti
per contrastare le sue opinioni - vada a vedere cosa pensano di
questa proposta della "Isola dei Famosi" in Valle d'Aosta!
Grazie comunque per la risposta.
