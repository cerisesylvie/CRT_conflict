Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2685 del 25 ottobre 1991 - Resoconto
OGGETTO N. 2685/IX Concessione di un contributo di lire
50.000.000 a favore dell'associazione "La svolta" di Aosta, per
attività effettuata nell'anno 1991 nel settore della
tossico-dipendenza.
Presidente
Do lettura del testo della
delibera:
Deliberazione Il Consiglio
delibera
1°) di approvare un contributo di lire 50.000.000 per le
attività svolte nel settore della tossicodipendenza
dall'Associazione "La Svolta" di Aosta;
2°) di approvare ed impegnare la relativa spesa di lire
50.000.000 (cinquantamilioni) con imputazione della stessa al
Capitolo 61160 del Bilancio di Previsione della Regione per l'anno
1991 "Contributi, sovvenzioni e sussidi ad enti, istituzioni e
fondazioni assistenziali";
3°) di stabilire che alla liquidazione della spesa si provveda
su presen-tazione di idonea documentazione da parte
dell'Associazione "La Svol-ta", codice fiscale n. 91019200079 con
sede in via San Giocondo, 41, Ao-sta, ai sensi dell'articolo 58
della legge regionale 27 dicembre 1989, n. 90.
Presidente
Ha chiesto di parlare l'Assessore della
Sanità e Assistenza Sociale Beneforti, ne ha facoltà.
Beneforti (DC)
"La Svolta" è una associazione di
volontariato costituitasi ad Aosta con sede in via S.Giocondo 41,
nei locali messi a disposizione dalla Curia vescovile; presidente
di questa associazione è Don Gerbaz, che ha svolto una esperienza
pluriennale nel campo della tossicodipendenza.
Questa associazione, di fronte al dilagare del fenomeno droga,
si è costituita proprio allo scopo di realizzare ad Aosta un centro
di accoglienza.
Il centro di accoglienza di "La Svolta" trae la sua originalità
e la sua forza dal Progetto Uomo del centro italiano di
solidarietà, che fa capo a Don Picchi, con l'appoggio, per quanto
riguarda gli operatori, del centro torinese di solidarietà.
E' in questi centri di Don Picchi che anche Don Gerbaz,
presidente di questo centro, ha acquisito la sua esperienza e
formazione.
Il programma dell'associazione prevede l'accoglienza diurna con
il supporto, quando possibile, della famiglia d'origine. Il
principio di questo centro è proprio quello di coinvolgere, quando
è possibile, anche le famiglie nel lavoro che esso porta
avanti.
Questa associazione ha iniziato l'attività il primo maggio 1991
ed opera in collaborazione con il SERT, l'unità operativa di
tossicodipendenza della USL. Ma nonostante i pochi mesi di vita, ha
già accolto diversi giovani provenienti dalla USL.
Al centro accoglienza opera un'équipe di operatori volontari,
che lavora per preparare i giovani tossicodipendenti interessati
sia all'ingresso in comunità terapeutiche, come dovrebbe essere suo
compito, sia al recupero nel proprio ambiente.
L'associazione ha richiesto l'iscrizione all'albo, prevista
dalle leggi vigenti, per poter ottenere la convenzione con la USL;
questa iscrizione all'albo la Giunta la delibera proprio nella
riunione di domani mattina.
In attesa però della convenzione, l'associazione ha richiesto
l'intervento della Regione per far fronte alle spese di inizio
dell'attività.
Il preventivo di spesa presentato è di 85 milioni e consiste
nelle spese iniziali di ristrutturazione della sede, allacciamento
telefonico, luce elettrica, arredo della cucina ed ufficio, e poi
il primo corso di formazione dei volontari, per un totale di spesa
iniziale di 19 milioni. Le spese di gestione annuale comprendono
telefono, luce, gas, riscaldamento, fornitura annuale pasti ai
residenti (previsti mediamente 15), compenso annuale per n.1
operatore, per un totale fra spese iniziali e spese di gestione di
85 milioni.
La Giunta ha deciso di proporre al Consiglio questo
provvedimento che prevede un contributo di 50 milioni, proprio
perché riteniamo che il centro di accoglienza sia necessario per
far fronte anche alle richieste che pervengono dall'unità operativa
tossicodipendenti della USL.
Come centri di accoglienza, oltre a "La Svolta", nella nostra
Regione abbiamo il centro "Bourgeon de Vie" che si trova in
Gressan, che si sta potenziando e sta dando buoni risultati, ma
anche questo centro di Gressan sta aspettando la convenzione con la
USL.
A questo centro di Gressan si è aggiunta "La Svolta", per cui
sono due centri necessari per far fronte ai casi che abbiamo
localmente e anche a quelli che vengono da fuori.
Nell'invitare il Consiglio ad approvare il provvedimento,
intendo comunicare che sulla situazione concernente la
tossicodipendenza nella nostra Regione, come sulle iniziative da
intraprendere e che abbiamo allo studio come Assessorato,
presenterò una relazione alla commissione consiliare competente
nella prima decade di dicembre, in modo da approfondire con un
dibattito, nella sede competente del Consiglio, la situazione che
attraversa la nostra Regione.
E' una situazione abbastanza seria, che ritengo debba essere
affrontata, perché già oggi sono schedati all'USL un numero non
indifferente di nostri giovani. Pertanto nel chiedere
l'approvazione di questo provvedimento, per finanziare questo
centro che è venuto fuori di volontariato, dichiaro questo impegno
perché anche con questo centro non possiamo affrontare e risolvere
tutti i problemi che abbiamo nella nostra Regione. E' un passo
avanti che facciamo, però altri bisognerà farne.
Presidente
E' aperta la discussione generale.
Ha chiesto di parlare il Consigliere Rollandin, ne ha
facoltà.
Rollandin (UV)
L'activité des différentes
associations, parmi lesquelles on a l'activité de "La Svolta", est
sans doute à suivre avec attention.
Je crois que c'est en même temps important que de la part de
l'Administration régionale, à travers l'U.S.L. pour ce qui est de
sa compétence, ou à travers les services sociaux pour ce qui est
possible, on puisse prévoir d'aider ces initiatives dans les
différents domaines. Il existe, c'est vrai, ce projet Arianna pour
la prévention qui dit certaines choses et dont les résultants on
les verra à moyen terme, mais c'est aussi vrai que le problème est
en train d'éclater.
Les données qui seront présentées à la commission compétente je
demanderais de les envoyer à tous les Conseillers, car c'est un
problème qui intéresse tout le Conseil, compte tenu des
conséquences et surtout pour connaître quelles peuvent être les
initiatives déjà à prendre à propos de la réhabilitation et du
soin.
Ici on va allouer une contribution de cinquante millions, qui
est importante et que nous partageons compte tenu de l'engagement
de cette association. Je voudrais en même temps qu'il y ait là
aussi la possibilité de suivre d'une façon plus méthodique ces
activités mêmes. Ici c'est une intervention extraordinaire; il y a
encore à régler le problème de l'unique centre existant pour ce qui
est de la thérapie, sur lequel j'aimerais entendre quelques mots,
car là il y a des problèmes.
Je voudrais savoir aussi si on a l'intention d'appuyer les
initiatives de ce groupe, pour soutenir les différentes
propositions. Je sais qu'il y a des rapports à ce sujet pour ce qui
concerne Aoste et les communes environnantes, il y a des rapports
pour des interventions dans la moyenne vallée, alors je voudrais
savoir quelles sont les intentions de l'Administration régionale
par rapport à ces interventions.
On prend acte avec satisfaction qu'il y ait des initiatives
privées, qui vont s'insérer dans un domaine si difficile; on se
félicite pour le fait que des personnes compétentes soient à même
de dédier du temps à une matière si difficile.
Presidente
Ha chiesto di parlare l'Assessore della
Sanità e Assistenza Sociale Beneforti, ne ha facoltà.
Beneforti (DC)
Ringrazio il Consigliere Rollandin
per i suggerimenti che ha posto e sicuramente rimetterò il piano
con cui vogliamo affrontare questo problema a tutti i Consiglieri,
in modo da discuter-lo a livello di commissione consiliare, ma
anche di Consiglio, se si rende necessario.
Anche sulla gestione di Talapé, che è il nostro centro
terapeutico, porterò alla commissione e al Consiglio le indicazioni
che intendiamo seguire.
Presidente
Pongo in votazione la delibera in
oggetto:
Esito della votazione
Presenti, votanti e favorevoli: 32
Il Consiglio approva all'unanimità
