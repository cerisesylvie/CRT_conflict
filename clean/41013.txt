Classificazione
AMMINISTRAZIONE REGIONALE
INFORMAZIONE
Sistema informativo



Oggetto del Consiglio n. 252 del 20 dicembre 2018 - Resoconto
OGGETTO N. 252/XV - Interpellanza: "Interventi per garantire
una migliore accessibilità al sito web della Regione".
Rollandin (Presidente) -
Punto 20 all'ordine del giorno.
La parola alla collega Russo per l'illustrazione.
Russo (M5S) -
In questa interpellanza parliamo del nostro
sito regionale sotto due aspetti: la sua veste grafica, i contenuti
e la loro accessibilità per i cittadini e le imprese, ma anche per
gli stessi dipendenti pubblici; quali strumenti utilizza la nostra
Amministrazione per valutare se il sito è funzionale e accessibile
ai cittadini e se il sistema di misurazione è efficace.
La creazione del sito Web di una pubblica amministrazione deve
avvenire nel rispetto di precise linee guida che vi descrivo
brevemente e anche la sua gestione ha delle finalità ben precise.
Prima di tutto vi è un'articolata normativa nazionale ed europea di
riferimento, vi è la legge n. 4 del 2004, aggiornata con la legge
n. 106 dell'agosto 2018, quindi recentissima, in cui vi sono
disposizioni per favorire e semplificare l'accesso degli utenti e
in particolare delle persone con disabilità agli strumenti
informatici. C'è una direttiva dell'Unione europea che stabilisce
le prescrizioni comuni per garantire una maggiore accessibilità dei
siti Web e delle applicazioni mobili degli enti pubblici. Ci sono
poi delle linee guida di
design
per i siti Web della
pubblica amministrazione, sviluppate dall'AGID, l'Agenzia per
l'Italia digitale, regole di usabilità e di design coordinate con
l'obiettivo di semplificare l'accesso ai servizi e la fruizione
delle informazioni e con l'obiettivo di migliorare e rendere
coerente la navigazione e l'esperienza del cittadino.
Un altro concetto importante, rispetto ai siti, è la trasparenza
e la partecipazione attiva del cittadino. La partecipazione del
cittadino è un principio che discende direttamente dal diritto di
sovranità popolare e dal diritto di cittadinanza, riaffermato anche
dalla normativa europea. Uno degli obiettivi fondamentali di un
sito di una pubblica amministrazione deve essere proprio quello di
trasformare, attraverso l'uso delle tecnologie e delle informazioni
della comunicazione, le relazioni interne ed esterne al settore
pubblico, con il fine di migliorare l'erogazione dei servizi e la
partecipazione della società civile alla vita della propria
regione. Questo deve fare un sito. L'impiego delle tecnologie
costituisce lo strumento principale per il mutamento delle
relazioni fra i soggetti, che richiede un rilevante cambiamento
culturale, in particolare per noi, soggetto pubblico, il quale è
tenuto a rendere conoscibili e fruibili i dati in proprio possesso
garantendone la qualità e l'aggiornamento.
La partecipazione viaggia dunque di pari passo con un altro
concetto importante: la trasparenza, che qui è intesa come
accessibilità totale e che trova la sua naturale attuazione
nell'era digitale attraverso la pubblicazione sul sito di tutti gli
aspetti dell'amministrazione pubblica, delle informazioni
concernenti ogni settore dell'organizzazione. Ricordiamo che la
trasparenza è un livello essenziale delle prestazioni erogate dalle
amministrazioni pubbliche, ai sensi dell'articolo 117 della
Costituzione.
C'è poi l'aspetto della qualità del sito. La qualità deve essere
sempre a servizio dei cittadini e delle imprese. Qui si introduce
il tema delle indagini di
customer satisfaction
, non solo
come strumenti per la rilevazione della qualità
ex post
, ma
anche come metodologia di rilevazione
ex ante
delle esigenze
dei cittadini, con lo scopo di migliorare la
performance
dei
servizi offerti. Il nostro peraltro è un sito istituzionale molto
complesso, perché ha varie finalità: informare gli utenti sulle
attività della Regione, erogare servizi di qualità, ma anche di
tipo telematico in quanto vengono presentati progetti e servizi
specifici; inoltre prevede varie forme di interattività.
Richiamate le norme che ho descritto in precedenza,
interpelliamo - non so se l'Assessore o il Presidente della Regione
- per sapere la cadenza con cui vengono aggiornati i dati presenti
nelle varie sezioni del sito, l'organizzazione delle risorse umane
che gravitano intorno alla revisione dei dati, chi la effettua e
chi controlla che essa venga svolta; nel 2017 quanti reclami sono
stati raccolti, quanti questionari di soddisfazione dell'utente e
con quali risultati (c'è una parte del sito che prevede che chi
accede può fare una valutazione del sito e dei suoi servizi); se vi
è l'intenzione di inserire nella
home page
del sito sia la
sezione "info utili" in cui vi è un modulo di segnalazione errori e
mancanze nell'accesso ai dati, sia la sezione statistica in cui vi
è il questionario di valutazione di soddisfazione dell'utente.
Presidente -
La parola al Presidente della Regione per la
risposta.
Fosson (GM) -
Prima di leggerle tutti i dati che gli
uffici mi hanno predisposto, vorrei sottolineare lo spirito della
sua interpellanza che condivido pienamente. L'impegno e l'uso della
tecnologia è sicuramente un passo in avanti fondamentale: la
tecnologia informatica permette delle cose che vent'anni fa non
erano neanche pensabili e poi è la porta di entrata, come ha detto
giustamente lei, per una maggiore trasparenza. Quindi lo spirito di
questa interpellanza è da condividere pienamente.
Per quanto riguarda la prima domanda. Il Dipartimento
innovazione e agenda digitale della Presidenza segnala che il sito
Web istituzionale della nostra Amministrazione è molto ampio e
articolato e presenta pertanto differenti modalità di popolamento e
aggiornamento dei dati pubblicati. Ad esempio, per la
home
page
del sito l'aggiornamento avviene in modo costante e
continuativo, a cura dell'Ufficio stampa regionale, con particolare
riferimento alle cosiddette evidenze grandi e alla sezione
"pressevda", i cui contenuti sono inseriti direttamente. L'ufficio
stampa coordina e autorizza inoltre i contenuti delle evidenze
piccole, realizzate a cura delle varie aree dell'Amministrazione
regionale e gli altri contenuti della home page.
Le varie sezioni tematiche del sito regionale, raggiungibili dai
menu
, sono aggiornate prevalentemente dalle singole
strutture competenti per materia e rientra nella loro
discrezionalità la tempistica di aggiornamento dei dati. Per tali
sezioni la cadenza di aggiornamento dipende quindi dalla tipologia
del dato o del servizio fornito e dalle attività svolte dalle varie
strutture regionali. Sono queste ultime a gestire direttamente le
sezioni di competenza e a effettuare il monitoraggio per quei
contenuti la cui pubblicazione deriva spesso da adempimenti
normativi, ad esempio ai fini della trasparenza, come ho detto. In
alcuni casi, laddove sia necessario fornire un supporto tecnico
agli utenti regionali di riferimento per il caricamento dei dati di
alcuni contenuti o qualora la modifica delle pagine Web richieda
particolari competenze informatiche o autorizzazioni,
l'aggiornamento viene richiesto direttamente al nuovo Dipartimento
di innovazione e agenda digitale, tramite l'applicazione "Richieste
SCM" accessibile dalla Intranet regionale, e le domande vengono
evase di norma in giornata.
Alla seconda domanda, "l'organizzazione delle risorse umane che
gravitano intorno alla revisione dei dati", cioè chi la effettua.
L'organizzazione delle risorse umane per la revisione dei dati
delle varie sezioni tematiche del sito è basata sulla cosiddetta
rete dei referenti settoriali, istituita nel 2013 in occasione
della rivisitazione e del
restyling
grafico editoriale del
sito. I referenti rappresentano una sorta di caporedattori con
compiti di supervisione locale per le varie aree, raccordano e
coordinano la pubblicazione dei contenuti di competenza predisposti
dai vari uffici dell'area di appartenenza e, ove necessario,
operano in accordo con il comitato di monitoraggio e di indirizzo
del sito, con l'Ufficio stampa e con l'Ufficio relazioni con il
pubblico della struttura comunicazione e cerimoniale, per la
raccolta e il riscontro di segnalazioni pervenute alla casella
email
. Le darò poi tutto lo scritto con i dati, i siti e
soprattutto le email. Questa organizzazione, in particolare questa
rete di cui ho detto dei referenti, sarà oggetto prossimamente di
un aggiornamento per tenere conto delle modificazioni intervenute
nell'organizzazione dell'Amministrazione, oltre che delle
rivisitazioni del sito di cui dirò adesso.
"Nell'anno 2017, quanti reclami sono stati raccolti, quanti
questionari di soddisfazione". Nel 2017 sono stati raccolti
attraverso l'URP venticinque reclami, che sono stati indirizzati
alle strutture di competenza, inoltre sono pervenute, attraverso
altre caselle email di cui le darò riferimenti e il modulo "Aiutaci
a migliorare", una decina di comunicazioni riconducibili a
segnalazioni o a reclami sul sito Web istituzionale. Tali
comunicazioni hanno riguardato principalmente segnalazioni di
link
non attivi, richieste di inserimento di contenuti in
pagine specifiche e richieste di aggiornamento.
Relativamente ai questionari di valutazione accessibili dalla
sezione statistica del sito e rivolti a chi intendesse compilarli,
nel corso del 2017 ne sono stati compilati tre, di cui uno
ampiamente incompleto. Le segnalazioni, peraltro, prive di
rilevanti criticità non risultano significative per trarre delle
valutazioni. La struttura dell'osservatorio economico e sociale che
cura tale sezione del sito sta perciò predisponendo un nuovo
questionario, rinnovato sia sotto il profilo tecnologico che nei
contenuti e sta altresì valutando una sua migliore collocazione
nell'ambito delle pagine Web dedicate alla statistica.
Nel 2017 è stata inoltre effettuata un'indagine specifica per
rilevare la soddisfazione degli utenti dei servizi
on line
.
Sono stati raccolti 160 questionari e il giudizio rilevato
sull'aggiornamento dei dati del servizio on line normalmente
utilizzato è risultato piuttosto positivo. Complessivamente circa
l'80 percento degli scontenti lo ritiene soddisfacente. Sono stati
segnalati dei problemi che poi, dandole questo testo, le sarà più
facile rilevare.
Il Dipartimento sta lavorando per dare le risposte a queste
problematiche, anche attraverso l'adeguamento alle linee guida dei
servizi on line della pubblica amministrazione. Ad esempio, è in
corso una prima attività di rivisitazione del sito regionale
attraverso lo sviluppo del nuovo canale tematico Europa,
relativamente a tutti i contenuti e alle iniziative dei fondi
europei.
Per quanto attiene alla tematica sull'autenticazione, si è
provveduto ad aderire allo SPID (Sistema Pubblico di Identità
Digitale) integrandolo con l'infrastruttura di autenticazione
regionale, introducendolo progressivamente nei servizi on line
regionali in aggiunta all'autenticazione tramite credenziali
digitali collegate.
"Se vi è l'intenzione di inserire nella home page del sito sia
la sezione "info utili" in cui vi è il modulo", la quarta domanda.
Il modulo "Aiutaci a migliorare" è presente ed è direttamente
accessibile dal link posizionato al fondo della home page del sito
della Regione o tramite il link "Contatti" in alto a destra. Il
questionario di valutazione può essere raggiunto entrando nella
sezione statistica, presente nella parte destra della pagina con
indicazione dati e statistiche.
Il Dipartimento comunque ritiene di poter accogliere lo spirito
della domanda - noi ancora di più, come le ho detto in premessa - e
in questo senso provvederà a definire, nel rispetto dello stile
editoriale del sito, delle modalità per mettere in maggiore
evidenza tali aspetti, con particolare riferimento a quell'accesso
al questionario di valutazione di soddisfazione dell'utente, come
richiedeva l'interpellante.
Presidente -
La parola alla consigliera Russo per la
replica.
Russo (M5S) -
Ringrazio per l'articolatissima risposta a
una articolata interpellanza. Assolutamente avrò necessità di
rivedere tutte le sue informazioni.
È evidente che l'aggiornamento delle varie parti del sito sia
variabile ed effettivamente è proprio successo così, nel senso che
la problematica l'ho riscontrata direttamente io appena sono stata
eletta. Ho cercare di capire le varie parti della Regione come
erano strutturate e su alcune parti, come quella dell'Ufficio
stampa, gli aggiornamenti sono continui, mentre su altre sezioni
abbiamo dati che possono risalire anche al 2014, quindi sicuramente
alcuni aspetti sono da prendere in mano.
Lo spirito della mia interpellanza, lei lo ha detto giustamente,
è proprio quello di voler interpretare e desiderare un'istituzione
Regione che sia caratterizzata da un sito istituzionale che si
distingua per il rispetto delle norme nazionali ed europee in
vigore, per trasparenza e accessibilità, perché veramente crediamo
che i cittadini, se hanno l'occasione di entrare nella macchina
amministrativa e di capire come funziona, avranno più la sensazione
di partecipare alla vita pubblica attivamente. La questione di
poter con rapidità valutare il servizio dato è un aspetto
fondamentale che ci deve essere nel sito e in tutti gli altri
servizi erogati da una pubblica amministrazione.
