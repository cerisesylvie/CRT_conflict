Classificazione
CASA DA GIOCO



Oggetto del Consiglio n. 329 del 28 gennaio 2009 - Resoconto
OGGETTO N. 329/XIII - Interpellanza: "Interventi per arginare
l'andamento negativo degli introiti della Casa da gioco di
Saint-Vincent, verificatosi nel corso dell'anno 2008".
Interpellanza
Preso atto del risultato fortemente negativo degli introiti
registrato nel 2008 dalla Casa da gioco di Saint-Vincent;
Constatato che tale performance negativa interessa anche gli
ingressi, con l'aggravante della perdita di giocatori di
prestigio;
Valutato che alcune delle dichiarazioni della dirigenza
attuale paiono preoccupare più che rasserenare: "I grandi giocatori
hanno diradato le loro presenze e la situazione di incertezza
economica ha ulteriormente influito" (La Stampa del 3 gennaio
2009);
i sottoscritti Consiglieri regionali
Interpellano
il Governo regionale per sapere:
1) se non si ravvisi come per altri settori l'urgenza di
azioni non marginali che fermino ed invertano la tendenza
negativa;
2) se il Piano Strategico così spesso evocato e rinviato
possa finalmente vedere la luce prima che nuovi dati negativi lo
rendano superato dai fatti.
F.to: Donzel - Rigo
Presidente
- La parola al Consigliere Donzel.
Donzel (PD)
- Egregio Presidente, care colleghe e cari
colleghi, l'argomento è stato evocato poco prima da un'altra
interrogazione: è un po' un
leitmotiv
che si ripresenta
sempre in questo Consiglio ed è chiaro che, come abbiamo più volte
ripetuto, abbiamo questo potere incredibile che ci è dato, di
presentare interpellanze che poi vengono già spesso affrontate nel
dibattito dei giornali (è la procedura di questo Consiglio). Qui si
voleva di nuovo richiamare che la chiusura del 2008 è stata
assolutamente negativa, quindi i tempi stringono.
Visto che prendiamo atto del dibattito che si è innestato in
questi giorni anche sui giornali, vorrei richiamare una questione
all'attenzione della Giunta. È legittimo che una maggioranza si
costruisca le sue proposte sulla base anche di dati concreti e di
confronti importanti, però vorrei ricordare che la IV Commissione,
quando si trattò di fare la gita turistica a visitare la galleria
del treno di Cogne, non esitò in quel caso a coinvolgere anche la
minoranza. Sarebbe opportuno che rispetto a questioni così delicate
che spesso non hanno mai portato a una soluzione, ci fossero
informazioni anche per la minoranza, in modo da rendere tale a
quelli che dovranno poi decidere in merito al piano strategico, di
avere l'opportunità di dare un giudizio nel merito che non sia
quello di acquisire il piano già confezionato e dire sì o no. Come
dire, se dobbiamo giudicare sulla base dei dati che arrivano, anche
se a gennaio c'è stato un leggero scostamento, ma se lo
raffrontiamo a periodi precedenti, la situazione non è delle più
felici. Ci aspettiamo naturalmente questo piano complessivo, un
piano che non sia marginale, alla luce anche di un'analisi che non
sia quella che ho percepito dai giornali: si perde la clientela di
qualità e poi nello stesso tempo si fa riferimento alla crisi
economica. Ora, tutti gli analisti evidenziano che il grande
giocatore, chi ha denaro non ha ridotto la sua potenzialità di
spesa, anzi aumentano gli acquisti in generale delle fasce alte
della società, aumenta per quel tipo di società la voglia di
spendere; è chiaro che vanno a spendere da altre parti. Quindi,
come dire, il nostro casinò deve trovare una filosofia che non
scarichi su tutti i fronti le responsabilità di questa cosa.
L'auspicio è quello di fornire il più possibile di
documentazione anche le forze di minoranza, perché su questa
materia il Consiglio possa deliberare un piano che sia, non diciamo
definitivo perché nulla è mai definitivo, ma sia una cosa che ci
faccia non ripresentare sempre sterili interpellanze in
Consiglio.
Président
- La parole au Président de la Région,
Rollandin.
Rollandin (UV)
- Grazie, Presidente. Ringrazio i colleghi
Donzel e Rigo per aver voluto riportare all'attenzione del
Consiglio il tema del casinò. A questo proposito mi inserisco anche
sulle osservazioni fatte prima dal Vicepresidente Chatrian, quando
aveva fatto cenno a questo chiarimento che si è avuto con
l'amministrazione attuale e con un sopralluogo al casinò, che
doveva permettere di avere la possibilità di intendersi su quella
che è una analisi di proposte, che poi vengono presentate al
dibattito della commissione competente e di tutto il Consiglio.
Vorrei sottolineare due aspetti dell'interpellanza. Si condivide
il fatto che c'è un'esigenza di intervento che ha dei tempi stretti
e nel contempo però, sia il piano aziendale che fa riferimento alle
strategie, sia il piano industriale, che sarà l'oggetto di
un'approvazione, saranno presentati all'attenzione del Consiglio,
in quanto la Giunta li approverà già questa settimana. Quindi
abbiamo mantenuto i tempi che avevamo detto, cioè entro fine
gennaio presentare la proposta e dare la possibilità di fare gli
approfondimenti necessari su un progetto che porta ad un esame
comparato della situazione, che non fa certo riferimento solo a un
discorso di crisi, che evidentemente influisce anche per una parte
sul discorso del gioco, ma che ha altre motivazioni che saranno
oggetto di una riflessione che verrà fatta in questi tempi,
rispettando l'impegno preso.
Abbiamo voluto fare quel sopralluogo, non abbiamo fatto
comunicati, ci sono state queste dichiarazioni sul perché, dicendo
anche che ci sia (come ci auguriamo) la possibilità di fare lo
stesso percorso da parte di tutti i colleghi interessati. Secondo
me è importante il fatto di vedere sul posto quali sono alcuni
interventi, alcune disposizioni e alcuni argomenti che sono legati
al tempo stesso a una strategia aziendale e a un progetto
industriale, che passa attraverso delle ristrutturazioni, collegate
con una determinata impostazione, di creare le premesse per
riprendere per quanto possibile un certo sviluppo del gioco,
sapendo - lo dico a chi è informato quanto me - qual è la
situazione del gioco. Non è con questo che ci rincuori, ma
purtroppo è un mal comune, anche le altre case da gioco in questo
momento stanno vivendo delle situazioni difficili: abbiamo visto
cosa è successo a Venezia con Cacciari che è intervenuto
pesantemente sul fatto dei dividendi, dei rapporti con la Casino
S.p.a., abbiamo visto cosa sta succedendo nelle altre due case da
gioco attualmente aperte, per cui c'è sicuramente sul problema
delle case da gioco una riflessione da fare ed è corretto che venga
fatta in quest'aula.
E questo, nell'ambito di un programma che non è
ad
aeternum
, perché cambiano le regole e altri aspetti, però un
programma industriale ci vuole, in modo che ci sia una logica di
percorso che vada inserito in una analisi puntuale della situazione
e che ci dica cosa si vuole fare e con quali mezzi, tenendo conto
delle necessità sia di infrastrutturazione sia di collegamento con
la realtà Billia (hôtel, servizi), per completare una offerta che
sia appetibile e che renda possibile il mantenimento di un ruolo
importante del casinò. Confermo comunque che rispettiamo i tempi e
che la proposta verrà presentata all'attenzione del Consiglio per
un dibattito il più possibile aperto.
Presidente
- La parola al Consigliere Donzel.
Donzel (PD)
- Naturalmente non posso che apprezzare
questa volontà di lavorare insieme su questo progetto di piano
industriale. È evidente che avendo noi più volte ribadito che i
tempi sono stretti, chiedevamo il più possibile di avere questa
bozza, altrimenti finisce che i tempi sono stretti solo per il
confronto.
Così come apprezzo in un passaggio adesso che si parla di un
piano che coinvolge anche il Billia, che è l'altro aspetto
fondamentale, non quindi un piano che tocca solo il casinò, ma un
piano complessivo che spero dia risposta all'intero problema
Billia-Casinò, perché sarebbe stato un assurdo emarginare da questo
piano il Billia, quando abbiamo più volte cercato di acquisirlo per
risolvere anche problemi del casinò. Da parte nostra ci sarà la
massima attenzione a questo piano.
