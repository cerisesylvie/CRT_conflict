Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3393 del 13 gennaio 1988 - Resoconto
OGGETTO N. 3393/VIII - ISCRIZIONE DI NUOVI OGGETTI ALL'ORDINE
DEL GIORNO DELL'ADUNANZA.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI (N.S.) -
Chiedo se è possibile votare l'iscrizione
dell'ordine del giorno che ho presentato.
PRESIDENTE:
Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT (U.V.) -
Chiedo l'iscrizione del piano di riparto
dei finanziamenti da assegnare ai Comuni per il 1988, per la
assistenza agli anziani, secondo gli accordi presi nel corso
dell'ultimo Consiglio, in quanto il provvedimento ha avuto il
parere della IV° Commissione.
PRESIDENTE:
Pongo in votazione l'iscrizione dell'ordine
del giorno presentato dal Consigliere Sandri: "Condanna degli atti
di violenza nei confronti del popolo palestinese", di cui do
lettura:
Il Consiglio regionale della Valle d'Aosta
PROFONDAMENTE SCOSSO dalle notizie provenienti dai territori
occupati da Israele, che testimoniano di violenze nei confronti
della popolazione palestinese;
STUPITO del rifiuto da parte delle autorità israeliane di far
visitare i campi profughi palestinesi al Vice Segretario Generale
dell'ONU;
CONDANNA
l'atteggiamento inumano e prevaricatore del Governo
sionista;
INVITA
il Governo italiano a rompere le relazioni diplomatiche con
lo Stato di Israele;
IMPEGNA
il Presidente del Consiglio ad inviare il presente ordine del
giorno al Presidente del Consiglio, al Ministro degli Esteri e agli
Ambasciatori dell'organizzazione di liberazione della Palestina e
di Israele.
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE:
Pongo in votazione l'iscrizione all'ordine
del giorno della legge proposta dall'Assessore alla Sanità ed
Assistenza Sociale Voyat:
"piano di riparto dei finanziamenti da
assegnare ai Comuni, per l'anno 1988, in applicazione della legge
regionale 15 dicembre 1982, n. 93 ("Testo unico delle norme
regionali in materia di promozione di servizi a favore delle
persone anziane ed inabili") nonché della legge regionale 29
gennaio 1980, n. 6 ("Provvedimenti per le infermerie di Cogne e di
La Thuile")
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità.
