Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 233 del 24 ottobre 1967 - Resoconto
OGGETTO N. 233/67 - Costruzione di un sottopassaggio o di un
sovrapassaggio nei pressi di Arvier per l'attraversamento della
superstrada Aosta-Courmayeur. Richiesta di informazioni.
(Interrogazione)
Montesano (P.S.D.I.)
- Chi risponde all'interrogazione?
L'Assessore ai Lavori Pubblici.
Colombo (P.S.I.)
- Sul problema posto dal Consigliere
Pedrini, di cui è già stato oggetto di una precedente
interpellanza, ho ripreso nuovamente contatti con l'ANAS col quale
siamo rimasti d'accordo che, a seguito di una nostra trasmissione
di un progetto, l'ANAS si accollerebbe l'onere della costruzione
dell'attraversamento.
Si tratta quindi di darci il tempo materiale per l'allestimento
del progetto in parola, dopo di che faremo i passi necessari
appunto per la sua trasmissione all'ANAS e la relativa
costruzione.
Montesano (P.S.D.I.)
- Consigliere Pedrini.
Pedrini
(P.L.I.)
- Io ringrazio l'Assessore per
quanto ci comunica. Sono molto lieto di apprendere che si è trovato
questo
modus vivendi
per cui dando noi il progetto l'ANAS fa
il lavoro. Prego soltanto l'Assessore e lo ringrazio di quanto mi
ha detto, di star dietro alla pratica al fine di poter
evidentemente portare in porto questa opera ultra necessaria per
Morgex.
