Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1465 del 4 luglio 1985 - Resoconto
OGGETTO N. 1465/VIII - ISCRIZIONE DI NUOVI OGGETTI ALL'ORDINE
DEL GIORNO DEL L'ADUNANZA ODIERNA.
PRESIDENTE
: Signori Consiglieri, vi sono due richieste di
iscrizione d'urgenza. La prima, presentata dall'Assessore alle
Finanze Martin, riguarda la proposta di regolamento regionale n. 4
concernente: "Norme generali per la concessione di finanziamenti a
interesse agevolato a favore di privati nel settore dell'edilizia
residenziale". La seconda, su richiesta dell'Assessore alla
Pubblica Istruzione Faval riguarda invece il disegno di legge n.
217 concernente: "Contributi integrativi per opere o miglioramenti
edilizi, acquisto di beni e attrezzature per le biblioteche degli
Enti locali e dei sistemi bibliotecari. Applicazione dell'articolo
14 della legge regionale 30 luglio 1976, n. 30".
Se nessuno chiede la parola, metto in approvazione l'iscrizione
d'urgenza della proposta di regolamento regionale n. 4, ricordando
che è necessaria la maggioranza dei due terzi dei componenti del
Consiglio.
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
IL CONSIGLIO
Ai sensi del 2° comma dell'art.
50
del Regolamento
interno del Consiglio;
DELIBERA
di procedere nell'adunanza in corso alla discussione e alla
decisione sull'oggetto: "Proposta di regolamento regionale n. 4,
presentato dalla Giunta regionale in data 3 luglio 1985,
concernente: "Modifica al Regolamento regionale 22 aprile 1985, n.
1, concernente: Norme generali per la concessione di finanziamenti
a interesse agevolato a favore di privati nel settore dell'edilizia
residenziale".
PRESIDENTE
: Pongo ora in votazione l'iscrizione d'urgenza
del disegno di legge n. 217.
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
IL CONSIGLIO
Ai sensi del 2° comma dell'art. 50 del Regolamento interno
del Consiglio;
DELIBERA
di procedere nell'adunanza in corso alla discussione e alla
decisione sull'oggetto: "Disegno di legge n. 217, presentato dalla
Giunta regionale in data 24 giugno 1985, concernente: Contributi
integrativi per opere o miglioramenti edilizi, acquisto di beni ed
attrezzature per le biblioteche degli Enti locali o dei sistemi
bibliotecari: applicazione dell'art. 14 della legge regionale 30
luglio 1976, n. 30".
