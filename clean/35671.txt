Classificazione
ENERGIA



Oggetto del Consiglio n. 138 del 25 settembre 2013 - Resoconto
OGGETTO N. 138/XIV - Interpellanza: "Situazione relativa
all'erogazione delle agevolazioni finanziarie per gli interventi di
promozione dell'efficienza energetica".
Président -
Pour l'illustration, la parole au collègue
Nogara.
Nogara (UVP)
- Merci Madame la Présidente.
Per esporre quest'interpellanza vorrei leggere l'articolo 1
della legge regionale 1° agosto 2012 n. 26 e il punto 2.5.f della
delibera di Giunta 1989 del 2011. La legge regionale all'articolo 1
cita:
"con la presente legge, la Regione disciplina le modalità
per contribuire al raggiungimento degli obiettivi nazionali di
risparmio energetico, di uso razionale dell'energia e di utilizzo
delle fonti rinnovabili, in conformità alla normativa comunitaria e
statale vigente in materia di energia e di cambiamenti
climatici"
. Il punto 2.5.f invece cita questo:
"nel caso di
impianti fotovoltaici realizzati in corrispondenza di edifici già
allacciati alla locale rete di distribuzione dell'energia elettrica
o inseriti all'interno di agglomerati urbani già serviti dalla
medesima rete, l'importo dell'agevolazione non può comunque
superare il 20% della spesa ammissibile documentata"
. Ecco, io
mi fermo qui e le lascio la parola Assessore.
Presidente
- Per la risposta, la parola all'Assessore
Marquis.
Marquis (SA)
- Grazie Presidente.
Questa è la risposta al primo quesito:
"quante sono le
domande presentate, complete di tutta la documentazione richiesta,
in attesa dell'erogazione delle agevolazioni"
, i contributi che
non sono stati concessi o erogati afferiscono a 691 domande a
tutt'oggi; per quanto invece concerne i contributi non liquidati,
le domande non liquidate per mancanza di cassa sono 890. In
relazione alla liquidazione di queste 890 domande per cui c'è il
blocco per ragioni di cassa, mi è stato riferito dagli uffici delle
Finanze che dovrebbe avvenire lo sblocco nell'arco di qualche mese,
quindi dovremmo essere, come si suol dire, alla fine del
calvario.
Una considerazione di carattere più generale, però per quanto
concerne il futuro, credo che su questi argomenti sia necessaria,
anche alla luce delle considerazioni che avete espresso nelle
premesse; in particolare il non adempiere nei tempi dovuti potrebbe
creare disagio e disorientamento da parte dei cittadini di fronte a
interventi che vanno nella direzione del risparmio energetico.
Proprio alla luce di queste considerazioni, vorrei aggiungere che
recentemente sono state introdotte delle forme di incentivo a
livello nazionale per favorire la diffusione delle fonti
rinnovabili o per l'efficienza energetica degli edifici, quali il
conto termico, la detrazione Irpef al 55 o 65% in funzione di
quelle che sono le tipologie degli interventi, nonché i meccanismi
di scambio sul posto del fotovoltaico. È quindi intenzione
dell'Assessorato proporre nel breve periodo una razionalizzazione
degli interventi regionali al fine di ottimizzare le risorse
disponibili, evitando anche in questa materia delle sovrapposizioni
di agevolazioni sugli interventi tra il livello nazionale e il
livello locale.
Per quanto riguarda il discorso del disincentivo cui facevo
cenno prima, il cittadino allo stato attuale può scegliere, quindi
seguire ciò che viene consigliato dagli uffici, (infatti le domande
nell'anno 2013 sono calate enormemente alla luce di queste
considerazioni) oppure optare per i benefici statali previsti, in
taluni casi esclusivamente per gli edifici di nuova costruzione, in
talaltri casi per interventi di recupero per i quali sono previste
le agevolazioni del 55 e 65%. La situazione odierna nel suo
complesso, al di là della situazione contingente e della necessità
di ottemperare agli impegni verso i cittadini, non scoraggia
l'utenza ad utilizzare le fonti di energia rinnovabile, perché ci
sono, appunto, delle buone opportunità a livello nazionale.
Contiamo quindi nel breve, nel prossimo bilancio di esercizio, già
nel 2014, di portare una razionalizzazione alla legge che vada in
questa direzione. Grazie.
Président
- Pour la réplique, la parole au collègue
Nogara.
Nogara (UVP)
- Merci Présidente.
Lei ha terminato dicendo appunto che gli utenti possono
rivolgersi anche a contributi statali ed è proprio quello che
vogliono sapere, perché si rendono conto - qua ci sono delle
pratiche ferme dai primi del 2012 - che a questo punto è meglio,
perché mi sembra che il termine scada a fine anno, allora devono
decidere cosa fare: se aspettare i contributi regionali, oppure
rivolgersi ai contributi dello Stato. Una cosa che mi fa un po'
specie è...io l'altro giorno sono stato in II Commissione ed ero
proprio seduto vicino all'Assessore Baccega e, quando si è discusso
dei famosi 10 milioni che vengono dati al casinò, qualcuno ha
detto: "miseria, si danno 10 milioni al casinò, ma ci sono tante
sofferenze in regione che si potrebbero anche stornare dei soldi
per questi problemi". Io è tutto il giorno che sento parlare qui di
contributi che non vengono pagati e l'Assessore Baccega in quella
situazione ha detto che non c'erano assolutamente problemi per il
pagamento di tutti questi contributi sospesi e che c'erano
pochissime pratiche - Assessore, non ero solo, eravamo in
tantissimi - in sofferenza e che sarebbero state pagate nel più
breve tempo possibile. Qua questa sera sento che non sono poche:
sono 890 pratiche, che si parla del 2014.
Secondo me, poi ci sono altre due considerazioni da fare: qua
dobbiamo intanto capire, sapere...penso tutte queste pratiche sono
già state tagliate del 10%, perché la legge...come vi ho letto
prima, la delibera di Giunta prevedeva un 20%, poi col taglio
orizzontale che è stato fatto si sono trovate tutte al 10%. Io
direi che sarebbe corretto ad un certo punto fermarsi, perché qua
si continuano...perché se uno vuole presentare la domanda, continua
a presentarla, ma magari sarebbe da avvisare le persone e dire:
"guardate qua i soldi sono finiti, non ce n'è più, non sappiamo
quando vi pagheremo", perché le persone si possano indirizzare,
come diceva giustamente lei prima, verso altri contributi, verso
altri finanziamenti. Per il fotovoltaico, sì, ci sono degli
incentivi, ma ormai l'incentivo per il fotovoltaico, come si saprà
benissimo, è sceso tantissimo per lo scambio diretto, non è poi più
così conveniente, costano molto meno gli impianti, di mettere gli
impianti, però non è più come anni fa che la cosa era conveniente.
Io spero soprattutto per quelle persone che...perché le dico la
verità: quello che ha detto lei prima è esatto, le persone sono
disincentivate dal fare queste operazioni di mettere il
fotovoltaico, i pannelli, eccetera, e smentiamo un po' quello che è
stato scritto sulla legge: che la Regione aiuta, incentiva e
favorisce anche rispetto a norme europee e nazionali. Io spero che
al più presto queste persone che devono ancora ricevere questi
contributi abbiano la fortuna di poterli avere. Grazie.
Président
- Merci. Point 50 à l'ordre du jour.
