Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 563 del 7 giugno 1989 - Resoconto
OGGETTO N. 563/IX - DOMANDA PER LA COSTRUZIONE, DA PARTE
DELL'ENEL DI UN NUOVO ELETTRODOTTO DA CHALLANT SAINT ANSELME A
BRUSSON. (Interrogazione con risposta scritta).
PRESIDENTE:
Do lettura dell'interrogazione con risposta
scritta in oggetto, presentata dal Consigliere Riccarand ed
iscritta al punto 5 dell'ordine del giorno dell'adunanza.
INTERROGAZIONE CON RISPOSTA SCRITTA
APPRESO che l'ENEL avrebbe presentato domanda ai competenti
uffici della Regione per costruire una nuova linea elettrica ad
alta tensione da Challand St. Anselme a Brusson;
APPRESO altresì che tale linea si svilupperebbe per 14 km.
attraversando dei boschi e delle zone sottoposte a vincolo
paesaggistico ai sensi della legge n. 1497/39;
RILEVATO che l'impatto ambientale di tale elettrodotto sarebbe
notevole, anche in considerazione del fatto che sarebbe necessario
il disboscamento di una fascia di 32 metri lungo tutta la
linea;
RILEVATO infine, che è molto discutibile la necessità di tale
nuova linea elettrica considerando che la Valle d'Ayas è già
servita da due linee elettriche (una che risale la Valle e l'altra
che giunge dal Col Portola) e che il Comune di Ayas sta esaminando
la possibilità di costruire una propria centralina;
il sottoscritto Consigliere
INTERROGA
gli Assessori regionali ai Lavori Pubblici, al Turismo,
all'Antichità e Belle Arti, all'Agricoltura, Foreste e Ambiente
Naturale per sapere:
1) in che data è stata presentata la domanda per il nuovo
elettrodotto citato in premessa e quali sono le caratteristiche di
tale linea;
2) quali pareri sono stati richiesti dall'ENEL e quali pareri
sono stati finora espressi;
3) quale valutazione di impatto ambientale è stata condotta sul
citato progetto;
4) se è vero che il Comune di Ayas sta esaminando l'opportunità
di costruire una propria centralina elettrica.
PRESIDENTE:
All'interrogazione con risposta scritta testé
letta è stata data risposta con lettera n. 917, in data 26 maggio
1989.
Se i Consiglieri interroganti sono d'accordo, visto che le
interrogazioni iscritte ai punti n. 6 e n. 8 dell'ordine del giorno
riguardano lo stesso argomento, possono essere discusse
congiuntamente.
