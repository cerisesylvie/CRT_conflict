Classificazione
INFORMAZIONE
Radiotelecomunicazioni



Oggetto del Consiglio n. 1014 del 28 gennaio 2010 - Resoconto
OGGETTO N. 1014/XIII - Approvazione di risoluzione:
"Iniziative finalizzate ad una maggiore diffusione dei sistemi WiFi
in Valle d'Aosta".
Risoluzione
Il Consiglio regionale della Valle d'Aosta/Vallée
d'Aoste
Preso atto della crescente necessità, nella società
telematica che si sta sviluppando, di avere facilità di accesso
alla rete Internet;
Ricordate le numerose prese di posizione di esponenti di
tutti gli schieramenti politici ed orientamenti culturali affinché
venisse rivisto il decreto-legge 27 luglio 2005, n. 144, convertito
dalla legge 31 luglio 2005, n. 155 (c.d. decreto Pisanu), che aveva
previsto nel 2005 procedure particolarmente restrittive per la
registrazione di chi intenda navigare nella Rete o attraverso
"Internet Point" attraverso reti così dette WiFi di diversa
tecnologia;
Considerato che queste previsioni stanno rallentando
l'espansione di modalità via radio della diffusione di Internet e
provocano il rischio di allargamento del "digital divide";
Tenuto conto che queste limitazioni hanno penalizzato la
politica regionale dell'accesso in rete, a vantaggio di residenti e
turisti, attraverso la diffusione nella regione di Internet Point
gratuiti (con accesso dedicato ad un certo numero di siti) e che ne
è risultato ridimensionato l'uso dei punti Internet nelle
biblioteche;
Valutata negativamente la riproposizione sino a fine anno
delle medesime misure del decreto di cui al disegno di legge A.S.
n. 1955, pur consci della necessità che esistano misure specifiche
di controllo e di verifica contro il rischio terrorismo;
Si impegna
a manifestare nelle sedi istituzionali la necessità di
modificare il decreto in via di conversione, alleggerendo le giuste
misure di protezione a vantaggio anche di una maggior diffusione
dei sistemi WiFi in Valle d'Aosta.
Invita
i Parlamentari valdostani a farsi interpreti delle
preoccupazioni del Consiglio Valle in sede parlamentare.
F.to: Louvin - Lattanzi - Carmela Fontana - Donzel - Lavoyer
- Caveri - Salzone
Président
- La parole au Conseiller Louvin.
Louvin (VdAV-R)
- Togliamo doverosamente dall'imbarazzo
l'Assessore Lavoyer che ha cortesemente sottoscritto a nome del suo
gruppo, nella giornata di ieri non era possibile fare
diversamente... perché lo rappresentava in via esclusiva... questa
risoluzione, che ha trovato concordi tutti i gruppi politici.
Nella seduta del mese di dicembre avevamo chiesto un
pronunciamento al Consiglio in ordine all'iniziativa che stava
prendendo corpo in sede parlamentare a seguito dell'appello dei
Cento e di un'iniziativa anche legislativa che era stata promossa
da parte degli opposti schieramenti in sede nazionale per il
superamento delle strettoie, delle misure restrittive di
registrazione all'accesso
internet
e agli
internet
point
contenuti nella legge n. 155/2005, più nota come il
"decreto Pisanu". Ricorderanno sicuramente i colleghi che proprio
nel corso della discussione di quella mozione in Consiglio
regionale era emersa l'avvenuta adozione poche ore prima di
un'iniziativa da parte del Governo, che poi si è riversata nel
decreto milleproroghe, per il mantenimento delle disposizioni del
"decreto Pisanu" ancora per i successivi 12 mesi. In quella
circostanza abbiamo deciso di portare in commissione la questione,
era stata avanzata la proposta dai colleghi e noi avevamo aderito
molto volentieri, perché questo ci ha permesso di fare un
approfondimento anche tecnico della questione, ma soprattutto di
misurarci con i dati dello sviluppo dell'accessibilità al sistema
internet nella nostra regione e all'impatto che ha avuto questa
normativa rispetto allo sviluppo più generale del sistema.
In sede di commissione è sembrato che queste norme abbiano
operato un rallentamento, un blocco dello sviluppo della
connettività, se ne dà conto nella risoluzione che riprende lo
spunto della mozione iniziale, ma dà ad oggi un corpo diverso al
pronunciamento che è chiesto al Consiglio regionale, tenendo conto
che queste limitazioni hanno penalizzato la politica regionale
dell'accesso in rete, che noi auspichiamo più largo possibile a
beneficio dei residenti, dei turisti, di chi è qui anche solo per
poche ore e che è vincolato a regole troppo strette di
registrazione, di qualificazione formale, non potrebbe poi
collegarsi in modo anche solo molto breve alla rete internet. È
quindi risultato ridimensionato l'uso dei punti internet nelle
biblioteche, che avevamo voluto nel sistema bibliotecario regionale
e che oggi sono sottoposti ad un ferreo controllo. Un controllo che
fra l'altro non ha pari negli altri Paesi europei, non ha pari
negli Stati Uniti stessi che pure sono particolarmente rigorosi e
attenti in materia di protezione del sistema informatico e
dell'informazione rispetto ad incursioni esterne e
manipolazioni.
La commissione ha valutato negativamente che siano state
riproposte fino alla fine del 2010 quelle misure del "decreto
Pisanu", pur essendo consapevole che ci sono necessità specifiche
di controllo e di verifica contro il rischio del terrorismo, ma la
strettoia che si crea rischia di essere uno strangolamento pesante.
In Italia si è in fondo alla classifica per il numero di accessi
pubblici al sistema
WiFi
: abbiamo 4.800 accessi censiti, in
Francia ci sono 24.000
hotspot
pubblici, credo che il dato
sia significativo, ossia le possibilità di connettersi quando si è
in Francia in spazi pubblici, in luoghi molto frequentati, alla
rete senza dover sottostare a particolari limitazioni sono
enormemente superiori. L'impegno quindi che prenderà, spero, il
Consiglio con il voto di questa risoluzione sarà quello di
manifestare nelle sedi istituzionali la necessità di modificare il
decreto in sede di conversione, è questa la ragione per la quale
con una scorciatoia siamo tornati a ripresentarla rispetto alla
tempistica ordinaria, proprio per fare arrivare la nostra voce
anche in Parlamento in sede di conversione, affinché siano
alleggerite le misure di protezione a vantaggio di una maggiore
diffusione dei sistemi
WiFi
per quanto ci riguarda in Valle
d'Aosta, ma più in generale anche nel resto d'Italia. La
risoluzione fa appello ai nostri Parlamentari perché siano
interpreti (se lo ritengono, ma credo che non si distanzieranno da
questa posizione) delle nostre preoccupazioni anche nella sede
parlamentare. Grazie.
Président
- La parole au Conseiller Caveri.
Caveri (UV)
- Aggiungerò poche cose trattandosi di un
documento unitario che parte dalla constatazione che il "decreto
Pisanu", varato nel 2005 in un clima emergenziale e che aveva come
scopo sicuramente nobile quello di evitare che i terroristi
potessero indebitamente usare come rete di comunicazione
internet
... queste misure emergenziali sono rimaste così
severe solo in Italia. Negli stessi Stati Uniti, Paese che
sicuramente è molto attento alla sicurezza e ai problemi della rete
ci sono oggi molte facilitazioni che non implicano affatto un
abbassare la guardia rispetto ai rischi di un uso indebito della
rete, ma non ci troviamo più di fronte a quella richiesta così
occhiuta di identificazione con documenti di identità dei
cittadini, che invece in Italia vogliono, attraverso un
internet
point
pubblico o privato, entrare in rete o che vogliono
adoperare quelle reti
WiFi
via radio, che saranno il futuro.
Da questo punto di vista, l'audizione con i tecnici del DSI è
risultata molto interessante, perché il disegno di immaginare e di
avere delle autostrade informatiche in fibre ottiche, che portino
fino all'ultimo miglio il segnale e poi questo segnale sia a sua
volta ripetuto da delle reti radio
WiFi
è allo stato attuale
della tecnologia il vero punto di snodo per consentire
quell'accesso alla rete che sarà sempre più il futuro. Perché non
c'è alcun dubbio che molta dell'informazione, del divertimento,
dell'insieme di possibilità di vedere il mondo essendo in un punto
qualunque del nostro pianeta passerà attraverso lo sviluppo di
internet
. Chissà quali diavolerie vedremo in futuro, sapendo
che apparteniamo ad una generazione che ha vissuto un'accelerazione
incredibile dello sviluppo di tutte le nuove tecnologie, in
particolare quelle ormai accorpate, come dimostrato dalla
presentazione dell'
iPad
ieri della
Apple
, che ha in
un contenutissimo spazio l'intero scibile umano ed è un aspetto
molto importante. È chiaro che il "decreto Pisanu" dovrebbe essere
modificato su richiesta unanime di tutte le forze politiche, di
qualunque schieramento, perché si tratta di trovare delle misure di
controllo antiterrorismo che siano altrettanto efficaci, ma meno
pesanti e soprattutto che non frenino lo sviluppo delle nuove
tecnologie.
Président
- La parole au Conseiller Secrétaire
Tibaldi.
Tibaldi (PdL)
- Mi sembra che si stia dando troppa
importanza al "decreto Pisanu", a questo vituperato "decreto
Pisanu" che nel 2005 è stato messo in cantiere e approvato per
esigenze di sicurezza, che sono quanto mai comprensibili, io le
ritengo legittime e condivisibili ancora adesso. Lo dico, perché
non credo a quello che ha detto il Consigliere Louvin: che ci sia
stata una frenata nell'accesso alla rete da parte dei navigatori a
causa quasi del "decreto Pisanu". Quel decreto ha semplicemente
fissato delle regole di identificazione necessaria da parte di
tutti e soprattutto per impedire un abuso della rete da parte di
terroristi, perché non dimentichiamo che i primi anni di questo
terzo millennio sono stati caratterizzati da pesanti eventi
terroristici, i quali sono stati organizzati anche attraverso un
uso massivo della rete. Non credo quindi che il "decreto Pisanu"
sia stato un'iattura e credo che si sia dando troppa importanza a
questo decreto nel contesto in cui lo avete inserito, illustrando
la risoluzione presentata. Tuttavia rispetto per disciplina di
partito la firma del mio Capogruppo che è qui in calce, di
conseguenza esprimerò insieme al collega Benin il nostro voto
favorevole.
Vorrei aggiungere alcune considerazioni. Si sta parlando in
questo momento nuovamente di sicurezza, perché la grande macchina
della sicurezza a partire da quella americana di Obama qualche
settimana fa ha dimostrato la sua fallibilità; abbiamo visto il
rischio che ha corso l'America un'altra volta, riuscendo a
scongiurare un attentato terroristico che poteva essere di
proporzioni notevoli. Si parla di
body scanner
adesso,
quindi ci stiamo preoccupando dell'accesso alla rete attraverso gli
internet point
, quando verremo denudati quando varcheremo i
portali per l'accesso agli aeroporti. Mi sembra anche questa una
contraddizione, che, da un certo punto di vista, non può essere
sottovalutata dai presentatori e mi pare che abbiate fatto
un'elaborazione piuttosto analitica di questo documento in
commissione, lo avete portato in commissione, per poi riapprodare
in aula e proporci qualcosa.
L'altro aspetto che non va dimenticato, anche qui non condivido
quello che ha detto il collega Caveri, è che la tecnologia avanza
nonostante il "decreto Pisanu". La tecnologia e l'uso della
tecnologia, perché oggi leggiamo sui giornali, lo apprendiamo dalla
televisione, su
internet
, lo vediamo nei negozi, siamo
bombardati dalle offerte tecnologiche più innovative di giorni in
giorno:
smartphone
,
tablet
,
iReader
, non è che
il "decreto Pisanu" sia un freno a questo. Anzi ognuno di noi oggi
accede a
internet
più facilmente attraverso il proprio
smartphone
o telefonino o
iphone
che non attraverso
gli
internet point
. Gli
internet point
o
internet
café
, se guardate anche nella nostra piccola regione, se sono
nati e hanno avuto una certa diffusione qualche anno fa, stanno
passando in desuetudine come le cabine telefoniche, ma con una
rapidità decisamente superiore rispetto a quella fase in cui il
telefono nacque, prima si diffuse in alcune famiglie e in alcune
aziende, poi divenne prerogativa di tutti e poi ha visto la
scomparsa progressiva e quasi l'estinzione delle cabine
telefoniche. Questo processo di accesso al
Web
è molto più
rapido perché, come sapete, la tecnologia evolve velocissimamente e
ancor più velocissimamente evolvono i costumi, di conseguenza tante
preoccupazioni che ho sentito da parte e del collega Louvin e del
collega Caveri, sinceramente mi sembrano un'esagerazione. Tuttavia
ben venga una revisione ordinata e anche compiuta, ma tenendo
presente - questo lo faranno a livello parlamentare - una società e
una tecnologia che evolvono molto più rapidamente del pensiero del
legislatore e io credo anche del pensiero di coloro che si sono
cimentati nel redigere questo documento e proporci certe
considerazioni che, secondo me, sono già superate dai tempi e dai
costumi della società quotidiana.
Président
- La parole au Conseiller Donzel.
Donzel (PD)
- Brevissimo, per dire che noi sosteniamo
tale posizione e che non condividiamo questo tentativo di lettura
ideologica quasi di questo tipo di risoluzione. Pensiamo che, come
ha detto la Presidente Hillary Clinton, la libertà maggiore che ci
possa essere è la libertà di espressione, nessuna limitazione deve
mai essere data a questo e non bisogna tirare in campo terrorismo e
quant'altro quando si parla di libertà di espressione. Pensiamo che
ci siano dei provvedimenti che alle volte sono utili e dei
provvedimenti che sono inutili; a noi pare, alla luce del fatto che
è così facile collegarsi oggi con
internet
con nuove
tecnologie, che questo risulti essere un provvedimento inutile,
perché quanti più controlli si mettono in certi punti, quante più
strade alternative si possono usare per coloro che non sono dei
cittadini corretti... alla fine quindi queste limitazioni limitano
il cittadino sereno, che vuole utilizzare correttamente tali
strumenti, ma non limitano coloro che ne vogliono fare utilizzi non
corretti. Ecco perché siamo dell'avviso che voteremo questa misura,
proprio nell'auspicio... non in contraddizione con quello che ha
detto il collega Tibaldi, ma con l'idea che queste limitazioni non
limitano i terroristi, ma il cittadino comune. Per questo che non
condividiamo tale impostazione, mentre siamo dell'avviso che
bisogna studiare tecnologie che fermino e possano permettere di
risalire a coloro che utilizzano in modo negativo questi
strumenti.
Président
- La parole au Président de la Région,
Rollandin.
Rollandin (UV)
- Non voglio riprendere la dotta
consultazione che è stata fatta e l'altrettanto esauriente risposta
a tutti gli interrogativi che sono stati qui riferiti. L'unica mia
preoccupazione che avevo rappresentato quando era stata a suo tempo
presentata la risoluzione era di tener conto che il decreto che
allora era stato appena presentato e poi inserito nelle
milleproroghe aveva un suo significato nell'ambito del sistema
sicurezza. Mi sembra che con questa risoluzione si tenga conto
della possibilità di conciliare l'uno con la diffusione più ampia
dello strumento. Detto questo, non possiamo che condividere lo
spirito con cui è stata presentata, perché va nella direzione...
qualcuno mi ricordava che le alternative... Tibaldi diceva anche...
a livello regionale l'utilizzo del computer e quindi con un
ulteriore strumento per i giovani di collegarsi, di avere un
riferimento che sempre più serva di ausilio per tutte le
modernizzazioni... quindi anche la fruizione dei nuovi strumenti
credo stia ad indicare che l'evoluzione è rapida, quindi si va
verso questi nuovi mezzi.
Il Consigliere Caveri ricordava le ultime novità proprio per
dire che in tutti i momenti c'è qualcosa che ci porta più avanti,
riducendo l'impatto al punto fisso, a tutta quella che era prima la
logica con cui ci si interconnetteva. Credo che con questa
risoluzione si vada nella direzione di conciliare questi due
fenomeni tutti e due importanti e vorrei sottolineare che purtroppo
il discorso sicurezza è ancora un'urgenza. È giusto che non diventi
un alibi per non permettere certe forme di interconnessione, ma
teniamo conto che la sicurezza è ancora un problema reale, grave e
credo che gli ultimi fatti avvenuti in Italia stiano a dire che
questo tema è di grande attualità. Crediamo che con questa
risoluzione ci sia un equilibrio, che riconosciamo, quindi voteremo
la risoluzione.
Président
- Je soumets au vote la résolution:
Conseillers présents et votants: 26
Pour: 26
Le Conseil approuve à l'unanimité.
Président
- Nous avons achevé nos travaux. La Saint Ours
nous attend, bonne foire à tout le monde.
La séance est levée.
---
La réunion se termine à douze heures et seize
minutes.
