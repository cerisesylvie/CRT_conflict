Classificazione
CONSIGLIO REGIONALE
Costituzione e funzionamento degli organi consiliari


Resoconto integrale del dibattito dell'aula
Oggetto del Consiglio n. 619 del 20 aprile 1994 - Resoconto
OGGETTO N. 619/X - Composizione delle Commissioni consiliari
permanenti.
Presidente -
Dichiaro aperta la discussione sulla
composizione delle Com­missioni consiliari permanenti e preciso che
le stesse, ai sensi dell'articolo 20 del Regolamento interno, sono
nominate dal Consiglio con votazione per alzata di mano, su
proposta del Presidente del Consiglio, sentita la Conferenza dei
Capigruppo.
La parola al Consigliere Chiarello.
Chiarello (RC) -
Stamane tra le tante
elucubrazioni ho sentito quella di Lanièce che annunciava le
dimissioni dalla Presidenza dalla III Com­missione che era stata
data all'opposizione e mi sembrava giu­sto che questo sistema
continuasse. Ma in Commissione dei Capigruppo ci siamo resi conto
che la maggioranza aveva già preso le decisioni. Noi intanto
invitiamo Lanièce a non dimette­rsi, e se le dimissioni fossero
date, dovrebbero essere discusse con la minoranza, che dovrebbe
proporre un'eventuale candida­tura.
Presidente -
A questa Presidenza sono già
pervenuti i nomi dei consiglieri della maggioranza ma non ancora
quelli della minoranza. L'op­posizione vuole riunirsi per esprimere
i nominativi? Bene, allo­ra il Consiglio è sospeso.
Si dà atto che la seduta è sospesa dalle ore 17,08 alle ore
18,04.
Presidente -
Riprendono, dopo la sospensione, i
lavori del Consiglio. La pa­rola al Consigliere Tibaldi.
Tibaldi (LN) -
Mi pare che, pur non essendo
cambiata la maggioranza, ci sia­no delle alterazioni sostanziali:
la III Commissione era di un consigliere di minoranza, ora vedo che
viene candidato Parisi. Vorrei sapere se si tratta di una proposta
bonaria oppure se si tratta di un atto di imposizione.
Presidente -
Credevo che questo problema potesse
essere superato. Allora devo convocare la riunione dei Capigruppo
per affrontare il problema in questa sede. La parola al Consigliere
Lanièce.
Lanièce (GA) -
Durante la riunione di minoranza mi
è stato chiesto di non da­re le dimissioni. Io ho dato la mia
parola al Movimento Popola­re Valdostano che mi ha invitato a dare
le dimissioni, quindi io ringrazio le forze di minoranza, invito la
maggioranza a conce­dere la Presidenza alla minoranza; però, per
correttezza, io da­rò le dimissioni.
Presidente -
Sono già pervenute le dimissioni del
Presidente della Commis­sione Sviluppo Economico Ilario Lanivi,
della II Commissione Joseph César Perrin, stanno per giungere
quelle di Lanièce, quindi sospendiamo per la riunione dei
Capigruppo.
Si dà atto che la seduta è nuovamente sospesa dalle ore 18,10
alle ore 18,16 per consentire la convocazione della Conferenza dei
Capigruppo.
Presidente -
Riprendiamo i lavori del Consiglio.
Sono stati decisi i nominativi.
Per la I Commissione consiliare permanente (
Istituzione e
au­tonomia
): Perrin Giuseppe Cesare, Bionaz Augusto, Ferraris
Piero, Duja­ny Adolfo, Aloisi Giovanni, Bavastro Marco, Viérin
Marco.
Per la II Commissione consiliare permanente (
Affari
generali
): Borre Fedele, Perron Ego, Rini Emilio, Lavoyer
Claudio, Lanivi Ilario, Bavastro Marco, Marguerettaz Rudi.
Per la III Commissione consiliare permanente (
Assetto del
ter­ritorio
): Parisi Domenico, Borre Fedele, Bionaz Augusto,
Perrin Carlo, Florio Vanni, Lanièce André, Chiarello Vittorino.
Per la IV Commissione consiliare permanente (
Sviluppo
eco­nomico
): Piccolo Guglielmo, Voyat Ugo, Mostacchi Benito,
Bich Edoardo, Chenuil Giorgio, Collé Ivo, Tibaldi Enrico.
Per la V Commissione consiliare permanente (
Servizi
sociali
): Squarzino Secondina, Perron Ego, Perrin Giuseppe
Cesare, Piccolo Guglielmo, Rini Emilio, Marguerettaz Rudi, Linty
Pao­lo.
Questa è la proposta, si passa alla votazione per alzata di
ma­no. La parola al Consigliere Tibaldi.
Tibaldi (LN) -
In maniera molto furba ci viene
proposto un assetto per cui viene estromesso l'unico rappresentante
della minoranza dalla Presidenza della III Commissione. Ora la
volontà della maggio­ranza è confermata, mi ha detto Ferraris
testualmente ora:
" La tua incazzatura è il sinonimo di che cosa
si tratta"
. Ho capi­to, si tratta di un vostro gesto fascista,
voi lo condannate, lo utilizzate con la vostra superbia
intellettuale contro altre per­sone in aula. Allora questo è
l'oscurantismo al quale volete per­venire.
Noi non accettiamo questi metodi, la collaborazione che avete
predicato fino ad ora viene sbiadita; mi chiedo quali
rico­noscimenti vogliate lasciare alla minoranza. Allora mi rendo
conto che la "polpetta" la dobbiamo pagare noi della minoranza,
cedendo la Commissione per saziare la fame di uno degli acco­liti
della maggioranza.
Presidente -
Prego il Consigliere Tibaldi di
moderare i termini e gli cedo nuovamente la parola.
Tibaldi (LN) -
La minoranza fa le spese dei
cambiamenti, quindi i vostri bei propositi rimangono sulla carta.
Prendo atto che il collega La­nièce ha dato le dimissioni, anche se
non era tenuto a rilasciarle, e mi sembra che le sue dichiarazioni
di appartenere alla minoranza fantomatica siano state espresse;
perché bisogna rispettare le funzioni politiche e le forze
politi­che con le quali si collabora. Si poteva fare una
collaborazione proficua, inoltre ritengo che la minoranza dovrà
riflettere su questo comportamento e adottare qualche strategia
comune per evitare che venga soffocato il dibattito democratico
all'interno di quest'aula e delle Commissioni.
Presidente -
La parola al Consigliere
Bavastro.
Bavastro (LN) -
Io ho presieduto per 5 mesi una
Commissione, per volere del destino. Devo ritenere di aver dato
prova di grande scorrettezza e grande faziosità perché, se in
questi mesi il prodotto è questo mutamento di atteggiamento, devo
ritenere di averne dato mo­tivo. Vorrei che ciò mi fosse detto
chiaramente perché io sono convinto di avere ricoperto quel ruolo
con correttezza.
Presidente -
La parola al Consigliere
Chiarello.
Chiarello (RC) -
Questa carica era stata data a
Lanièce non da un partito, ma dalla minoranza: io vorrei avere
chiarimenti da Lanièce. Si era parlato di apertura, poi si è spinto
un membro della minoranza a dimettersi da un incarico al quale era
stato eletto dalla mino­ranza. Non so che cosa dire, io ho fatto
una dichiarazione posi­tiva sul futuro di questa Giunta, ma oggi mi
ricredo.
Presidente -
La parola al Consigliere Collé.
Collé (PpVA) -
Questa mattina abbiamo sentito che
questa maggioranza in­tendeva collaborare con la minoranza, quindi
da una parte si chiede collaborazione e, dall'altra parte, si porta
un elenco per le Commissioni in cui vi era la prassi, non in tutte,
adottata da Rollandin, di lasciare una Presidenza alle forze di
minoranza. Si vede che si vuole tornare indietro a quei periodi; se
questo è rinnovamento noi non ci stiamo.
Il Presidente si riferiva questa mattina, parlando del nuovo
Governo, al neofascismo allarman­te; ebbene, noi lì non abbiamo le
prove, invece qui le prove ci sono. La tentazione della minoranza
era di non presentare nes­sun componente in Commissione: tuttavia,
riteniamo di colla­borare, ma diversamente, ci organizzeremo
meglio, ci mettere­mo malizia, perché incorriamo in grossi
problemi. Per quanto riguarda il Consigliere Lanièce che, eletto
dalla minoranza, de­ve rispondere alla minoranza, egli ci ha detto
che il suo Movi­mento gli ha chiesto di presentare le dimissioni
perché nel dia­logo con la Fédération avevano concordato questa
linea; questa contrattazione ci preoccupa e la minoranza
abbandonerà l'aula questa sera.
Presidente -
La parola al Consigliere Lanièce.
Lanièce (GA) -
Sono state dette alcune
inesattezze. Nel mio discorso ho detto che, essendo venuto a sapere
che la maggioranza aveva deciso che le Commissioni sarebbero state
date tutte alla maggioran­za, io sono disposto a dimissionare
perché sono nella minoran­za, anche perché altrimenti sarei andato
nella maggioranza.
La scelta è personale e la situazione si sarebbe evoluta
comunque in questa direzione, ma non volevo dimostrare di essere
attac­cato alla poltrona. Quindi ho dato le dimissioni perché ho
tenu­to conto della volontà della maggioranza del Consiglio. Da una
parte, provo rammarico perché anch'io ritengo che la minoran­za
debba avere un posto mentre, d'altra parte, le mie dimissioni
dipendono da una scelta personale e anche dalla volontà del
Movimento Popolare Valdostano, dato che non vorrei che si potesse
pensare che ci fosse una persona che voleva assoluta­mente rimanere
ancorata alla propria poltrona.
Presidente -
La parola al Consigliere
Marguerettaz.
Marguerettaz (PpVA) -
Quando stamane nel mio
intervento fiabesco, come qualcuno lo ha definito, facevo
riferimento ai consigli del padre e del padre del padre, pensavo
anche a questo. Il padre è l'ultima persona che nel Consiglio aveva
tolto alla minoranza una Presidenza delle Commissioni. La cosa che
amareggia di più è il fatto che la Presidenza sia stata tolta senza
dare una motivazione da parte di nessuno; è qui che il ruolo della
minoranza viene an­nientato: non è una questione di posti di
potere, ma di ricono­scimento di un ruolo, invece non ci si degna
nemmeno di dare una motivazione di questa clamorosa
retromarcia.
Questo è il fatto nuovo, è un primo frutto concreto della
verifica, gli altri li aspetteremo. Questa è la dimostrazione della
"polpetta": la maggioranza si è trovata di fronte a due piatti
della bilancia; da una parte, il riconoscimento della maggioranza,
dall'altra parte, l'accontentare qualche singolo o qualche forza
politica.
Allora è chiaro che la minoranza non si presta a questo gioco,
perché una maggioranza così ampia sembra avere ancora delle
preoccupazioni per ridimensionare la minoranza.
In un conses­so democratico come questo, a nostro avviso, si
viola un rappor­to politico tra 35 consiglieri eletti. Io credo
alla buona fede del Consigliere Lanièce e spero di non dovermi
ricredere.
Presidente -
La parola al Presidente della Giunta,
Viérin Dino.
Viérin D. (UV) -
Les changements qui sont intervenus ont
engendré cette nécessité. Je crois qu' il y a eu sur cette
nécessité une réflexion qui ne peut être présentée suivant
l'interprétation donnée par les conseillers qui ont parlé jusqu'à
présent. Tout d'abord, ce matin nous avons parlé d'un panorama
politique italien sans faire référence à aucun Gouvernement. Je
crois qu'il faut faire une différence entre forces qui se
rattachent à certaines idéologies; je ne crois pas qu'on puisse,
par un simple choix politique, définir la majorité obscurantiste ou
néofasciste et que cette décision empêche la minorité de s'exprimer
au sein des commissions.
Il existe pas, non plus, de jugement négatif sur l'action qui a
été menée par M. Lanièce ou par M. Bavastro: je crois que le
jugement est politique. Par ailleurs, la démission de M. Lanièce
est personnelle; de ce point de vue, donc, certaines affirmations
doivent tenir compte de la réalité. Le jugement était politique et,
en fonction des exigences politiques, on peut tantôt prendre une
position, tantôt en prendre une autre.
On fait une réflexion sur la fonction que la Présidence de cette
commission doit remplir, on n'a pas mis en discussion des organes
institutionnels, c'est une réflexion.
On parle de retour du passé, ailleurs c'est le nouveau qui
avance, c'est la responsabilité des forces politiques, vis à vis
des électeurs, c'est dire "non" à certaines formes de
"consociativismo"
, c'est prendre des responsabilités pour ce
qui est des organes qui sont fonctionnels quant à l'activité du
Gouvernement, parce que c'est par le biais de cette activité que
l'action d'un Gouvernement peut être jugée plus ou moins
efficace.
Il ne me semble pas qu'en Italie nous soyons les seuls à faire
ce genre de réflexions, je ne partage donc, pas les affirmations
qui ont été formulées. Compte tenu du fait que les rapports doivent
être précis, le système électoral va dans cette direction et la
responsabilité tout entière doit en être prise; cette décision va
dans cette direction: avoir tout les moyens pour que ces
responsabilités reviennent au Gouvernement et à la majorité qui le
soutient.
Presidente -
La parola al Consigliere Linty.
Linty (LN) -
Circa un anno fa, quando si trattava
di fare una scelta e di mettersi a disposizione della collettività
presso gli organi isti­tuzionali e non presso le associazioni di
paese, pensavo di poter dare un apporto e di trovare un dialogo,
una chiarezza e una limpidezza nelle persone con cui andavo a
lavorare.
In questo anno, come prima ricordava Ivo, è chiaro, ci siamo
fatti l'espe­rienza, perché nessuno nasce politico o amministratore
e la materia è così vasta che richiede parecchio tempo per poterla
approfondire. Però, in questo anno, sono anche successi parec­chi
fatti che non voglio dire, che mi hanno disgustato, perché
altrimenti non sarei qui e avrei già rassegnato le dimissioni da
consigliere, ma che non mi sembrano giusti e quando una cosa non mi
pare giusta lo dico.
Abbiamo assistito a dei salti di ban­chi improvvisi, abbiamo
tutti vissuto il travaglio politico di al­cuni movimenti e partiti,
sia a livello nazionale sia a livello re­gionale; siamo arrivati,
oggi, a discutere di queste Commissioni consiliari dopo quattro
rinvii e ci troviamo con una scelta, una scelta che fa la
maggioranza e che dice: "Bene, la Presidenza delle cinque
commissioni va a consiglieri della maggioranza".
Io capisco Ferraris quando ha chiamato in causa il Deputato
Irene Pivetti e capisco che al PDS non vada giù il fatto che, co­me
negli scorsi anni, non gli siano state date le Presidenze
dell'antimafia, delle riforme istituzionali e della Camera; vorrei
però ricordare, anche al Presidente che a parlato prima, che a Roma
non sono stati eletti come qui dove abbiamo una legge
proporzionale, fino a quando non si arriverà ad una modifica, bensì
sono stati eletti con un nuovo tipo di legge, una legge
maggioritaria di tipo anglosassone, dove tutte le cariche sono
ricoperte dal movimento, dal partito o dalla coalizione che vince e
credo, quindi, che il raffronto non si possa fare.
Dicevo poi che, fino ad oggi, mi pare che l'azione del gruppo
della Lega Nord non sia certo stata di opposizione strumentale,
perché quando abbiamo posto dei quesiti e quando abbiamo avanzato
delle iniziative le abbiamo sempre motivate e, al di là del fatto
che siano state o meno approvate, credo che nessuno possa sindacare
l'opposizione del nostro gruppo consiliare. A questo punto però il
nostro gruppo farà una seria riflessione, perché in questo anno ci
siamo anche accorti di cose che non vanno e, se fino ad oggi
abbiamo cercato di sensibilizzare gli amministratori, d'ora in poi
opereremo in una maniera più in­cisiva.
Credo poi che dopo il 27 e 28 di marzo le cose a Roma siano
cambiate: la DC e il PSI oggi non ci sono più e quindi penso che
come rappresentante in Valle d'Aosta del movimento di maggioranza
che ha più seggi alla Camera dei Deputati farò presente le mie
considerazioni in seno al Consiglio Federale, visto che è da lì che
partono gli
input
e credo che si possano fa­re presenti
molte cose.
Io so che la Lega Nord in Valle d'Aosta viene volentieri
bypassata perché ci considerano tre ragazzotti; personalmente, non
farei molto affidamento su questo metodo perché non credo che sia
il modo più giusto per instaurare un rapporto di
collaborazione.
Concludo dicendo che Lanièce, per quanto riguarda il gruppo
della Lega Nord, ha, con oggi, sancito la sua uscita dalla
mino­ranza, anche se effettivamente c'è da chiedersi dove stia,
visto che non fa parte neanche della maggioranza.
Per me il Consi­gliere Lanièce è un satellite che vaga, una
meteora vagante nell'universo che, ribadisco, non riconosco far
parte della mino­ranza. Capisco i motivi personali, signor
Presidente, e ho avuto anche occasione di farglielo presente; però,
anche qui, possiamo andare a sindacare, visto che non credo che
questa versione dei "motivi personali" possa passare perché, se
andiamo a scavare, vediamo che le dichiarazioni fatte da Lanièce
rispetto al Movi­mento Popolare Valdostano abbiano poco di
personale ma che ci siano piuttosto dei legami politici e non certo
delle questioni personali.
Aggiungo che non mi pare si stia andando verso un rapporto di
collaborazione; da parte nostra, ci troveremo per vedere quali sono
le iniziative da intraprendere e vorrei che eventi di questa natura
non si verificassero più nel futuro, per evitare la guerra fredda,
anche se quando uno spara è anche giusto che l'altro risponda.
Si dà atto che i Consiglieri appartenenti ai gruppi Lega
Nord, Popolari per la Valle d'Aosta e Rifondazione Comunista
abban­donano l'aula consiliare per protesta.
Presidente -
Mi spiace che i Consiglieri della
minoranza abbiano abbando­nato l'aula, ma passiamo comunque alla
votazione delle propo­ste formulate durante la riunione della
Conferenza dei Capigruppo.
Presenti, votanti e favorevoli: 26
Il Consiglio approva all'unanimità.
