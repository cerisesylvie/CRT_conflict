Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 830 del 22 novembre 1989 - Resoconto
OGGETTO N. 830/IX - Comunicazioni del Presidente del
Consiglio.
Bich (Presidente
del Consiglio)
- Do lettura
dell’attività degli organi del Consiglio dopo
l’ultima adunanza dell’8
novembre:
Disegni di legge presentati:
Disegno di legge n. 126, presentato dalla Giunta regionale in
data 8 novembre 1989, concernente: "Finanziamenti di spesa nei
diversi settori regionali di intervento e modificazioni alle
autorizzazioni di spesa di leggi regionali in vigore, assunti in
coincidenza con l’approvazione del bilancio di
previsione per l’anno finanziario 1990 e del
pluriennale 1990/1992 (legge finanziaria per gli anni 1990/92) (I
Commissione)
Disegno di legge n. 127, presentato dalla Giunta regionale in
data 8 novembre 1989, concernente: "Bilancio di previsione della
Regione Autonoma Valle d’Aosta per
l’anno finanziario 1990 e per il triennio 1990/1992"
(I Commissione)
Disegno di legge n. 128, presentato dalla Giunta regionale in
data 10 novembre 1989, concernente: "Acquisto del castello di Sarre
con annessi arredi e suppellettili" (I Commissione)
Disegno di legge n. 129, presentato dalla Giunta regionale in
data 10 novembre 1989, concernente: "Acquisto di un immobile sito
in Comune di Charvensod, località Plan Félinaz" (I Commissione)
Disegno di legge n. 130, presentato dalla Giunta regionale in
data 10 novembre 1989, concernente: "Acquisto di un terreno sito in
Comune di Verrès, Via Giardini" (I Commisione)
Disegno di legge n. 131, presentato dalla Giunta regionale in
data 10 novembre 1989, concernente: "Autorizzazione di spesa per
i’istituzione di un centro fieristico ed espositivo
permanente" (III e I Commissione)
Disegno di legge n. 132, presentato dalla Giunta regionale in
data 16 novembre 1989, concernente: "Nuovo sistema funiviario di
trasporto pubblico collettivo regionale di persone e di merci
Chamois-Antey-Saint-André" (II e I Commissione)
Disegno di legge n. 133, presentato dalla Giunta regionale in
data 16 novembre 1989, concernente: "Norme transitorie per il
rilascio dell’autorizzazione al funzionamento di
presidi residenziali socio-assistenziali privati" (V
Commissione)
Disegno di legge n. 134, presentato daila Giunta regionale in
data 16 novembre 1989, concernente: "Concessione di contributi per
lza realizzazione di impianti di risalita e di strutture ad essi
funzionalmente connesse" (IV e I Commissione)
Disegno di legge n. 135, presentato dalla Giunta regionale in
data 16 novembre 1989, concernente: "Promozione di iniziative
sociali, formative e culturali a favore dei giovani" (I e V
Commissione)
Disegno di legge n. 136, presentato dalla Giunta regionale in
data 21 novembre 1989, concernente: "Approvazione ed avvio nella
scuola del programma di iniziative di lotte
all’abuso di sostanze lecite ed illecite nella Valle
d’Aosta ed adozione di linee guida per la
prevenzione"
Deliberazioni vistate
: n. 21
Deliberazioni non vistate
:
Il Presidente della Commissione di Coordinamento, con lettera in
data 9 novembre 1989, ha richiesto chiarimenti in merito alla
deliberazione n. 785/IX in data 25 ottobre 1989, concernente:
"Concessione di un contributo di L. 10.000.000 al Rafting Aventure
per organizzazione spedizione alle sorgenti del Gange.-
Approvazione ed impegno di spesa."
Riunioni
:
Conferenza Capigruppo, Ufficio di Presidenza e Presidenti
Commissioni: 1
Ufficio di presidenza: 1
I Commissione: 3
II Commissione: 1
II Commissione allargata ai Capigruppo: 1
III Commissione: 1
IV Commissione: 1
V Commissione: 1
Commissione speciale per le riforme istituzionali: 1
Commissione speciale mercato unico: 1
Gruppo di lavoro della V Commissione: 1
Commissione speciale per Regolamento assunzione personale Casa
da Gioco: 1
---
Il Presidente della Giunta regionale ha trasmesso a questa
Presidenza copia della sentenza n.636 del 1989, con la quale il
Consiglio di Stato, in sede giurisdizionale, ha dichiarato
inammissibili i ricorsi proposti dal Signor Eraldo Manganone per la
revocazione della decisione n.239 in data 15 aprile 1987, dello
stesso organo giurisdizionale amministrativo di secondo grado.
La sentenza è depositata in Segreteria a disposizione dei
Consiglieri che intendano consultarla.
---
Secondo quanto stabilito in occasione della Conferenza dei
Capigruppo riunitasi lunedi 20 novembre, i Consiglieri trovano sul
banco alcuni nuovi disegni di legge aventi carattere
d’urgenza, per i quali sarà richiesta, nel corso
dell’adunanza, l’iscrizione
all’ordine del giorno ai sensi
dell’articolo 53 del Regolamento interno.
Comunico inoltre che, sempre secondo le determinazioni del la
Conferenza dei Capigruppo, il Consiglio sarà convocato in sessione
straordinaria il 30 novembre e che l’adunanza per
l’esame del bilancio di previsione è stata
definitivamente fissata per i giorni 11, 12 e 13 dicembre.
---
Ritengo doveroso ricordare la figura di un gigante della
letteratura che ci ha lasciati ieri l’altro,
all’età di sessantotto anni: Leonardo Sciascia,
l’ultimo dei grandi scrittori, uno degli
intellettuali degni di questo nome, impegnato in coraggiose
battaglie, la cui vita è stata esemplarmente vissuta nella ricerca
costante della verità, nella denuncia delle ingiustizie, dei mali,
soprattutto della sua terra natia, in cui sono ambientati i suoi
romanzi più riusciti e problematici.
Dopo Dante, Machiavelli, Foscolo, Manzoni, Carducci,
D’Annunzio, Prezzolini, Silone, Pasolini, è stato
uno dei pochi scrittori infervorati da un autentico impegno civile.
Come ricorda il grande critico letterario Geno Pampaloni, Sciascia
"fu giustamente definito: un radicale conservatore, conservatore
quanto ai valori, radicale nel pretenderne il rispetto, come, a suo
modo, era stato il Manzoni: che fu cattolico e illuminista,
pessimista e fiducioso nella ragione, moderato ed estremista in
nome della fede e dell'innocenza. Sciascia era sicuramente un
laico, ma aveva la finezza spirituale, cresciuta in lui via via con
gli anni, di non fare della laicità una religione, riservando anzi
ai tradizionali valori della religione il mistero e la ineffabilità
delle ragioni supreme. Per paradosso, paradosso cristiano e insieme
ricavato dalla lettura di Rousseau, anche lo scrittore, accanito
accusatore delle menzogne e delle ipocrisie, fu uno scrittore
dell’innocenza. L’innocenza è ciò che
noi non siamo, ma che in qualche punto del nostro essere avremmo
potuto essere, o forse addirittura siamo stati. Ed è proprio questo
che dà così spesso alla sua lucida prosa illuministica una
straordinaria intimità etico religiosa".
Sciascia era un illuminista, un razionalista, che aspirava alla
saggezza ed ai comportamenti coerenti. Quando si convinceva di
avere ragione, allora tirava fuori la "faziosità" contro la mafia,
contro tutte le manifestazioni di intolleranza, di ipocrisia, di
ignoranza, contro le ideologie, tanto più perentorie, quanto più
deboli gli ideali, contro la cultura
dell’irrazionalismo. Nutriva una grande ed
inesauribile fiducia nella verità, posta da lui come fondamento di
ogni attività culturale e politica di un'epoca in cui si registra
un costante divorzio fra verità, politica e cultura. E in ciò sta
forse la parte più cospicua della grandezza morale
dell’ultimo grande del nostro tempo, grande ma
isolato, e attorniato da una amara solitudine. Un uomo che
assaporava "il sofferto gusto dell’eresia".
Pervenga il sentimento del Consiglio regionale della Valle
d’Aosta per questo grave lutto.
Presidente
- Sulle comunicazioni del Presidente ha
chiesto di parlare il Consigliere Gremmo, ne ha facoltà.
Gremmo (UAP)
- Presidente e Colleghi, il mondo autonomista
ha avuto negli ultimi tempi due lutti, uno riguarda il Trentino e
l’altro riguarda il Piemonte.
Volevo dire brevemente due parole, perchè si tratta di due amici
della Valle d’Aosta, due sostenitori
dell’autonomia, quindi mi sembrava giusto
ricordarli.
Il primo è scomparso circa un mese fa ed è il Consigliere
regionale del Partito del popolo trentino-tirolese, Enrico
Pruner.
Pruner è stato da sempre fautore dell’autonomismo
trentino; aveva avuto anche delle persecuzioni
nell’immediato dopoguerra, quando i primi "conati"
di ritorno di nazionalismo cercavano di negare già allora il
diritto del popolo trentino di vedere affermate le sue istanze
autonomiste.
Malgrado per quarant’anni il Partito del popolo
trentino-tirolese sia stato diviso da scissioni, da polemiche,
fomentate spesso dai partiti di Roma, Pruner aveva sempre tenuto
alto il discorso dell’autonomia.
Alle elezioni per il parlamento europeo del 1984 Pruner fu con
me e con altri fautore di una lista, che si chiamava "Unione per
l’Europa federalista", che cercava di portare avanti
il discorso di un collegamento fra i movimenti autonomisti.
Pruner aveva sempre sostenuto che il collegamento fra gli
autonomisti dalla Valle d’Aosta a Trieste era il
dato politicamente più importante. E’ mancato
improvvisamente per una grave malattia e mi sembrava giusto, visto
che Pruner è venuto parecchie volte in Valle d’Aosta
ed è stato sempre molto amico dell’autonomia
valdostana, ricordarlo.
Il secondo esponente autonomista che voglio qui ricordare verrà
seppellito domani pomeriggio a Torino ed è un dirigente
dell’Union Piemonteisa, Mario Costero, che è stato
freddato con cinque colpi di rivoltella sparati alla schiena,
perchè aveva il grosso difetto di essere un piemontese che voleva
l’autonomia del Piemonte. Sul balcone di casa sua
sventolava la bandiera piemontese; in una Moncalieri, dove essere
piemontese è difficile, aveva avuto il coraggio di affermare
l’idea dell’autonomia. I giornali
hanno scritto che si è trattato di una banale lite da ballatoio, in
realtà quando sono andato a trovarlo morente, mi ha fatto presente
che il contesto in cui questa sparatoria è avvenuta è ben diverso,
è drammatico.
In una dichiarazione che ho fatto ai giornali ho parlato di odio
razziale, antipiemontese, che sta montando in Piemonte, e debbo
dire che l’autonomista Mario Costero è una vittima
innocente di un odio razziale contro i piemontesi in Piemonte, ma
io temo stia montando in altre forme anche qui: odio razziale
contro chi ha il torto di voler difendere i valori di casa sua, di
voler difendere l’identità di casa sua, di volere
l’autonomia.
Mario Costero era un dirigente dell’Union
Piemonteisa e lo voglio ricordare nel Consiglio della Valle
d’Aosta, perchè sosteneva da tempo che
l’autonomia piemontese e quella valdostana devono
rafforzarsi a vicenda, devono sostenersi. Sono di questa stessa
opinione. Sbagliano i miopi che vorrebbero ancora dividere gli
autonomisti delle Regioni del Piemonte e della Valle
d’Aosta.
Mario Costero è morto con cinque colpi di pistola alla schiena,
verrà seppellito con la bandiera piemontese sulla bara, ed io credo
che tutti gli autonomisti, specialmente quelli della Valle
d’Aosta, in qualche modo possano e debbano rivolgere
almeno un pensiero a questo che noi consideriamo un martire della
causa dell’autonomia del Piemonte, perchè Mario
Costero mi ha detto che è stato l’odio razziale
antipiemontese - non era certo un piemontese quello che gli ha
sparato alla schiena - che ha fatto da lievito ad un atto di
inaudita vio-lenza.
Presidente
- Ha chiesto di parlare il Vicepresidente
Dolchi, ne ha facoltà.
Dolchi (PCI)
- Signor Presidente, colleghi Consiglieri,
associandomi alle parole del Presidente del Consiglio, vorrei
esprimere a nome del Gruppo comunista dolore e cordoglio per la
perdita che subisce la cultura con il decesso di Leonardo Sciascia,
uno dei più grandi romanzieri italiani del dopoguerra.
Ha già detto di lui ampiamente il Presidente Bich; vorrei qui
sottolineare un aspetto della sua profonda azione nel campo della
letteratura e cioè lo stretto legame con la cultura francese, da
cui recepì, dopo la fine della guerra, la caratterizzazione della
duplice militanza: la presenza nella letteratura e nella politica.
Di ciò risente non solo la sua azione di uomo sensibile ai problemi
civili, ma anche tutta la sua produzione letteraria.
Fu eletto Consigliere comunale di Palermo nelle liste del
Partito comunista italiano e in quelle radicali al Parlamento della
Repubblica in un momento di aspra polemica con il PCI.
Lo ricordiamo con cordoglio e ci rammarichiamo che con lui venga
a mancare una voce, come è già stato detto, onesta, una coscienza
critica e rigorosa, una azione a volte contraddittoria, ma sempre
orientata a favore dei diritti civili ed anche del vivere civile
della sua Sicilia.
Se mi è permesso, dato che ho la parola, vorrei aggiungere una
parola di rimpianto e di commozione per un altro lutto che ha
colpito, in questo caso, il popolo comunista del mondo intero con
la scomparsa della mitica Dolores Ibarruri, detta "la
Pasionaria".
A lei hanno guardato con fiducia soprattutto le generazioni
passate, hanno guardato con fiducia, fede e speranza i combattenti
della Repubblica spagnola, a lei si sono ispirate varie generazioni
di uomini e donne ed al suo esempio di persona indomita e
coraggiosa è ancora utile, secondo me, utile ed importante,
riferirsi nel momento della sua morte.
Presidente
- Ha chiesto di parlare il Consigliere
Milanesio, ne ha facoltà.
Milanesio (PSI)
- Non posso che associarmi alle parole di
cordoglio che sono state pronunciate oggi, vuoi dal Presidente del
Consiglio, vuoi da altri Consiglieri, per commemorare persone
celebri e meno celebri.
Vorrei solo aggiungere qualcosa che mi viene dal profondo del
cuore, a titolo personale più che come Capogruppo del PSI, su
Leonardo Sciascia, che ho molto ammirato e che considero un
personaggio inarrivabile.
Certo, con Sciascia scompare probabilmente il più grande
scrittore italiano di questo fine secolo, e se è vero che gli
scrittori si dividono in scrittori di cose e in scrittori di
parole, Sciascia apparteneva senza dubbio alla prima schiera.
Anzitutto le cose, comprese le idee, quando sono ben temprate sulla
realtà; poi le parole, che egli sapeva usare bene, anche se non fa
nulla perchè si mettano in mostra, o meglio, fanno un
tutt’uno con le cose, sono fedeli ad esse, le
assecondano in ogni movimento o dimostrazione, senza sbavature o
manierismi o oscurità.
Volentieri ammetteva di aver avuto come maestri di scrittura i
rondisti Savarese, Cecchi, Cardarelli. Senza questa antica, un
po’ neoclassica arte del dire, su per giù:
tieni
le cose e le parole seguiranno
, Sciascia non sarebbe diventato
il narratore popolare accessibile a tutti, che per chiarezza di
stile ha ottenuto più efficaci risultati politici, lui, con i suoi
romanzi, che non tante iniziative di massa.
Sciascia si è occupato di politica, non la
politique
politicienne
per intenderci; Sciascia è stato comunista prima
ed anticomunista dopo. In un certo senso è stato sempre un
radicale, un estremista del laicismo, un sostenitore della
democrazia conflittuale, con cui ad esempio noi socialisti abbiamo
rotto la tregua culturale del compromesso storico a colpi di verità
sgradevoli, a chi maschera come necessità di pace
l’accordo conservatore degli opposti.
Lo hanno già detto altri: Sciascia ha scommesso sulla
possibilità di sapere la verità. E’
l’unico caso in cui forse è legittimo essere
faziosi. Il fatto rilevante è che Sciascia ha posto la verità come
fondamento di ogni attività culturale e politica in
un’epoca che da oltre un secolo ha fatto divorzio
consensuale con la verità. Illuminista, razionalista, ma
soprattutto intellettuale libero, scelse di narrare i fatti reali
diventando maestro di un genere letterario. Oggi ci è utile per
come ha saputo rispondere alle domande, ma nel futuro lo si leggerà
per come sapeva porre le domande. Lui lo sapeva ed è questo il
segno della vera grandezza di un narratore.
Mi associo anche alle parole di cordoglio dette dal
Vicepresidente Dolchi sulla figura di Dolores Ibarruri, questa
grande e mitica figura dell’antifascismo e del
comunismo internazionale.
***
