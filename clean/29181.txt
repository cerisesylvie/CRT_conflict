Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 250 del 30 ottobre 1967 - Resoconto
OGGETTO N. 250/67 - (Varia). Procedimento penale Strazza.
Rinvio adunanza del 6 novembre 1967.
Germano (P.C.I.) -
Io volevo chiedere al Presidente,
siccome il giorno 6 continua il processo di Genova, e siccome
alcuni di noi devono seguirlo, e credo che anche il Presidente del
Consiglio sia convocato, se era possibile rinviare il Consiglio del
6 all'8 di novembre, in modo da permettere di fare questo viaggio,
di assolvere a questo compito e riprendere poi il nostro lavoro
normalmente.
Montesano (P.S.D.I.) -
In risposta a questo suo
intervento devo dirLe che la stessa cosa è stata considerata dal
Presidente del Consiglio e che la Presidenza del Consiglio ha
deciso per la citazione del Presidente, la citazione del Vice
Presidente, oltre all'opportunità, alla necessità della presenza di
alcuni Consiglieri a questo processo, che il Consiglio venga
rimandato dal giorno 6 al giorno 7. Questa è stata la decisione
presa dalla Presidenza del Consiglio, decisione che naturalmente
sarà comunicata telegraficamente a tutti i Consiglieri, ma
limitatamente al giorno 6, perché io penso che il giorno 6 si debba
tutto esaurire. Nell'eventualità che il 6 non venga esaurito questo
dibattimento, questo processo, potremo anche rimandare al giorno 8,
ma, per intanto, la prima comunicazione che io farò sarà quella del
rinvio della seduta indetta, convocata per il giorno 6, al giorno
7.
Germano (P.C.I.) -
Salvo che se il processo non finisse
si rinvia ...
Montesano (P.S.D.I.) -
Senz'altro, però il Consiglio è
d'accordo che il giorno 7 può anche giungere a loro un altro
telegramma per il rinvio al giorno 8.
Fosson
(U.V.) -
Io chiederei se non è il caso, per
metterci senz'altro al sicuro e non dover fare una comunicazione al
giorno 7, al giorno 6 per dire che è rinviato al giorno 8, se non
decidiamo senz'altro il giorno 8; non so, perché, fino al 6
pomeriggio, non potete saperlo; quindi, se eventualmente dovete
fare una comunicazione telegrafica per rinviarla dal 7 all'8,
dovete farla il 6 sera; ora, se si dice senz'altro l'8.
Montesano (P.S.D.I.) -
No, Consigliere Fosson, il
suggerimento mi viene anche dall'Assessore Dujany, nell'eventualità
il processo fosse rinviato dal giorno 6 al 15, come è avvenuto
questa volta, ecco, questa è la ragione per cui ci può essere,
diciamo così, la possibilità di una seduta il giorno 7. Comunque,
rimaniamo d'accordo che, se il processo non finisce il giorno 7, io
farò in modo di fare giungere telegraficamente questo rinvio all'8,
ma, se viene rimandato al 15, al 20, e allora, naturalmente,
possiamo vederci il giorno 7. Comunque questo è un accordo di
massima.
Marcoz
(U.V.) -
Signor Presidente, una volta qui
si era fatto, direi addirittura, del chiasso per escludere che si
facesse la seduta nel giorno di martedì; vedo che, viceversa, voi
continuate sempre a metterla il giorno di martedì, è vero, o per un
motivo, o per un altro; è vero, si va sempre a finire.
Montesano (P.S.D.I.) -
No, è un lunedì il giorno sei.
Marcoz
(U.V.) -
Sì, ma adesso Lei la vuole
rinviare al 7 che è di nuovo un martedì; è vero, è già la terza o
la quarta volta che facciamo martedì, eravate voi che avevate detto
"scartate il martedì", avete fatto assumere un impegno alla Giunta
di allora, alla Presidenza del Consiglio di allora, e adesso
viceversa si va sempre a finire di martedì.
Poi volevo anche dire, invece, di lasciarci lì nell'indecisione,
che siamo impegnati per il 7, siamo impegnati eventualmente per
l'8, tanto varrebbe adesso stabilire la data, almeno uno sa, è
vero, che non ha impegni.
Montesano (P.S.D.I.) -
Beh, lascio decidere al Consiglio,
perché non è una questione capitale questa.
Bionaz (D.C.) -
Avvocato Marcoz, io vorrei che voi
teneste conto di una situazione che è quella delle scadenze; qui,
dopo il ...
Marcoz
(U.V.) -
... noi non ne avevamo di
scadenze.
Bionaz (D.C.) -
No, allora non c'erano le scadenze come
adesso.
Marcoz
(U.V.) -
... Voi avete dei viaggi da fare,
è quello il fatto.
Bionaz (D.C.) -
Scusate tanto, e Lei può dire tutto
quello che vuole, ma questo non è. Noi al 25 dobbiamo finire i
lavori del Consiglio e voi lo sapete questo; non è che abbia
piacere, come adesso sarebbe molto comodo rinviare ancora, ma
tenere conto, insomma, di questa situazione, 25 novembre, insomma,
il Consiglio è scaduto e voi questo lo sapete.
Marcoz
(U.V.) -
25 novembre, adesso è vero, siamo
ad ottobre, non siamo mica a novembre.
Bionaz (D.C.) -
Abbia pazienza, il 7 siamo già a
novembre, non è che voglia fare questo, comprendiamo benissimo che
c'è una situazione, diamine!
Marcoz
(U.V.) -
Ognuno tiene conto delle proprie
esigenze e non tiene conto delle esigenze altrui ...
Bionaz (D.C.) -
La prego di credere che non è così, non è
assolutamente così!
Montesano (P.S.D.I.) -
Consigliere Marcoz, questa
discussione è stata iniziata con la massima comprensione
vicendevole, Lei ha dato uno spunto polemico che nessuno ...
Marcoz
(U.V.) -
Non è polemica, Presidente, scusi,
io devo ricordare che voi, quando eravate qui su questi banchi,
avete detto che al martedì non bisognava che ....
Montesano (P.S.D.I.) -
E io Le ripeto che il Consiglio è
stato convocato per il lunedì. Abbia pazienza., Consigliere Marcoz,
io farò il possibile per aderire al desiderio dei Consiglieri,
tenuto conto delle esigenze.
Manganoni
(P.C.I.) -
Scusi, io non entro in questo
argomento. Il Presidente ha parlato dello scioglimento del
Consiglio il 25 novembre.
Bionaz (D.C.) -
Non ho parlato di scioglimento.
Manganoni
(P.C.I.) -
Allora io non ho capito bene?
Appunto chiederei al Presidente ...
Bionaz (D.C.) -
Non ha capito bene, perché io quella
parola non l'ho detta!
Manganoni
(P.C.I.) -
Beh, rettifico, io l'avevo
interpretato in quel modo, ho interpretato male. Va bene, allora
pregherei, però, il Presidente di voler precisare cosa intende fare
per questo 25, che io ho capito male.
Bionaz (D.C.) -
Cosa c'entra? Cosa c'intendo fare? Io
dico che, secondo quello che è statuito, il 25 novembre c'è la
decadenza del Consiglio. Questo intendo dire. Del resto l'ho messo
per iscritto, ve l'ho letto, l'ho comunicato, non c'è niente di
....ed è in considerazione di questa decadenza che io faccio
presente che i lavori debbono avere una certa speditezza.
Manganoni
(P.C.I.) -
Faccio solo presente questo,
che nelle elezioni precedenti mi pare che il Consiglio non si
riuniva più, veniva sciolto, non so, usate il termine che volete,
mi pare 40 giorni prima delle elezioni, mi pare che ...
Montesano (P.S.D.I.) -
Consigliere Manganoni, io questo
argomento non lo toccherei. Noi stiamo parlando adesso per questa
adunanza del 6, io prometto al Consiglio di fare in modo che le
cose vadano secondo quelle che saranno le risultanze delle date del
processo; quindi sarà convocato per il giorno 7 e,
nell'eventualità, lo rimanderò ancora.
Allora si passa alla continuazione dell'esame dell'ordine del
giorno; mi pare che eravamo arrivati al punto 12.
