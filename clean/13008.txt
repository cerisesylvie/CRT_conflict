Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3964 del 25 novembre 1992 - Resoconto
OGGETTO N. 3964/IX Critiche di un sindaco nei confronti
dell'Amministrazione regionale.
(Interrogazione)
Interrogazione È apparso sul settimanale "Sentinella del
Canavese" nel numero dell'8 ottobre un articolo in cui vengono
riportate le affermazioni di un Sindaco della Bassa Valle
fortemente critiche nei confronti dell'Amministrazione regionale
(cfr. "Il Comune è allo stremo. Sospesi tutti i servizi -
Montjovet: grido d'allarme del Sindaco").
Al di là della legittima critica politica alla passata Giunta
regionale compare questa stupefacente affermazione che potrebbe
essere ai limiti della diffamazione: "i funzionari della
programmazione non conoscono la realtà dei comuni".
Poiché tali gravi affermazioni appaiono virgolettate e perciò
facilmente attribuibili, si interroga il Presidente della Giunta
per conoscere quali iniziative abbia preso per tutelare
l'onorabilità, la professionalità e la capacità dei funzionari
regionali così tempestivamente chiamati in causa.
F.to Gremmo.
Presidente Ha chiesto la parola il Presidente della Giunta,
Lanivi.
Lanivi (GM)
Non condivido il giudizio riportato dal
giornale. Dichiaro l'apprezzamento e la validità del lavoro svolto
dagli uffici in questione. (Valore e apprezzamento anche verso il
suo responsabile che è stato incaricato di coordinare i lavori di
una unità operativa che riguarderà la sistemazione di un intera
area Cogne).
Presidente
Ha chiesto la parola il Consigliere
Gremmo.
Gremmo (UAP)
Io prendo volentieri atto delle
dichiarazioni del Presidente. Effettivamente ero rimasto
sconcertato quando il vice-segretario nazionale dell'Union
Valdôtaine, Sig. Nigra, aveva fatto alcune dichiarazioni un po'
azzardate nei confronti dei funzionari della Regione e mi pare
giusto che il Presidente abbia affermato, in maniera formale, tutta
la stima che l'Amministrazione ha nei confronti dei nostri
funzionari.
Chiederei se, per favore, il Presidente potesse riassumere
brevemente quanto affermato e chiederne la pubblicazione al
settimanale "Sentinella del Canavese".
