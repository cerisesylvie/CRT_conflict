Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1794 del 11 gennaio 1991 - Resoconto
OBJET N° 1794/IX - Initiatives à soutien des retraités.
(Approbation de motion)
Presidente: Do lettura della proposta di mozione presentata dai
Consiglieri Agnesod, Mostacchi, Rollandin, Andrione, Viérin, Voyat,
Perrin, Vallet, Faval, Louvin et Stévenin, iscritta al punto 49
dell’ordine del giorno.
MOTION
Le Conseil
Compte tenu de l’importante manifestation des
retraités qui s’est déroulée à Rome le 27 octobre
1990;
considérant la grande validité des propositions avancées en
cette occasion, propositions déjà réaffirmées maintes fois par les
catégories des retraités de Syndicats Confédéraux
CGIL-CISL-SAVT-UIL;
rappelant l’estrême urgence de concrétiser ces
propositions mêmes;
retenant que les thèmes sur lesquels les retraités conduisent
leur bataille pour l’affirmation d’un
modèle social plus juste, plus digniteux, plus équitable, plus
respectueux de toutes ses composantes et surtout des catégories les
plus faibles, telle que celle des retraités, ont une extrême
importance;
se rendant interprète des privations et des besoins des
retraités valdôtains et de leurs revendications légitimes envers
les organes centraux compétents de l’Etat;
Le Conseil régional du Val d’Aoste
sollicite
le Parlement italien pour qu’il édicte une loi
cadre dans le secteur de la retraite et des assurances sociales qui
prévoie de façon claire:
1) la parification des retraites à la dynamique des
salaires;
2) l’abolition définitive des tickets sanitaires
et pharmaceutiques;
3) la disparition de toutes les discriminations qui existent
actuellement dans le secteur des retraités;
4) la promotion d’une structure prévidentielle
valable et juste;
décide
d’envoyer une copie de cette motion aux
Parlementaires valdôtains, au Président du Conseil des Ministres,
aux Présidents de la Chambre des Députés et du Sénat, au Ministre
pour le Travail et la Prévoyance Sociale, aux Chefs de groupe de la
Chambre et du Sénat.
Presidente
: Ha chiesto la parola il Consigliere Agnesod;
ne ha facoltà.
Agnesod (UV)
: Questa mozione è stata presentata anche in
riferimento alla risoluzione, già approvata dal Consiglio
regionale, relativa alla manifestazione dei pensionati tenutasi a
Roma, alla quale hanno partecipato in 500.000 provenuti da tutto il
Paese. Erano presenti moltissimi gonfaloni di città italiane, ma
non c’era quello del comune di Aosta. Mancava anche
una rappresentanza della Giunta regionale della Valle
d’Aosta ed erano presenti solo due rappresentanti
del Consiglio.
Quella manifestazione ha dato sfogo a tutta la rabbia dei
pensionati, che si trovano in una condizione di emarginati, vivono
in una situazione di contraddizione, perché nel settore esistono
situazioni molto discriminate: ci sono delle categorie privilegiate
ed altre che invece si trovano in condizioni di difficoltà estrema,
se non al limite dell’indigenza.
Questa mozione, a mio modo di vedere, dovrebbe essere accettata
come impegno sostanziale, non demagogico o di facciata. Da questo
Consiglio e dall’Assessore competente deve essere
assunto l’impegno di portare avanti, anche a livello
nazionale, uno sforzo per modificare la legge quadro del settore,
la cui emanazione è attesa da oltre quindici anni, che tenga conto
di tutte le varie categorie, che abolisca i ticket, che sono
un’aberrazione e costituiscono un balzello privo di
senso. Visto e considerato che i lavoratori dipendenti ed autonomi
pagano per tutta la loro vita lavorativa la tassa sulla salute, ora
si pagano anche le medicine, e questa imposizione va a discapito
soprattutto di coloro che si trovano in precarie condizioni di
salute ed in particolari condizioni economiche.
A nostro modo di vedere, certe esenzioni sono state concesse in
malomodo e di esse spesso beneficiano quelli che sanno approfittare
di tali situazioni, mentre chi si trova in condizioni di necessità
e di bisogno spesso è obbligato a pagare i ticket.
Credo che la promozione di una struttura previdenziale valida e
giusta, per una più dignitosa considerazione della persona umana,
inserita in una visione globale di solidarietà e di pari
opportunità per ciascun individuo, e per una vita complessiva
dell’anziano volta a realizzarsi in funzione di una
tematica di qualità, siano i punti più qualificanti sui quali noi
chiediamo che il Consiglio, come ho già detto prima, si esprima non
in modo superficiale e demagogico, ma per cercare di condurre
effettivamente a buon fine la legge quadro per tutto il settore
previdenziale.
Presidente
: Ha chiesto la parola il Consigliere Bajocco;
ne ha facoltà.
Bajocco (PCI)
: Penso che nessuno di noi voglia assumere
atteggiamenti demagogici nei confronti di questa mozione. Come
Partito Comunista, visto che non è la prima volta che partecipiamo
alle manifestazioni dei pensionati e dei metalmeccanici, avremmo
forse preferito che la stessa fosse stata firmata anche da altri
Gruppi, per cercare di risolvere almeno in parte i problemi dei
pensionati.
In questi giorni è stata creata grande confusione dalla
disposizione della finanziaria che prevede il pagamento dei
ticket.
Al Consigliere Agnesod voglio dire che è vero che non
c’era nessun rappresentante alla manifestazione dei
pensionati a Roma, ma non c’è mai stato nessun
rappresentante della Giunta in nessuna altra manifestazione dei
pensionati, quando vi erano altri Consiglieri che oggi siedono in
Giunta.
Credo che su argomenti di una certa importanza sarebbe bene,
forse, incontrarsi e discutere. Sarebbe stato bene che a Roma ci
fosse stato anche il gonfalone della nostra Regione, ma quel giorno
abbiamo visto che gli altri gonfaloni ad un certo punto sono
spariti a causa dell’acquazzone.
Bisogna riconoscere che a quella manifestazione erano presenti
anche i nostri due parlamentari. Probabilmente si è trattato
dell’unica occasione in cui sono partiti
appositamente da Aosta, mentre in altre circostanze si trovavano
già sul posto.
Poiché so che il Consigliere Agnesod è molto sensibile alla
soluzione di questi problemi, cerchiamo di dargli una mano anche
noi. Si tratta di problemi seri, non demagogici, che dobbiamo
cercare di risolvere tutti assieme. Grazie.
Presidente
: Ha chiesto la parola il Consigliere Gremmo;
ne ha facoltà.
Gremmo (UAP)
: Intervengo brevemente sulla questione per
sottolineare un punto che non è presente nella mozione presentata
dai colleghi dell’Union Valdôtaine e sul quale
vorrei attirare per un attimo la vostra attenzione. Mi riferisco
esattamente alla mancanza di un riferimento a quei criteri di
regionalizzazione delle pensioni, che per noi autonomisti è una
questione da porre politicamente sul terreno, e mi spiace che non
sia stata richiamata dalla mozione.
Penso in effetti che il sistema pensionistico debba essere
riformato non solo e non tanto con equiparazioni o con
aggiustamenti, ma soprattutto attraverso
l’individuazione di canali di formazione della
pensione e quindi del diritto di quiescenza che siano parametrati
alle reali esigenze delle varie situazioni, ma soprattutto che
siano realizzati con un sistema che prescinda da una
generalizzazione a livello di Stato italiano. Purtroppo, infatti, i
rischi per i nostri anziani di vedere poi decurtate le reali
possibilità di avere una pensione decente derivano anche dal fatto
che gran parte dei fondi disponibili, specialmente
all’INPS, vengono poi - e ribadisco "purtroppo" -
dirottati in certe regioni con criteri non sempre controllabili,
anzi largamente opinabili.
Insistere quindi sulla regionalizzazione, cioè sul fatto che
venga rivisto tutto il sistema, dovrebbe essere, dal punto di vista
politico, un passo in avanti, che dobbiamo sforzarci di fare.
In questo senso, non essendo noi un sindacato, che ha compiti di
tutela giuridica e previdenziale, abbiamo dei compiti politici, per
cui dobbiamo cominciare a pensare ed a ragionare in termini
politici differenti da quelli attuali, che vedono passare tutto
sotto il vaglio di una visione centralizzatrice. Secondo me,
dovrebbe essere un passo politico in avanti potrebbe essere
costituito da un richiamo alla regionalizzazione, cioè a criteri di
adeguamento regionale anche del sistema pensionistico.
Vorrei aggiungere, inoltre, che questo deriva anche dal fatto
che le esigenze di un anziano in una regione fredda e di montagna,
con tutti i meriti, ma anche i demeriti oggettivi che tutto questo
comporta, sono differenti, non fosse altro che per le spese di
riscaldamento e di vestiario, rispetto a quelli che vivono in altre
regioni.
Poiché la mozione è un documento politico, dovevo fare un
richiamo politico a queste esigenze, non solo come autonomista, ma
anche come Consigliere che in qualche modo ha avuto i voti dei
pensionati della Valle d’Aosta.
Presidente
: Ha chiesto la parola
l’Assessore alla Sanità ed Assistenza sociale,
Beneforti; ne ha facoltà.
Beneforti (DC)
: La manifestazione dei pensionati, cui la
mozione fa riferimento ed alla quale abbiamo dato la nostra piena
solidarietà, si è svolta a Roma alla fine
dell’ottobre scorso ed ha avuto certamente una
grossa rilevanza anche a livello nazionale. Essa è stata indetta a
sostegno della piattaforma unitaria che le organizzazioni sindacali
avevano presentato al Governo fin dal 17 febbraio 1989 e che era
stata elaborata partendo proprio dalla convinzione che non fosse
più possibile rinviare un serio intervento di perequazione delle
pensioni pubbliche e private. E’ bene ricordare che
quella piattaforma si propone di risolvere i vari problemi e
garantire il totale ricupero di quanto è stato perso.
Dal confronto tra la piattaforma sindacale ed il disegno di
legge governativo 2439 appare chiara la distanza tra le richieste
sindacali e quanto proposto dal Governo nel provvedimento in
questione ed emergono senza difficoltà i miglioramenti che i
sindacati, i pensionati e tante forze politiche chiedono ed
attendono dal Parlamento. Occorre infatti che vengano aumentati gli
stanziamenti fino ai livelli necessari per coprire tutte le
proposte della piattaforma, prevedendo una gradualità che non
superi i quattro anni. In ogni caso, l’utilizzo
delle risorse recepibili e disponibili va ricondotto ai criteri
divisori già noti, sia per il settore privato sia per quello
pubblico, evitando il rischio di nuove divaricazioni, in modo che
si possa parlare anche di progetti di riordino basati su princìpi
di omogeneizzazione nei trattamenti. Appare in sostanza sempre più
indispensabile che venga varato un unico provvedimento legislativo,
che risolva il problema dell’aggancio delle pensioni
alle retribuzioni e realizzi la perequazione delle pensioni in
atto.
La nostra insistenza e quella delle federazioni dei pensionati,
sull’urgenza di un unico provvedimento, nascono
dalla volontà di porre fine ad una situazione che non trova alcuna
giustificazione. Pertanto, condividiamo il senso della mozione, che
è a sostegno di questa linea, e dichiariamo che la maggioranza
voterà a favore sia della parte sanitaria sia di quella
pensionistica.
Presidente
: Ha chiesto la parola il Consigliere Agnesod;
ne ha facoltà.
Agnesod (UV)
: Sono d’accordo con il
Consigliere Bajocco nel ritenere che non debba esserci demagogia in
questo campo. Ci tengo però a precisare che tutti i Gruppi ai quali
stanno particolarmente a cuore i problemi dei pensionati possono
benissimo presentare in proposito mozioni o ordini del giorno.
Per quanto poi attiene alla questione della regionalizzazione
degli istituti previdenziali, credo che il nostro sindacato sia
stato forse il primo a proporre tale iniziativa. Io la condivido
pienamente, ma intendo precisare che questa mozione è stata
presentata in funzione di sostegno della manifestazione dei 500.000
pensionati del 27 ottobre 1990.
Presidente
: Se nessuno chiede la parola, pongo in
votazione la proposta di mozione in oggetto, della quale abbiamo
già dato lettura.
Esito della votazione:
Presenti, votanti e favorevoli: 27
Il Consiglio approva all’unanimità
***
