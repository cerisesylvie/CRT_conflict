Classificazione
NOMINE E INCARICHI DI CONSULENZA E SPECIALI
Nomine



Oggetto del Consiglio n. 1336 del 25 maggio 2005 - Resoconto
OGGETTO N. 1336/XII - Nomina del Presidente del Collegio dei
revisori dei conti del Comitato regionale per la gestione
venatoria.
Presidente - La legge regionale n. 11/1997 stabilisce che le
nomine indicate nell'allegato A della legge stessa sono attribuite
alla competenza del Consiglio; fra queste è compresa la nomina del
Presidente del Collegio dei revisori dei conti del Comitato
regionale per la gestione venatoria. Il Consiglio regionale aveva
nominato quale Presidente nel 2000 il Sig. Safina Angelo, il cui
mandato scadrà il 6 giugno 2005; fra i nominativi che sono stati
inseriti vi sono i Sig.ri Caroccia, Fiumara, Mochet, Pasi, Raimo,
Sacchetta, Safina, Saivetto, Sametti, Sannino, Tondella, Verrino.
Il Consiglio deve procedere alla nomina del Presidente del Collegio
dei revisori dei conti del Comitato regionale per la gestione
venatoria per il prossimo quinquennio.
Esito della votazione:
Consiglieri presenti e votanti: 26
Schede nulle: 2
Schede valide: 24
Hanno riportato voti:
- SAFINA Angelo: 22
- RAIMO Fiorentino: 2
Presidente - Dichiaro eletto il Sig. Safina Angelo.
Il Consiglio
Premesso che:
- la legge regionale 10 aprile 1997, n. 11, e successive
modificazioni, disciplina i criteri e le procedure per le nomine e
le designazioni di competenza regionale e in particolare
all'articolo 3 - primo comma - stabilisce che le nomine indicate
nell'allegato A sono attribuite alla competenza del Consiglio
regionale;
- con legge regionale 27 agosto 1994, n. 64 recante "Norme
per la tutela e la gestione della fauna selvatica e per la
disciplina dell'attività venatoria" la Regione provvede a tutelare
il patrimonio faunistico e disciplinare l'attività
venatoria;
- l'articolo 16 della legge regionale n. 64/1994 prevede
quanto segue:
"1. È istituito il Collegio dei revisori dei conti, composto
di tre membri, di cui due nominati dal Comitato regionale per la
gestione venatoria ed uno nominato dal Consiglio regionale, con
funzioni di Presidente.
2. Il Collegio dei revisori dei conti sovraintende alla
corretta gestione dell'attività amministrativa contabile del
Comitato per la gestione venatoria e dura in carica cinque
anni.
3. I membri del Collegio dei revisori dei conti possono
essere riconfermati: ad essi compete un'indennità di presenza per
ogni giornata di seduta ed un rimborso spese di viaggio pari a
quelle stabilite per i consiglieri regionali".
- il Consiglio regionale con provvedimento n. 1253/XI in data
5 aprile 2000 ha nominato quale Presidente del Collegio dei
revisori dei conti del Comitato regionale per la gestione
venatoria, il sig. Safina Angelo;
- la nomina in questione scade il 6 giugno 2005 per compiuto
quinquennio di carica;
Preso atto che, a seguito dell'attivazione da parte della
Segreteria della Giunta regionale della procedura prevista dalla
legge regionale 10 aprile 1997, n. 11 e successive modificazioni,
per la nomina del Presidente del Collegio dei revisori dei conti
del Comitato regionale per la gestione venatoria, sono stati
inseriti, con appositi provvedimenti dirigenziali, nell'albo
regionale delle nomine e designazioni di cui all'articolo 7 della
legge regionale n. 11/1997 e successive modificazioni, i seguenti
nominativi:
- Caroccia Giuseppe, nato ad Engen-Hegau (D) il 9 marzo 1975,
residente Magliano Vetere (SA), Via Roma, 65;
- Fiumara Rodolfo, nato a Barcellona Pozzo di Gotto (ME) il
31 marzo 1958, residente Barcellona Pozzo di Gotto, Via Operai,
49;
- Mochet Jean-Claude, nato ad Aosta il 17 dicembre 1973,
residente ad Aosta, Via A. Petigat, 2/a;
- Pasi Giulia, nata ad Aosta il 7 novembre 1972, residente ad
Aosta, Via Xavier de Maistre, 24;
- Raimo Fiorentino, nato a Acceglio (CN) il 18 marzo 1958,
residente a Gressan (AO) Frazione La Fontaine, 1/D;
- Sacchetta Pietro, nato a Cavalese (TN) il 19 febbraio 1968,
residente a Avola (SR), Corso Vittorio Emanuele, 69;
- Safina Angelo, nato ad Aosta il 15 marzo 1949, residente a
Sarre (AO), Fraz. Angelin, 17;
- Saivetto Marco, nato ad Aosta il 1° agosto 1963, residente
ad Aosta, Via Monte Vodice, 14;
- Sametti Matteo, nato a Legano (MI) il 22 febbraio 1969,
residente a Venegono Superiore (VA), Via Kennedy, 40-7B;
- Sannino Pasquale, nato a Benevento il 27 febbraio 1965,
residente a Benevento, Via dei Mulini, 77;
- Tondella Giulio, nato ad Aosta l'8 marzo 1939, residente ad
Aosta, Av.
Conseil des Commis, 5;
- Verrino Mario, nato a Torino il 6 maggio 1946, residente a
Vinovo (TO), Via Volontari del Sangue, 2;
Ritenuto, pertanto, opportuno provvedere alla nomina del
Presidente del Collegio dei revisori dei conti del Comitato
regionale per la gestione venatoria per la durata di anni
cinque;
Richiamate le leggi regionali 27 agosto 1994, n. 64 e 10
aprile 1997, n. 11 e successive modificazioni;
Visto il parere favorevole rilasciato dal Segretario generale
della Presidenza del Consiglio, ai sensi del combinato disposto
degli articoli 13, comma 1, lettera e) e 59, comma 2, della legge
regionale 23 ottobre 1995, n. 45, sulla legittimità della presente
deliberazione;
Delibera
di nominare quale Presidente del Collegio dei revisori dei
conti del Comitato regionale per la gestione venatoria, per la
durata di anni cinque, il Signor Safina Angelo, residente a Sarre
(AO), Fraz. Angelin, 17.
Presidente - Con questa votazione terminiamo i lavori per questa
mattinata, il Consiglio è aggiornato alle 15,30.
La seduta è tolta.
---
La seduta termina alle ore 13,02.
