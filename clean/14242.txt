Classificazione
AMBIENTE
Stoccaggio e smaltimento rifiuti


Resoconto integrale del dibattito dell'aula
Oggetto del Consiglio n. 765 del 22 giugno 1994 - Resoconto
OGGETTO N. 765/X - Disegno di legge: "Disposizioni per
l'approvazione dei progetti per la realizzazione di impianti per lo
smaltimento dei rifiuti, nonché per la redazione, l'aggiornamento e
l'approvazione del piano generale dei rifiuti".
Articolo 1 - (Approvazione dei progetti)
1. In applicazione delle disposizioni di cui all'articolo 3 bis
del decreto-legge 31 agosto 1987, n. 361 (Disposizioni urgenti in
materia di smaltimento dei rifiuti), convertito, con modificazioni,
in legge 29 ottobre 1987, n. 441, la Giunta regionale approva i
progetti relativi alla realizzazione di impianti per lo smaltimento
dei rifiuti solidi urbani, speciali e speciali tossico-nocivi entro
centoventi giorni dalla data di presentazione degli stessi agli
uffici regionali competenti.
2. All'approvazione di cui al comma 1, la Giunta regionale
provvede sulla base delle risultanze della conferenza prevista
dall'articolo 3 bis del decreto-legge 361/1987, convertito, con
modificazioni, in legge 441/1987. La conferenza è composta dai
responsabili degli uffici regionali competenti in materia di tutela
dell'ambiente ed è coordinata dal dirigente del Servizio della
sanità dell'Assessorato della sanità ed assistenza sociale o suo
delegato. In particolare, partecipano alla conferenza:
a) il dirigente del Servizio della sanità dell'Assessorato della
sanità ed assistenza sociale, o suo delegato;
b) il dirigente del Servizio forestazione e risorse naturali
dell'Assessorato dell'agricoltura, forestazione e risorse naturali,
o suo delegato;
c) il dirigente del Servizio sistemazioni idrauliche e di difesa
del suolo dell'Assessorato dell'agricoltura, forestazione e risorse
naturali, o suo delegato;
d) il dirigente del Servizio tutela dell'ambiente
dell'Assessorato del l'ambiente, territorio e trasporti, o suo
delegato;
e) il dirigente dell'Ufficio regionale di urbanistica
dell'Assessorato dell'ambiente, territorio e trasporti, o suo
delegato;
f) il dirigente del Servizio assetto e tutela del territorio
dell'Assessorato dei lavori pubblici, o suo delegato;
g) il Soprintendente per i beni culturali ed ambientali, o suo
delegato.
3. La conferenza è convocata dal coordinatore almeno dieci
giorni prima della data fissata per la riunione. Alla conferenza
partecipano, altresì, i rappresentanti degli enti locali
interessati. Le funzioni di segreteria della conferenza sono svolte
da un dipendente del Servizio della sanità dell'Assessorato della
sanità ed assistenza sociale di livello funzionale non inferiore al
settimo.
4. Fatto salvo quanto stabilito dalle disposizioni statali
vigenti in materia di valutazione di compatibilità ambientale sugli
interventi relativi alla realizzazione di impianti per lo
smaltimento dei rifiuti speciali tossico-nocivi (decreto del
Presidente del Consiglio dei ministri 10 agosto 1988, n. 377,
decreto del Presidente del Consiglio dei ministri 27 dicembre
1988), i progetti relativi alla realizzazione di impianti per lo
smaltimento dei rifiuti solidi urbani e speciali, indicati
all'articolo 7, sono sottoposti alla valutazione di impatto
ambientale prevista dalla legge regionale 4 marzo 1991, n. 6
(Disciplina della procedura di valutazione dell'impatto
ambientale).
Articolo 2 - (Valutazione di impatto ambientale e approvazione
dei progetti)
1. I progetti di opere la cui realizzazione rientra nell'ambito
di applicazione di cui all'articolo 1, comma 4, redatti sotto forma
di progetti esecutivi e corredati di uno studio di valutazione di
impatto ambientale, devono essere presentati, dal soggetto
proponente, contestualmente all'Assessorato della sanità ed
assistenza sociale e all'Assessorato dell'ambiente, territorio e
trasporti della Regione.
2. Sui progetti di cui al comma 1, le osservazioni previste
dall'articolo 13, comma 4, della legge regionale 6/1991, possono
essere formulate entro e non oltre il termine di trenta giorni
dalla pubblicazione dell'avviso secondo le modalità indicate nella
norma stessa. Entro sessanta giorni dall'inizio del procedimento
l'istruttoria deve essere conclusa, fatte salve le possibilità di
proroga dei termini previsti dall'articolo 15, comma 5, della legge
regionale 6/1991.
3. Il parere, positivo o negativo, sulla compatibilità delle
opere previste nei progetti è trasmesso, a cura dell'Assessorato
dell'ambiente, territorio e trasporti, acquisito il motivato parere
del Comitato scientifico per l'ambiente di cui all'articolo 4 della
legge regionale 6/1991, all'Assessorato della sanità ed assistenza
sociale, il quale, anche sulla base delle risultanze della
conferenza di cui all'articolo 1, comma 2, propone alla Giunta
regionale l'adozione degli atti deliberativi di competenza, anche
ai fini dell'approvazione del progetto ai sensi dell'articolo 3 bis
del decreto-legge 361/1987, convertito, con modificazioni, in legge
441/1987.
4. Sono fatte salve le altre disposizioni stabilite dalla legge
regionale 6/1991.
Articolo 3 - (Sospensione dei termini)
1. Fatto salvo quanto disposto dall'articolo 15, comma 5, della
legge regionale 6/1991, i termini per l'istruttoria e
l'approvazione dei progetti, ai sensi dell'articolo 3 bis del
decreto-legge 361/1987, convertito, con modificazioni, in legge
441/1987, possono essere sospesi qualora venga evidenziata da parte
degli uffici regionali responsabili del procedimento la necessità
di integrazione della documentazione presentata che non risulti
conforme a quanto stabilito dall'apposito regolamento di cui
all'articolo 6.
2. Nel caso di cui al comma 1, il termine di cui all'articolo 1,
comma 1, decorre dalla data di presentazione delle integrazioni
richieste.
Articolo 4 - (Esclusioni)
1. Non sono soggetti alla procedura di cui agli articoli 2 e 3 i
progetti riferiti ad interventi attuativi dei piani comunali per
l'organizzazione dei servizi di conferimento e raccolta dei rifiuti
solidi urbani e gli interventi riferiti alla costituzione di
impianti per lo stoccaggio provvisorio, ancorché di rifiuti
speciali tossico-nocivi, all'interno delle aziende artigianali,
commerciali ed industriali e degli insediamenti da attività di
servizio che risultano produttrici degli stessi, nonché gli
impianti di discarica per rifiuti speciali aventi volumetria
inferiore a 50.000 metri cubi.
Articolo 5 - (Piano regionale di smaltimento dei rifiuti)
1. Ai sensi del decreto del Presidente della Repubblica 10
settembre 1982, n. 915 (Attuazione delle direttive (CEE) numero
75/442 relativa ai rifiuti, n. 76/403 relativa allo smaltimento dei
policlorodifenili e dei policlorotrifenili e numero 78/319 relativa
ai rifiuti tossici e nocivi), del decreto-legge 361/1987,
convertito, con modificazioni, in legge 441/1987 e del
decreto-legge 9 settembre 1988, n. 397 (Disposizioni urgenti in
materia di smaltimento dei rifiuti industriali), convertito, con
modificazioni, in legge 9 novembre 1988, n. 475, con deliberazione
del Consiglio regionale viene adottato il piano regionale di
smaltimento dei rifiuti.
2. Il piano regionale di cui al comma 1 è articolato in tre
sezioni:
a) pianificazione degli interventi e delle attività per lo
smaltimento dei rifiuti solidi urbani e speciali assimilabili agli
urbani;
b) pianificazione degli interventi e delle attività per lo
smaltimento dei rifiuti speciali e speciali tossico-nocivi;
c) pianificazione degli interventi e delle attività per la
bonifica delle aree inquinate.
3. La Giunta regionale prima dell'adozione del piano regionale
di cui al comma 1, ai sensi della legge regionale 6/1991, richiede
il parere al Comitato scientifico per l'ambiente, secondo le
procedure indicate all'articolo 8 della legge regionale 6/1991.
4. Il motivato parere sul piano regionale di cui al comma 1 deve
essere espresso in forma scritta dal Comitato scientifico per
l'ambiente entro trenta giorni dal deposito della documentazione
presso il servizio competente dell'Assessorato dell'ambiente,
territorio e trasporti.
Articolo 6 - (Regolamento tecnico)
1. La Giunta regionale sottopone, entro novanta giorni dalla
data di entrata in vigore della presente legge, al Consiglio
regionale, per l'approvazione, un regolamento volto a disciplinare
le modalità di elaborazione dei progetti di opere la cui
realizzazione rientra nell'ambito di applicazione della presente
legge, nonché di istruttoria ed approvazione degli stessi.
Articolo 7 - (Modificazioni alla legge regionale 6/1991)
1. Fermo restando quant'altro indicato nell'allegato 1 (Progetti
ed opere soggetti a procedura ordinaria di valutazione di impatto
ambientale) alla legge regionale 6/1991, la voce "Altri progetti"
dell'allegato stesso è così modificata:
"Altri progetti:
a) grandi opere urbane (ospedali, fiere, centri commerciali,
interporti, mercati, parcheggi, centri direzionali, strutture
sportive e culturali, edifici di culto, edifici di abitazione,
eccetera)
oltre 3 ha o 10.000 mc;
b) centri turistici e residenziali
tutti i progetti;
c) complessi alberghieri
oltre 5.000 mc;
d) campeggi
oltre 5 ha;
e) piste permanenti per corse automobilistiche e
motociclistiche
tutti i progetti;
f) piste di prova per autoveicoli
tutti i progetti;
g) impianti di stoccaggio provvisorio, trattamento e smaltimento
finale di rifiuti solidi urbani
tutti i progetti;
h) impianti di discarica per rifiuti speciali
oltre 50.000 mc;
i) impianti di stoccaggio provvisorio di rifiuti speciali per
conto terzi con esclusione dei centri di stoccaggio e/o trattamento
di rottami ferrosi, di veicoli a motore, rimorchi e simili fuori
uso e loro parti
tutti i progetti;
l) impianti di depurazione delle acque e smaltimento dei
fanghi
oltre 30.000 abitanti equivalenti;
m) piste da sci da discesa
oltre 2 km;
n) fabbricazione e trattamento di fibre minerali artificiali
tutti i progetti;
o) fabbricazione e trattamento di polveri ed esplosivi
tutti i progetti;
p) banchi di prova per motori, turbine e reattori
tutti i progetti;
q) capannoni industriali e commerciali
oltre 10.000 mc."
2. Fermo restando quant'altro indicato nell'allegato 2 (Progetti
ed opere soggetti a procedura semplificata) alla legge regionale
6/1991, la voce "Altri progetti" dell'allegato stesso è così
modificata:
"Altri progetti:
a) grandi opere urbane (ospedali, fiere, centri commerciali,
interporti, mercati, parcheggi, centri direzionali, strutture
sportive e culturali, edifici di culto, edifici di abitazione,
eccetera)
da 1 a 3 ha oppure da 5.000 a 10.000 mc;
b) campeggi
da 1 a 5 ha;
c) centri di stoccaggio e/o trattamento di rottami ferrosi, di
veicoli a motore, rimorchi e simili fuori uso e loro parti
oltre 1 ha;
d) impianti di depurazione delle acque e smaltimento fanghi
da 3.000 a 30.000 abitanti equivalenti;
e) piste di sci da discesa
da 500 m a 2 km;
f) rifugi alpini, bivacchi, rifugi di tappa
tutti i progetti."
Articolo 8 - (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Presidente -
La parola, per l'illustrazione, al
Consigliere Parisi.
Parisi (VAP) -
Ho fatto consegnare ai vari
consiglieri la redazione e quindi se loro sono d'accordo la darei
per letta.
Presidente -
Se nessuno intende intervenire chiudo
la discussione generale e passo all'esame dell'articolato. Articolo
1. Possiamo votare.
Presenti, votanti e favorevoli: 25
Presidente -
Passiamo alla votazione dell'articolo
2.
Presenti, votanti e favorevoli: 25
Presidente -
Passiamo alla votazione dell'articolo
3.
Presenti, votanti e favorevoli: 25
Presidente -
Passiamo alla votazione dell'articolo
4.
Presenti, votanti e favorevoli: 25
Presidente -
Passiamo alla votazione dell'articolo
5.
Presenti, votanti e favorevoli: 25
Presidente -
Passiamo alla votazione dell'articolo
6.
Presenti, votanti e favorevoli: 25
Presidente -
Passiamo alla votazione dell'articolo
7.
Presenti, votanti e favorevoli: 25
Presidente -
Passiamo alla votazione dell'articolo
8.
Presenti, votanti e favorevoli: 25
Presidente -
Se non ci sono dichiarazioni di voto
passiamo alla votazione della legge nel suo complesso.
Presenti, votanti e favorevoli: 26
Il Consiglio approva all'unanimità
