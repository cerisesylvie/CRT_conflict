Classificazione
SPORT E TEMPO LIBERO
Infrastrutture ricreativo-sportive



Oggetto del Consiglio n. 479 del 7 marzo 2019 - Resoconto
OGGETTO N. 479/XV - Interpellanza: "Adozione di misure per
verificare la corretta gestione degli impianti sportivo-natatori di
proprietà regionale".
Rollandin (Presidente)
- Punto 30 all'ordine del giorno.
La parola alla collega Spelgatti; ne ha facoltà.
Spelgatti (LEGA VDA)
- Oggetto di questa interpellanza è
il bando per la concessione della gestione per anni dieci degli
impianti sportivo-natatori di proprietà regionale (piscina coperta
regionale di Aosta, piscina coperta regionale di Pré-Saint-Didier,
complesso sportivo regionale con piscina di Verrès). Abbiamo
appreso dai giornali la notizia della denuncia per frode nelle
pubbliche forniture in concorso sporta dai Carabinieri del nucleo
investigativo del gruppo di Aosta. In particolare si legge: "
I
responsabili della società cooperativa aggiudicataria dell'appalto
della Regione Valle d'Aosta per la gestione delle piscine regionali
di Aosta, Verrès e Pré-Saint-Didier per il periodo dal 1° settembre
2017 al 1° settembre 2027, gestione indicata quale pubblico
servizio, secondo gli inquirenti hanno omesso di organizzare corsi
natatori specificatamente previsti da capitolato in capo alla
società aggiudicataria dell'appalto, demandando alle società
sportive utilizzatrici degli spazi d'acqua delle piscine regionali.
Inoltre, sempre in base alle indagini, non hanno controllato, come
previsto da capitolato, in capo alla società aggiudicataria
dell'appalto, che le predette società sportive si attenessero agli
standard dei servizi e delle tariffe previste dall'Amministrazione
regionale. Nello specifico venivano organizzati corsi natatori e di
ginnastica in acqua a prezzi maggiorati e di durata inferiore
rispetto a quelli indicati nel capitolato regionale, procurando un
indebito guadagno alle società sportive con conseguente pregiudizio
economico per gli utenti
". Sulla base di quanto emerso, voglio
sapere se l'Amministrazione regionale ha vigilato sulla corretta
esecuzione del capitolato d'appalto e quali misure il Governo
intenda adottare per tutelare la pubblica amministrazione.
Presidente
- La parola all'Assessore Borrello per la
risposta; ne ha facoltà.
Borrello (SA)
- Come ho già anticipato nelle precedenti
interpellanze a cura del collega Manfrin, proprio a seguito della
riorganizzazione effettuata nell'estate del 2018, l'attuale
argomento in oggetto rientra nelle responsabilità e nelle
competenze della struttura, in quanto prima erano all'interno del
turismo e sport, mentre in questo momento, proprio per una
questione di carattere riorganizzativo, rientrano nella gestione
verticale delle infrastrutture sportive per quanto riguarda
l'Assessorato dei lavori pubblici.
Mi sono permesso di fare un piccolo percorso storico, ho chiesto
agli uffici ed entrerò poi nel merito delle puntuali domande che
lei mi ha formulato, quindi io leggerò quanto mi hanno prodotto gli
uffici con una premessa e poi risponderò alle sue domande
puntuali.
Le procedure di appalto espletate dalla Regione relativamente
alle piscine regionali hanno determinato i seguenti affidamenti (le
faccio un piccolo percorso storico): periodo 1997/2006, anni 9, poi
diventato 1997/2008, anni 11, in ragione della proroga
dell'affidamento in essere al seguito dei ricorsi al TAR presentati
nel corso della procedura del 2006 da parte della ditta concorrente
ASD Serenissima Nuoto, poi respinti (soggetto aggiudicatario
Consorzio Valregis); periodo 2006/2015 (anni 9), poi diventato
2008/2017 in ragione della proroga sopracitata (soggetto
aggiudicatario Regisport); periodo 2017/2027 - quello che lei ha
citato in questo momento -, anni 10 (soggetto aggiudicatario
Regisport). Nei periodi sopradescritti non risultano agli atti
mancanze di rilievo da parte dell'affidatario nell'espletamento
dell'attività di gestione.
Per quanto riguarda la sua prima questione, così come previsto
dalla normativa vigente per l'esecuzione del contratto di appalto
delle piscine regionali, si è provveduto alla nomina di uno
specifico direttore di esecuzione del contratto definito "DEC" che,
nel corso dell'affidamento, ha svolto e sta svolgendo i compiti a
lui demandati. Oltre all'attività di verifica in
loco
svolta
mediante specifici sopralluoghi regolarmente verbalizzati, il DEC
ha chiesto con appositi ordini di servizio al gestore individuato
la documentazione prevista dal capitolato. Qualora dall'analisi
della documentazione presentata dovessero emergere mancanze
riscontrabili rispetto alle indicazioni di capitolato, si procederà
all'applicazione delle penali appositamente previste da capitolato
medesimo che (cito) "
vanno dalle sanzioni pecuniarie fino alla
messa in mora del concessionario nei casi più gravi
".
Per quanto riguarda il secondo quesito da lei posto, ed entro
nel merito anche del procedimento giudiziario in essere, le misure
attuabili dalla pubblica amministrazione passano attraverso la
rigorosa applicazione di quanto previsto dal capitolato di gara
posto alla base dell'affidamento delle piscine regionali. Più in
generale, al di là degli aspetti strettamente amministrativi, si
conferma la piena disponibilità futura ma anche passata, la piena
collaborazione delle strutture regionali competenti con l'Autorità
giudiziaria che ha già attivato l'indagine citata
nell'interpellanza, collaborazione peraltro già avvenuta nella fase
istruttoria avviata lo scorso mese di novembre. Pertanto gli uffici
regionali sono stati chiamati dall'Autorità giudiziaria in tal
senso. Mi fermo qui, non posso dire altro.
Presidente
- La parola alla collega Spelgatti per la
replica.
Spelgatti (LEGA VDA)
- Prendo atto della sua risposta e
mi auguro che ci sia un serio impegno da parte della pubblica
amministrazione nella vigilanza su questo capitolato d'appalto,
perché a prescindere da quanto emerso già dai giornali con delle
indicazioni specifiche - non sono poi stata a leggere il resto
dell'articolo per non tediarvi -, le mancanze rispetto a quanto
previsto dal capitolato d'appalto sono specifiche e sono pubbliche,
visto e considerato che si possono leggere sui giornali. Diciamo
che è quindi facile per la pubblica amministrazione poter andare a
verificare e prendere dei provvedimenti anche urgentemente, visto e
considerato che la verifica è molto semplice: è scritto sul
giornale, si verifica se effettivamente è così e la pubblica
amministrazione, in autotutela, deve prendere comunque i
provvedimenti che le competono, indipendentemente da quello che
sarà l'
iter
che seguirà poi la Magistratura che, ovviamente,
riguarda altri aspetti.
Purtroppo devo dire che generalmente c'è spesso una
superficialità generalizzata nella verifica della corretta
esecuzione dei capitolati d'appalto. Io parlo per quella che è
stata la mia esperienza in Consiglio comunale: spesso e volentieri
venivano vinte gare sulla base di capitolati d'appalto e poi ci
rendevamo conto che quanto era previsto nel capitolato non veniva
correttamente eseguito, però la pubblica amministrazione non
prendeva i dovuti provvedimenti conseguenti. Pertanto mi auguro,
visto il suo impegno e quanto da lei affermato, che i dovuti
provvedimenti vengano presi in fretta, indipendentemente
dall'
iter
che seguirà la Magistratura, perché comunque
questo riguarda altri aspetti penalmente rilevanti che nulla hanno
a che vedere con quello che deve fare la pubblica
amministrazione.
