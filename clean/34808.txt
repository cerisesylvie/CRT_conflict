Classificazione
BILANCIO E CONTABILITA' REGIONALE



Oggetto del Consiglio n. 2497 del 22 giugno 2012 - Resoconto
OGGETTO N. 2497/XIII - Relazione sul rendiconto generale
della Regione per l'esercizio finanziario 2011 deliberata dalla
sezione di controllo della Corte dei Conti.
Il Consiglio
Premesso che:
- a seguito dell'emanazione del decreto legislativo 5 ottobre
2010, n. 179, recante "Norme di attuazione dello statuto speciale
della regione autonoma Valle d'Aosta/Vallée d'Aoste concernenti
l'istituzione di una sezione di controllo della Corte dei conti", è
stata istituita la Sezione di controllo della Corte dei conti per
la regione Valle d'Aosta/Vallée d'Aoste, con sede ad Aosta;
- l'articolo 1, comma 2, del decreto legislativo sopracitato
prevede che la Sezione regionale esercita il controllo sulla
gestione dell'amministrazione regionale e dei relativi enti
strumentali, ai fini del referto al Consiglio regionale, e che tale
controllo si svolge sulla base di programmi annuali;
- la Sezione regionale di controllo della Corte dei conti ha
approvato il programma delle attività per l'anno 2012, che è stato
trasmesso alla Presidenza del Consiglio con nota in data 16 maggio
2012, prevedendo, tra l'altro, l'elaborazione di una Relazione al
Consiglio regionale contenente l'analisi delle risultanze esposte
nel rendiconto della Regione (conto del bilancio e conto del
patrimonio) per l'esercizio finanziario 2011;
Considerato che la Sezione regionale di controllo della Corte
dei conti, con nota in data 18 giugno 2012, prot. n. 159, ha
trasmesso alla Presidenza del Consiglio regionale la Relazione sul
rendiconto generale della Regione per l'esercizio finanziario 2011
e un documento di sintesi, dando atto che con tale relazione la
Sezione riferisce al Consiglio regionale sull'esito del controllo
eseguito, ai sensi e per gli effetti dell'articolo 1, comma 2, del
decreto legislativo n. 179/2010;
Dato atto che tali documenti sono stati trasmessi, con nota
in data 18 giugno 2012, prot. n. 4695, all'attenzione della
Commissione consiliare permanente Affari generali;
Prende atto
della relazione deliberata dalla sezione di controllo della
Corte dei conti sul rendiconto generale della Regione per
l'esercizio finanziario 2011 e del documento di sintesi
allegati.
Allegati
(omissis)
Presidente
- Il Consiglio prende atto della relazione
della sezione di controllo della Corte dei Conti.
Dichiaro conclusi per questa mattinata i lavori del Consiglio
regionale, che riprenderanno alle ore 15,30 con la discussione
dell'articolato del disegno di legge n. 190.
La seduta è tolta.
---
La seduta termina alle ore 12,53.
