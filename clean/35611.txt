Classificazione
CONSIGLIO REGIONALE
Attività consiliare d'aula



Oggetto del Consiglio n. 84 del 26 luglio 2013 - Resoconto
OGGETTO N. 84/XIV - Ordine dei lavori.
Presidente
- ?la parola per? Collega Perron.
Perron (UV)
- Sì, grazie Presidente.
Solo per richiamare all'attenzione di questo Consiglio una sorta
di accordo che ieri avevamo approvato all'unanimità dei Capigruppo,
regolarmente verbalizzato, che immaginava la conclusione dei lavori
oggi, intorno alle 20. Quindi Presidente io le chiederei, se fosse
possibile, di chiedere nell'organizzazione dei lavori di quest'aula
di rispettare l'accordo che ieri unanimemente, venendo incontro a
diverse esigenze di diversi gruppi, avevamo trovato circa
l'organizzazione dei lavori consiliari. Grazie.
Presidente
- Ha chiesto la parola anche il collega
Bertschy.
Bertschy (UVP)
- Mah, evidentemente non eravamo tutti
insieme, col Presidente non si può non confermare che ci fosse una
volontà comune che chiamare un "accordo" mi pare un po' forzato, è
chiaro che la volontà era quella di arrivare a un orario, è vero
anche che ieri avevamo deciso di cominciare alle 3 oggi, e quindi
questo anticipo non c'è stato, con qualche ritardo nell'aula. La
volontà dei gruppi di minoranza, vi possiamo assicurare, non è
quella di rompere le scatole, ma è quella di concludere un ordine
del giorno, magari dandoci anche un limite, soprattutto perché ci
sono alcuni argomenti che avevamo chiesto di discutere a metà
dell'ordine del giorno...lo sapete bene che in un'altra riunione
dei Capigruppo ci avete chiesto di spostarli in fondo. Ecco, non
vorrei che fosse il gatto che si morsica la coda, però dateci
almeno il tempo di fare quello che non ci avete concesso di fare
prima, ecco, quindi prendiamoci un po' tutti l'impegno di
essere...non dico sintetici, di essere concreti, perché non bisogna
neanche ridurre i nostri lavori alla fretta, però la volontà non è
quella, non è che vogliamo venire meno ad un accordo, ecco.
Presidente
- Colleghi, io ricordo però - come ha
ricordato anche il Capogruppo dell'Union Valdôtaine, Perron - che
abbiamo messo in votazione questa proposta, in sede di Capigruppo,
non con la previsione delle 3, se ben vi ricordate, c'è anche il
verbale che lo conferma, che sull'orario del pomeriggio, insomma,
non avevamo assunto nessuna decisione; sull'orario invece di
chiusura serale lo abbiamo votato all'unanimità in sede di
Conferenza dei Capigruppo. Ricordo che ieri le esigenze erano di
altri gruppi che fanno parte della minoranza di concludere i
lavori, noi abbiamo cercato di venire incontro a questa esigenza,
con però la presa di posizione votata all'unanimità da parte di
tutti i gruppi di chiudere oggi alle 8; quindi mi sembra corretto
anche seguire quella che è stata l'indicazione assunta nella sede
ufficiale della Conferenza Capigruppo.
Chiede la parola il collega Bertschy, per?sì.
Bertschy (UVP)
- No, non la voglio sicuramente smentire,
ma mi sembra assurdo chiedere, da parte dei gruppi della minoranza,
di concludere degli impegni che abbiamo sull'ordine del giorno,
cioè non è volontà di nessuno essere arrivati a quest'ora; ci sono
alcune cose che ci fa piacere concludere di discutere. È vero che
non l'abbiamo verbalizzato, è vero che non l'abbiamo verbalizzato
alle 3, però se dobbiamo verbalizzare tutto, no, sì...ma sì, è
stato un impegno comune, quello di andarsene via, eh...non è che
noi abbiamo chiesto più dei gruppi di maggioranza, la volontà era
quella, ma ripeto...stiamo parlando di cose credo che interessano
tutti, il gruppo di maggioranza e minoranza, vedete voi,
eh....cioè, noi non è che vi possiamo forzare a stare qui, non è
stata colpa di nessuno essere arrivati alle 8 di sera, eh!
Presidente
- Le ricordo che però, giusto per correttezza
d'informazione, ieri l'impegno lo aveva un gruppo delle forze di
minoranza e quindi noi abbiamo cercato di venire incontro. Le forze
di maggioranza, ieri, avevano chiesto di continuare i lavori fino a
mezzanotte...per correttezza d'informazione.
Ha chiesto la parola il collega Viérin.
Viérin L. (UVP)
- Sì, grazie Presidente.
Ma, se non avevo capito male, la proposta di iniziare alle ore
15 era arrivata proprio da lei, oggi Presidente, e per impegni - se
non abbiamo capito male - di qualche funerale non abbiamo potuto
iniziare alle 15, quindi abbiamo dovuto iniziare alle 15,30. No,
dico questo perché, al di là degli impegni probabilmente, anzi
sicuramente goliardici che la maggioranza ha, noi crediamo che
questa gestione...Presidente, che la questione dell'AVIF, la
questione del contratto integrativo AVIF venga prima di qualsiasi
altro impegno, anche se, diciamo, degno di nota per qualcuno di
voi. Quindi noi crediamo...e in questo senso noi eravamo
intervenuti dicendo che la questione era urgente e l'AVIF si poteva
discutere nella giornata in cui noi l'abbiamo proposta...un
atteggiamento di chiusura della maggioranza ha visto slittare in
coda; sapevate benissimo che sarebbe slittato in coda
quell'argomento, perché quando non si accetta un'inversione
dell'ordine del giorno si accetta automaticamente, implicitamente,
che nell'ordine del giorno quel punto vada in fondo.
Quindi oggi, con i problemi che ci sono su questa questione del
contratto integrativo, perché ieri la riunione dei sindacati, con
la parte datoriale che l'Assessore Marguerettaz riconosce
nell'AVIF, che noi riconosciamo nell'Amministrazione, cioè
soprattutto in lui, non ha dato esiti e ci sarà di nuovo una
riunione martedì. Sappiamo benissimo che se non discutiamo questa
questione oggi, questa andrà a settembre, e noi crediamo che queste
persone che rischiano di vedere più del 30 percento, comunque
mediamente il 30 percento tagliato sul proprio contratto vengano
prima di qualsiasi altra questione. Poi noi capiamo tutto e che la
maggioranza si assuma le responsabilità di questa scelta; al di là
delle altre questioni, crediamo che questa sia una questione
impellente e urgente, con tutto il rispetto delle vostre feste!
Presidente
- La parola alla collega Morelli.
Morelli (ALPE)
- Merci Présidente.
In questi sei minuti probabilmente avremmo potuto affrontare
l'illustrazione della mozione che era all'ordine del giorno,
subito. Ribadisco quello che è stato detto: noi ci siamo presi
l'impegno di concludere i lavori alle 20, ma avevamo anche chiesto
di cominciare alle 15, quindi concessione da una parte, direi
concessione dall'altra, mezz'ora di recupero...si concede anche nel
calcio, no? E in questa mezz'ora io credo che possiamo affrontare
due temi, uno dei quali è stato evocato dal collega Viérin, e
l'altro è quello del Liceo Scientifico di Saint-Vincent, che
affrontare al mese di settembre sarà tardivo.
Ieri c'è stata una decisione comune dei Capigruppo...
Presidente
- Non è proprio così, eh...
Morelli (ALPE)
- ...dei Capigruppo.
Presidente
- Va bene? Allora andiamo avanti fino alle ore
20,30. Va bene a tutti come decisione? Va bene, andiamo avanti.
Punto 62 dell'ordine del giorno.
