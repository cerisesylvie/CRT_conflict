Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2357 del 13 novembre 1986 - Resoconto
OGGETTO N. 2357/VIII - CONCESSIONE DI UN CONTRIBUTO DI £.
460.800.000 ALL'AMMINISTRAZIONE COMUNALE DI SAINT-CHRISTOPHE PER
L'ACQUISTO DI IMMOBILI DA DESTINARE A CENTRO DI UFFICI E SERVIZI
PUBBLICI ISTITUZIONALI, AI SENSI DELLA LEGGE REGIONALE 27 GIUGNO
1986, N. 27.- APPROVAZIONE ED IMPEGNO DI SPESA.
PRESIDENTE
: Do lettura della delibera in oggetto:
IL CONSIGLIO
Atteso che l'Amministrazione comunale di Saint-Christophe ha
presentato richiesta per accedere ai relativi finanziamenti per
l'acquisto di immobili, siti in località Chef-Lieu, di proprietà
dei sigg.ri ROULLET Emiro e Enrico, contraddistinti al Catasto del
Comune censuario di Saint-Christophe al fg. 32, mappali
405-160-161-162-163-142164-385-167;
Visto che le aree sono destinate alla sistemazione delle
strade di La Cure, alla realizzazione di un efficiente centro di
servizi e in particolare alla realizzazione di una microcomunità
per anziani ed inabili;
Considerato che l'acquisto in questione comporta una spesa
complessiva peritata di L. 512.000.000=;
richiamata la legge regionale 27 giugno 1986, n. 27;
DELIBERA
1) di approvare la concessione di un contributo di L.
460.800.000= (quattrocentossessantamilioniottocentomil a) a favore
dell'Amministrazione comunale di Saint-Christophe per l'acquisto
degli immobili di cui in premessa, per la realizzazione di una
microcomunità per anziani e inabili;
2) di approvare e impegnare la spesa di L. 460.800.000= con
imputazione sul capitolo 22870 "Contributi ai Comuni per la
costituzione di un patrimonio comunale immobiliare" che presenta la
necessaria disponibilità;
3) di disporre che la somma venga liquidata ai sensi dell'art.
57 della L.R. 7 dicembre 1979, n. 68, a cura del la Presidenza
della Giunta regionale ad avvenuta stipulazione di regolare atto di
compravendita, nel rispetto delle condizioni generali di acquisto
risultanti dalla domanda di contributo.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Une fois de plus, sur un problème des
bureaux communaux, sur proposition du Conseil de la Commune de
Saint-Christophe, la Junte soumet cette subvention à votre
attention.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Voglio semplicemente dichiarare che da
questo provvedimento in poi mi asterrò, perché non ho avuto
assolutamente il tempo di verificare questi documenti e mi pare
ovvio cercare di seguire l'esempio di coloro che non hanno potuto
esaminare tutti gli altri provvedimenti.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Nelle premesse della delibera si
fa riferimento al foglio catastale n. 32 e si citano alcuni mappali
che di solito corrispondono a capannoni, ma non riesco a capire
esattamente di che cosa si tratta, se di capannoni o di quale altro
genere di immobili.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Noi siamo favorevoli a questo
provvedimento perché ci sembra che, sia la destinazione
dell'immobile, sia il valore pagato dall'Amministrazione siano
congrui e pertanto voteremo a favore.
PRESIDENTE
: Pongo in approvazione la delibera in
oggetto:
ESITO DELLA VOTAZIONE
Presenti: 30
Votanti: 25
Favorevoli: 25
Astenuti: 5 (Aloisi, Baldassarre, Pascale, Torrione e
Viberti)
Il Consiglio approva.
