Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2 del 21 luglio 1983 - Resoconto
OGGETTO N. 2/VIII - CONVALIDA DELLA ELEZIONE DEI CONSIGLIERI
REGIONALI ED INSEDIAMENTO DEL CONSIGLIO REGIONALE.
PRESIDENTE:
Colleghi Consiglieri, una breve introduzione:
voi sapete che spetta al Consiglio regionale la convalida dei
propri componenti. Informo, tralasciando di leggervi tutte le
disposizioni in materia, che a questa Presidenza sono pervenute,
per conoscenza, le dimissioni da precedenti cariche dei seguenti
Consiglieri neo-eletti:
ALOISI Domenico, dimessosi in data 5 luglio da Consigliere
comunale di Aosta; BALDASSARRE Gaetano, dimessosi in data 30 giugno
dalla carica di Presidente dell'Istituto Autonomo delle Case
Popolari di Aosta;
MILLET Ruggero, dimessosi in data 13 luglio da Consigliere
comunale di Pollein, dal Consiglio della Comunità Montana Monte
Emilius e da membro dell'Assemblea dell'U.S.L.;
TORRIONE Gianni, dimessosi in data 14 luglio dalle cariche di
Assessore e di Consigliere comunale di Aosta.
Ricordo ai colleghi che l'art. 4, 3° comma, del Regolamento
interno dice esattamente: "Quando sussista qualcuna delle cause di
incompatibilità previste dalla legge, l'eletto nel Consiglio
regionale deve dichiarare alla Presidenza del Consiglio regionale
entro otto giorni dalla convalida delle elezioni, quale carica
prescelga; mancando l'opzione si intende prescelta a carica di
Consigliere regionale e l'eletto decade dalle altre funzioni che
siano incompatibili".
Pertanto è chiaro che nei casi di incompatibilità previsti dalla
legge vi sia decadenza automatica dalle altre cariche
incompatibili, intendendosi scelta, anche in carenza della
esplicita opzione, sia nell'Assemblea o nell'organismo di cui si
faceva parte, sia presso la Presidenza del Consiglio regionale, la
carica di Consigliere regionale.
Comunico inoltre che a questa Presidenza sono stati notificati
in data 14 e 16 luglio due ricorsi accompagnati da alcune note
illustrative, contro la elezione del Signor Baldassarre Gaetano.
Gli stessi sono però stati ritirati dal proponente, come risulta
dalla comunicazione notificata a questa Presidenza in data 20
luglio. Pertanto i ricorsi non sono oggetto nè di esame nè di
discussione. Ricordo angora ai colleghi che il Consiglio regionale,
ancorché non sia stato prodotto alcun reclamo, deve, per tutte le
norme che non vi ho letto, esaminare la condizione degli eletti e,
quando sussista qualcuna delle cause di ineleggibilità prevista
dalle leggi, ne deve annullare l'elezione provvedendo ala
sostituzione con chi ne ha diritto.
Ricordo infine che nel passato sono state votate le convalide
per alzata di mano: in genere le convalide sono state votate in
blocco, anche se esistono dei precedenti per cui la convalida è
stata fatta Consigliere per Consigliere oppure in blocco per i
Consiglieri la cui convalida non presentava osservazioni,
separatamente per quelli per cui vengono sollevate eccezioni.
Comunico inoltre un suggerimento di carattere tecnico: sapete
che la sala ha un certo numero di microfoni che sono quelli
corrispondenti ai Consiglieri, detratte la Presidenza, la Giunta ed
il Presidente della Giunta, per cui oggi non c'è, come di norma, un
microfono per ogni Consigliere. Quelli che intendono prendere la
parola sono quindi pregati di avvicinarsi al microfono più vicino,
prenotandosi però, perchè non corrispondendo il microfono al
Consigliere seduto al suo posto, dalla cabina di regia e nostre
collaboratrici che provvedono a dare la parola, se, uno non si
prenota, indipendentemente dal nome, non sanno a quale microfono si
riferisce.
Detto questo, apro la discussione sul punto a) dell'ordine del
giorno.
Ha chiesto di parlare il Consigliere Mafrica, ne ha facoltà.
MAFRICA - (P.C.I.):
Signor Presidente, Signori
Consiglieri, uno dei problemi più rilevanti nel rapporto fra
istituzioni e cittadini è quello della fiducia. Parrebbe al nostro
Gruppo dare una immagine del Consiglio non corrispondente alle
aspettative dell'opinione pubblica se, facendo finta di niente, non
si discutesse in questo Consiglio di un caso di cui ha parlato la
stampa locale e che è in questi giorni stato all'attenzione dei
cittadini valdostani. Ci riferiamo alla questione, citata fra
l'altro nella relazione del Presidente di questa Assemblea, del
Signor Baldassarre Gaetano.
La legge che regola le elezioni regionali stabilisce esistere
motivi di ineleggibilità per gli amministratori di Enti che sono
sottoposti alla vigilanza della Regione. La legge n. 182 del 1982,
cioè la legge che completa il trasferimento delle competenze alla
Regione, recepisce fra l'altro anche il trasferimento delle
competenze alla Regione per ciò che riguarda gli Istituti Autonomi
per le Case Popolari. Dalla relazione fatta dal Presidente
dell'Assemblea risulta che il Signor Baldassarre ha rassegnato le
proprie dimissioni dalla carica di Presidente dell'Istituto
Autonomo Case Popolari solo il 30 giugno di questo anno, cioè a
elezione avvenuta. A nostro giudizio, essendo l'Istituto di cui era
Presidente sottoposto alla vigilanza della Regione, il Signor
Baldassarre doveva rassegnare le dimissioni prima di accettare la
candidatura, onde evitare il contemporaneo ruolo di candidato alle
elezioni regionali e di Presidente di un Istituto sottoposto alla
vigilanza regionale.
Perciò noi chiediamo che per il Signor Baldassarre ci sia una
convalida separata da quella degli altri Consiglieri e, data la
esistenza per noi certa di condizioni di ineleggibilità del Signor
Baldassarre, chiediamo che il Consiglio regionale non ne convalidi
la elezione.
PRESIDENTE
: Ha chiesto di parlare il Signor Baldassarre,
ne ha facoltà.
BALDASSARRE - (P.S.D.I.):
Con sorpresa ho assistito
all'intervento del Consigliere Mafrica; probabilmente si è lasciato
trascinare dall'entusiasmo, tralasciando i punti legali. Vorrei
precisare al Consigliere Mafrica che la carica di Presidente
dell'Istituto Autonomo Case Popolari è una carica di
incompatibilità: l'incompatibilità è stata sanata con le mie
dimissioni, che potevo da- ne o non dare, potevo anche aspettare la
convalida delle elezioni e in quel caso avrei dovuto rassegnare le
dimissioni per incompatibilità.
La legge del 1982, citata dal Consigliere Mafrica, all'art. 6,
mi sembra, cita integralmente che le funzioni amministrative sono
passate dallo Stato alle Regioni. Ma qui ci si doveva soffermare:
le funzioni amministrative dello Stato erano di indirizzo non
avendo questo nessuna vigilanza sull'Istituto Autonomo Case
Popolari, tant'è vero che nel Consiglio di Amministrazione vi era
un solo rappresentante che rappresentava esclusivamente il
Ministro. Inoltre, lo Statuto dell'Istituto Autonomo Case Popolari,
con una legge del 1981 che all'art. 6 cita integralmente i casi di
ineleggibilità - quindi supera addirittura la legge del 1960, in
cui venivano indicati i oasi di ineleggibilità -, prevede che il
Consiglio di Amministrazione delle Case Popolari è in grado anche
di sciogliere e mettere in liquidazione l'Istituto Autonomo Case
Popolani.
Oltretutto la Regione Autonoma Valle d'Aosta non ha potere
legislativo per le elezioni regionali, per cui in questa situazione
non penso ci sia ineleggibilità quando poi la legge n. 865 del 20
ottobre 1971 all'art. 6, 6° comma, ribadisce che la Presidenza
dell'Istituto Autonomo Case Popolari e la Vice Presidenza sono
incompatibili con la carica di Consigliere comunale e di
Consigliere regionale.
PRESIDENTE
: Ha chiesto di parare il Consigliere
Riccarand, ne ha facoltà.
RICCARAND - (N.S.):
La legge 5 agosto 1962, n. 1257,
all'art. 6, punto e), recita: "Cause di ineleggibilità: non sono
eleggibili gli Amministratori di Enti, Istituti o Aziende
sottoposte alla vigilanza della Regione, esclusi i Comuni e le
Comunità Montane".
Ora è chiaro che,
per quanto riguarda l'Istituto Autonomo
Case Popolari, noi ci troviamo di fronte ad un Ente che è
sottoposto ala vigilanza della Regione, ma non solo: si tratta di
un Ente che amministra, per conto della Regione, una serie di
edifici. Questo era quanto già emerso nei ricorsi che erano stati
presentati, che poi, non so per quali motivi, sono stati ritirati.
Quindi esistono dei motivi tecnici, giuridici, che indicano
chiaramente che esistono delle condizioni di ineleggibilità. Oltre
alla questione giuridica, ne esiste anche un'altra estremamente
chiara dal punto di vista politico. La legge evidentemente ha
previsto dei casi di ineleggibilità per impedire che ci fossero
degli Amministratori pubblici o di Enti sottoposti alla vigilanza
pubblica che abusassero di questa carica per fini che sono esterni
ala funzione della carica stessa. In questo caso ci troviamo di
fronte ad un uso abnorme della carica di Amministratore
dell'Istituto Autonomo Case Popolari, nel senso che è un dato di
fatto che il Signor Baldassarre ha abusato della sua carica di
Amministratore dell'Istituto suddetto. E' stata una grave
responsabilità della maggioranza, che ha retto in questi cinque
anni il Consiglio regionale, quella di mantenerlo al suo posto di
Presidente del Consiglio per tutto questo periodo, nonostante tutta
una serie di gravi illeciti nel suo comportamento, che già prima
delle scadenze elettorali erano stati denunciati ed erano stati
oggetto di discussione anche in questo Consiglio regionale. Quindi
ha usato ed abusato di questa carica per raggiungere il posto di
Consigliere regionale, violando la legge non solo nella forma ma
anche nel suo contenuto sostanziale, nel suo contenuto politico di
fondo.
Quindi mi associo alla richiesta del Capogruppo comunista e
chiedo che si voti a parte la convalida dell'elezione del Signor
Baldassarre.
PRESIDENTE:
Signori Consiglieri, se nessuno intende
prendere la parola, propongo al Consiglio di procedere con due
votazioni: una votazione unica per i 34 Consiglieri per i quali non
sono state sollevate riserve, ed una votazione separata per quanto
concerne il Signor Baldassarre; pongo in votazione la convalida dei
34 Consiglieri per i quali non sono state sollevate obiezioni.
ESITO DELLA VOTAZIONE
Presenti, votanti e favorevoli: 35
Il Consiglio approva all'unanimità
PRESIDENTE
: Ha chiesto di parlare il Consigliere Torrione
sulla convalida del Consigliere Baldassarre, ne ha facoltà.
TORRIONE - (P.S.I.):
A nome del mio Gruppo, anche perché
la materia è estremamente discutibile ed opinabile, mentre altri
colleghi si sono presentati su questo caso puntualmente preparati,
noi ci siamo trovati di fronte ad un caso che era nell'aria, ma sul
quale non abbiamo avuto modo di documentarci. Pertanto, prima di
procedere alla votazione, chiederemmo cinque minuti di sospensione
per documentarci sul caso; se non è possibile, ci regoleremo di
conseguenza.
PRESIDENTE
: Il Consiglio è sospeso per cinque minuti.
Si dà atto che la seduta è sospesa dalle ore 10,00 alle ore
10,10.
PRESIDENTE:
Colleghi Consiglieri, riprendono i lavori, il
Consiglio è chiamato ad esprimersi per votazione palese sulla
convalida del Consigliere Baldassarre.
Ha chiesto di parlare il Consigliere Fosson per dichiarazione di
voto, ne ha facoltà.
FOSSON - (D.C.):
A nome dei Gruppi di maggioranza,
dichiaro che voteremo a favore della convalida del Consigliere.
Baldassarre, perché abbiamo esaminato le leggi ed a nostro parere
ci sono dei motivi a favore della convalida ed anche dei motivi che
potrebbero sembrare a favore della non convalida. Nel dubbio
votiamo a favore e resterà sempre aperta la possibilità per i
Consiglieri che voteranno contro la convalida del Signor
Baldassarre, di fare ricorso alle competenti sedi. D'altra parte
consideriamo ancora che la volontà dell'elettorato social
democratico è stata quella di mandare il Signor Baldassarre in
questa sede, per cui noi pensiamo che questa sia la miglior
convalida per ogni Consigliere.
PRESIDENTE
: Metto in approvazione la convalida del
Consigliere Baldassarre.
ESITO DELLA VOTAZIONE
Presenti: 35
Votanti: 34
Maggioranza: 18
Favorevoli: 27
Contrari: 7
Astenuti: 1 (Pedrini)
Il Consiglio approva
