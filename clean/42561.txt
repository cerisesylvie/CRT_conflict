Classificazione
CONSIGLIO REGIONALE
Attività consiliare d'aula



Oggetto del Consiglio n. 108 del 2 dicembre 2020 - Resoconto
OBJET N° 108/XVI - Communications du Président du
Conseil.
Bertin (Presidente) -
Alla presenza di 34 Consiglieri
possiamo iniziare la riunione. Vedo una richiesta di intervento per
mozione d'ordine. Consigliere Manfrin ne ha facoltà.
Manfrin (LEGA VDA) -
Solo per chiedere una
sospensione.
Presidente -
La sospensione è accordata; la invito a una
sospensione piuttosto breve, grazie.
Manfrin (LEGA VDA) -
Per motivarle la richiesta di
sospensione: semplicemente perché sono arrivati in questo momento
gli emendamenti e quindi per avere il tempo di esaminarli.
La seduta è sospesa dalle ore 09:08 alle ore 10:49.
Bertin (Presidente) -
Possiamo riprendere i lavori dopo
la sospensione. Siamo al punto numero 1 dell'ordine del giorno.
Il 1° dicembre 2020 è stato depositato il disegno di legge n. 6
che modifica la disciplina dell'Avvocatura regionale.
È stata inoltre depositata una proposta di atto amministrativo,
assegnata alla II Commissione, riguardante la razionalizzazione
periodica delle partecipazioni pubbliche ai sensi del decreto
legislativo n. 175 del 2016.
La Conferenza dei Capigruppo, nella riunione di ieri, ha deciso
l'inversione dell'ordine del giorno di questa adunanza, al fine di
trattare prioritariamente il disegno di legge n. 5 in materia di
riconoscimento di debiti fuori bilancio. È stato inoltre deciso che
sarà iscritta in via d'urgenza, anche questa trattata in via
prioritaria, la proposta di legge n. 1 (Misure di contenimento
della diffusione del Covid-19) su cui la IV e la V Commissione
hanno espresso parere favorevole, producendo un nuovo testo nella
riunione di lunedì 30 novembre.
Nel pomeriggio di lunedì 30 novembre, ho partecipato, in
videoconferenza, all'assemblea plenaria della Conferenza dei
Presidenti delle Assemblee legislative delle Regioni e delle
Province autonome.
Vi comunico inoltre che giovedì mattina mi assenterò dall'Aula
per partecipare, sempre in videoconferenza, alla riunione del
Coordinamento delle Commissioni e degli Osservatori sul contrasto
della criminalità organizzata e la promozione della legalità, anche
questo istituito nell'ambito della Conferenza dei Presidenti.
