Classificazione
SPORT E TEMPO LIBERO
Enti e Società sportive
Manifestazioni sportive


Resoconto integrale del dibattito dell'aula
Oggetto del Consiglio n. 1403 del 14 giugno 1995 - Resoconto
SEDUTA POMERIDIANA DEL 14 GIUGNO 1995.
OGGETTO N. 1403/X Concessione, ai sensi della legge regionale
31/1992, di un contributo di lire 13.500.000 all'associazione
"Triangle de l'amitié" nelle spese previste per l'organizzazione
del 3° raduno regionale "Ferrari - Triangle de l'amitié" in
programma in Valle d'Aosta il 7/8/9 luglio 1995. Approvazione e
impegno di spesa.
Deliberazione Il Consiglio
Premesso che:
L'Associazione "Triangle de l'Amitié", di Aosta, ha presentato
all'Assessorato regionale del turismo, sport e beni culturali, una
richiesta tendente ad ottenere, ai sensi della legge regionale 24
giugno 1992, n. 31, un contributo nelle spese previste per
l'organizzazione e lo svolgimento del 3° Raduno regionale di
automobilismo "Ferrari - Triangle de l'Amitié", in programma in
Valle d'Aosta (Cervinia/Aosta/La Thuile/Courmayeur) il 7/8/9 luglio
1995.
Informa che alla manifestazione, valida per il Campionato
italiano "Ferrari Club Italia 1995" è prevista la partecipazione di
circa 60 vetture, provenienti da diverse regioni italiane e che
l'iniziativa in questione sarà organizzata, anche con la
collaborazione della casa Automobilistica "Ferrari", che per
l'occasione sarà presente nel capoluogo regionale con proprio
personale esponendo, nella centrale piazza E. Chanoux, un modello
della vettura utilizzata per la "Formula 1".
Alla richiesta sopra specificata è stato allegato il preventivo
di spesa che ammonta a complessive Lire 27.000.000, così
dettagliate:
- assicurazione manifestazione L. 5.000.000
- cronometraggio e classifiche L. 3.000.000
- servizio ufficiali di gara L. 1.000.000
- tipografia per stampati vari L. 2.500.000
- premi L. 5.500.000
- ospitalità: personale Ferrari,
Videogruppo e cronometristi L. 10.000.000
----------------------
TOTALE L. 27.000.000
Si dà atto che l'Ufficio regionale per il turismo, ritiene che
le spese sopra esposte siano ammissibili a contributo e che
l'iniziativa di cui trattasi sia da considerarsi di interesse
turistico promozionale.
Si ritiene pertanto di aderire alla richiesta dell'Associazione
"Triangle de l'Amitié" mediante la concessione di un contributo
massimo di Lire 13.500.000, pari al 50 percento circa delle spese
preventivate per l'organizzazione e lo svolgimento dell'iniziativa
in questione.
Vista la legge regionale n. 24 giugno 1992, n. 31;
Visto il parere favorevole rilasciato dal Dirigente dell'Ufficio
regionale per il turismo dell'Assessorato del Turismo, Sport e Beni
Culturali, ai sensi del combinato disposto dall'articolo 72 della
legge regionale 3/1956, e successive modificazioni e dell'articolo
21 della legge regionale 18/1980, e successive modificazioni in
ordine alla legittimità della presente deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di Lire
13.500.000 (tredicimilionicinquecentomila) a favore
dell'Associazione "Triangle de l'Amitié", con sede in Aosta, P.I.
00546900077, e comunque in percentuale non superiore al 50 percento
delle spese effettivamente sostenute e regolarmente giustificate
per l'organizzazione e lo svolgimento del 3° Raduno regionale
"Ferrari - Triangle de l'Amitié", in programma in Valle d'Aosta
(Cervinia/Aosta/La Thuile/Courmayeur) il 7/8/9 luglio 1995, valido
per il Campionato italiano "Ferrari Club Italia 1995";
2) di approvare e di impegnare la spesa di Lire 13.500.000
(tredicimilionicinquecentomila), con imputazione sul cap. 64320 del
bilancio preventivo della Regione per l'anno 1995 ("Contributi e
sussidi ad istituzioni e organismi vari per attività nel settore
del turismo e del tempo libero"), che presenta la necessaria
disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta dell'Assessorato regionale del turismo, sport e beni
culturali a manifestazione avvenuta, previa presentazione del
consuntivo corredato da idonei giustificativi di spesa;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
Decreto Legislativo 22 aprile 1994, n. 320, e di darne
esecuzione.
Presidente Qualcuno chiede la parola? Se nessuno chiede la
parola, pongo in votazione la delibera in oggetto:
Presenti, votanti e favorevoli: 26
Il Consiglio approva all'unanimità
